{"id": "2339673", "revid": "116733252", "url": "https://it.wikipedia.org/wiki?curid=2339673", "title": "Citharus linguatula", "text": "La linguattola (Citharus linguatula) \u00e8 un pesce di mare della famiglia Citharidae.\nDistribuzione e habitat.\nIl suo areale comprende l'intero mar Mediterraneo e l'Oceano Atlantico orientale tra il Portogallo e le coste africane. \u00c8 comune nei mari d'Italia.\nAbita fondi molli, con una netta preferenza per i sedimenti a granulometria pi\u00f9 sottile come i fanghi piuttosto che la sabbia. Si trova a profondit\u00e0 tra 5 e 300 m ma \u00e8 comune soprattutto tra 20 e 150 m.\nDescrizione.\nIl primo carattere che salta all'occhio (oltre al caratteristico aspetto da pesce piatto) \u00e8 il muso lungo ed appuntito con bocca grande, obliqua e con la mandibola che sporge visibilmente; all'estremit\u00e0 porta una piccola punta rivolta verso il basso. Gli occhi sono sul lato sinistro del corpo e sono molto vicini, il superiore \u00e8 spostato leggermente in avanti. I denti sono robusti e ben visibili. Le squame sono grandi, caduche. La pinna dorsale \u00e8 lunga, ha inizio all'altezza dell'occhio superiore ed arriva fino al peduncolo caudale, la pinna anale \u00e8 opposta e pi\u00f9 corta. Le pinne pari, di modeste dimensioni, sono asimmetriche: la pinna pettorale sinistra \u00e8 pi\u00f9 lunga della destra e la pinna ventrale sinistra \u00e8 applicata pi\u00f9 anteriormente della destra. La pinna caudale ha bordo posteriore convesso, con una piccola punta centrale.\nIl colore del lato oculare \u00e8 grigio sabbia, con una o due paia di macchie scure alla base delle pinne anale e dorsale, nella parte posteriore. Il lato cieco \u00e8 depigmentato.\nMisura fino a 25 cm.\nAlimentazione.\nCaccia crostacei e pesciolini.\nBiologia.\nPoco nota.\nPesca.\nSi trova comunemente nel pescato delle reti a strascico ma non ha valore commerciale. Finisce spesso nel misto per la frittura di paranza."}
{"id": "2339675", "revid": "36426", "url": "https://it.wikipedia.org/wiki?curid=2339675", "title": "Palazzo Pretorio (Figline Valdarno)", "text": "Il Palazzo Pretorio si trova in piazza Bianchi a Figline Valdarno, in provincia di Firenze.\nStoria e descrizione.\nSi tratta di una costruzione risalente, nelle sue parti originarie, al XIV secolo ed in seguito ristrutturata e restaurata tra il 1923 e il 1931 dall'architetto Enzo Cerpi.\nAll'esterno, sulle facciate, il palazzo presenta vari stemmi dei Podest\u00e0 succedutisi nel corso dei secoli. All'interno \u00e8 conservato un quadro raffigurante \"Alessandro de' Medici che rapisce una monaca\", opera di Egisto Sarri.\nIn origine sulla sommit\u00e0 della torre merlata ed oggi posta nell'androne del palazzo \u00e8 una campana risalente al 1384 su cui \u00e8 incisa un'iscrizione che celebra la sconfitta della parte Ghibellina; la campana \u00e8 un bottino di guerra ed originariamente era collocata nel Castello di Susinana, in Romagna. L'iscrizione cos\u00ec recita \"(per l'eterna distruzione e morte di tutte le parti ghibelline)\"\nNel XIX secolo il palazzo fu completamente trasformato per diventare un carcere. Vennero rimpicciolite tutte le finestre e venne smantellata tutta la merlatura guelfa. La torre merlata, probabilmente a causa dal cedimento del terreno di fondazione, pende vistosamente.\nAi piedi della Torre vi \u00e8 una cappella di Piazza dedicata ai caduti di tutte le guerre, al cui interno fa bella mostra di s\u00e9 una terracotta invetriata raffigurante la \"Madonna col Bambino tra i Santi Sebastiano e Antonio Abate\", attribuita a Benedetto Buglioni."}
{"id": "2339685", "revid": "1543377", "url": "https://it.wikipedia.org/wiki?curid=2339685", "title": "Municipalit\u00e0 locale di Karoo Hoogland", "text": "Karoo Hoogland \u00e8 una municipalit\u00e0 locale (in inglese Karoo Hoogland Local Municipality) appartenente alla municipalit\u00e0 distrettuale di Namakwa della provincia del Capo Settentrionale in Sudafrica. \nIn base al censimento del 2001 la sua popolazione \u00e8 di 10.505 abitanti.\nLa sede amministrativa e legislativa \u00e8 la citt\u00e0 di Williston e il suo territorio si estende su una superficie di ed \u00e8 suddiviso in 4 circoscrizioni elettorali (\"wards\"). Il suo codice di distretto \u00e8 NC066.\nGeografia fisica.\nConfini.\nLa municipalit\u00e0 locale di Karoo Hoogland confina a nord, con il District Management Areas NCDMA06, a est con quelle di Kareeberg, Ubuntu (Pixley ka Seme), a est e a sud con quella di Beaufort West (Central Karoo/Provincia del Capo Occidentale), a sud con quella di Laingsburg (Central Karoo/Provincia del Capo Occidentale) e a ovest con quella di Hantam e con il District Management Areas WCDMA02."}
{"id": "2339686", "revid": "281901", "url": "https://it.wikipedia.org/wiki?curid=2339686", "title": "Linguattola", "text": ""}
{"id": "2339687", "revid": "100418905", "url": "https://it.wikipedia.org/wiki?curid=2339687", "title": "Shareholder Ownership Value", "text": "La Shareholder Ownership Value \u00e8 una teoria finanziaria il cui postulato risulta essere: il modello di computo del costo medio ponderato del capitale (WACC) per attualizzare i flussi di cassa (Miller &amp; Modigliani (1958, 1963), Sharpe (1978) e Ruback R. S. (2002)) non \"regge\" (\"it does not hold validity\") per decisioni di investimento di lunghissimo periodo in presenza di un azionista unico (o gruppi famigliari compatti). Occorre introdurre secondo una componente aggiuntiva legata alla possibilit\u00e0 di \"esercitare controllo da parte del Proprietario (\"Owner\") dei beni (\"assets\") e la destinazione dei conseguenti flussi di cassa (\"cash flows\") nel lungo periodo. \nLa trattazione matematica/finanziaria mostra come gli attuali sistemi valutativi sottostimino il valore degli attivi aziendali nel lungo periodo mediante la simulazione di un investimento in immobiliare passivo per 200 anni rispetto all'affitto (sotto l'ipotesi di perfetta informazione, trasparenza ed efficienza dei mercati). L'affittuario al termine del periodo risulta dover incrementare la propria ricchezza proporzionalmente pi\u00f9 velocemente rispetto al \"proprietario\" dell'immobile qualora desideri rimanere inquilino. \n\u00c8 una teoria di attualit\u00e0 nel mondo accademico finanziario statunitense. La teoria dello Shareholder Ownership Value \u00e8 stata sviluppata da Paolo G. Alberoni alla Wharton School of the University of Pennsylvania e pubblicato sul Wharton Journal nel Marzo 1994. \nL'evidenza del fenomeno \u00e8 che la performance di lungo periodo delle societ\u00e0 quotate che dismettono il patrimonio immobiliare non riporta rendimenti \u201cabove benchmark\u201d rispetto alle societ\u00e0 che non dismettono il patrimonio immobiliare. Alcuni esponenti della comunit\u00e0 finanziaria hanno usato tali analisi per forzare l'intervento della Amministrazione Obama al fine di interrompere il sostegno di tali attivit\u00e0 di \u201cdepauperamento\u201d delle societ\u00e0 concludendo che tale attivit\u00e0 di scorporo andassero solo a beneficio delle Banche d'affari che lucrano fess sulle cessioni di tali patrimoni."}
{"id": "2339694", "revid": "767487", "url": "https://it.wikipedia.org/wiki?curid=2339694", "title": "Paolo Morellati", "text": "Si form\u00f2 musicalmente prima sotto Andrea Bottelli a Vicenza e successivamente, dall'aprile 1762 al novembre 1763, con Padre Martini a Bologna; il suo esercizio di contrappunto e 43 delle sue lettere che invi\u00f2 a Martini sono tuttora esistenti. Nell'ottobre del 1763 fu ammesso all\"'Accademia Filarmonica\" e dal 1768 fino alla morte fu organista della Cattedrale di Vicenza.\nMorellati era conosciuto principalmente come costruttore di clavicembali e fortepiani. Egli costru\u00ec un fortepiano con un nuovo meccanismo di martelletti, il quale venne descritto da lui stesso in una lettera pubblicata nel \"Giornale enciclopedico\" (vol. VII, luglio 1775) e nell\"'Antologia di Roma\" (vol. XLI, 1780). Sacchi scrisse nel 1775 di aver dato a Farinelli un clavicembalo eccellentemente costruito da Morellati. Successivamente collabor\u00f2 con diversi costruttori di pianoforti inglesi e tedeschi e ricevette un'offerta di lavoro per Londra, che per\u00f2 declin\u00f2.\nMinor importanza occupa invece la sua attivit\u00e0 compositiva: infatti solo poche\ncomposizioni di sue produzioni ci giungono attualmente (gran parte delle quali risalgono al periodo di studio con Martini).\nDue suoi figli, Pietro e Stefano, seguirono le orme del padre e divennero rispettivamente organista uno e contrabbassista l'altro."}
{"id": "2339695", "revid": "767487", "url": "https://it.wikipedia.org/wiki?curid=2339695", "title": "Adorabili e bugiarde", "text": "Adorabili e bugiarde \u00e8 un film del 1958 diretto da Nunzio Malasomma.\nTrama.\nMarisa, Paola e Anna sono tre belle ragazze (un'indossatrice, una giornalista e una pittrice) insoddisfatte delle loro professioni e in cerca di visibilit\u00e0. Per ottenerla decidono di inscenare un rapimento per attirare l'attenzione della stampa: al termine l'inganno verr\u00e0 scoperto, ma le tre donne otterranno ugualmente dei vantaggi.\nProduzione.\nIl film era stato annunciato col titolo di \"Ragazze-brivido\""}
{"id": "2339696", "revid": "1442080", "url": "https://it.wikipedia.org/wiki?curid=2339696", "title": "Alburnus chalcoides", "text": "L'alborella carenata o alborella del Danubio (Alburnus chalcoides, nota in passato come \"Chalcalburnus chalcoides\") \u00e8 un pesce d'acqua dolce e salmastra della famiglia Cyprinidae.\nDistribuzione e habitat.\n\u00c8 uno dei pochi ciprinidi ad avere una certa tolleranza verso l'acqua salata ed infatti esistono popolazioni anadrome che risiedono stabilmente nei mari Nero, d'Azov e Caspio, soprattutto presso le foci fluviali o nelle zone dove la salinit\u00e0 \u00e8 minore. Esistono anche numerose popolazioni stabilmente dulcacquicole nel Danubio e nei fiumi che sfociano nel mar Nero e nel mar Caspio. Le popolazioni fluviali vivono nei tratti dove la corrente \u00e8 pi\u00f9 debole.\nDescrizione.\nMolto simile come aspetto generale all'alborella da cui si pu\u00f2 distinguere per i seguenti caratteri:\nAlimentazione.\nSi nutre principalmente di insetti che cattura sul pelo dell'acqua.\nRiproduzione.\nLe popolazioni fluviali si riproducono con modalit\u00e0 simili a quelle dell'alborella comune in maggio, quelle anadrome effettuano prima una lunga migrazione, che iniziano in settembre, per cui passano tutto l'inverno nei fiumi.\nPesca.\nLe popolazioni dulcacquicole hanno un'importanza economica modesta mentre quelle migratorie sono attivamente pescate nelle parti inferiori dei fiumi, soprattutto in Russia ed alimentano una fiorente industria di trasformazione."}
{"id": "2339700", "revid": "281901", "url": "https://it.wikipedia.org/wiki?curid=2339700", "title": "Chalcalburnus chalcoides", "text": ""}
{"id": "2339701", "revid": "2044650", "url": "https://it.wikipedia.org/wiki?curid=2339701", "title": "Britain's Got Talent", "text": "Britain's Got Talent (spesso abbreviato in BGT) \u00e8 un talent show britannico e fa parte del franchise \"Got Talent\" creato da Simon Cowell. Prodotto sia dal Thames (precedentemente Talkback Thames), sia dalla produzione Syco Entertainment e distribuito da FremantleMedia, \u00e8 stato trasmesso su ITV dal 9 giugno 2007 e condotto da Ant &amp; Dec.\nFormat.\nIl programma \u00e8 un talent show in cui si esibiscono artisti di qualsiasi et\u00e0 e di qualsiasi disciplina, i quali si sottopongono al giudizio di una giuria, durante le audizioni pubbliche svolte all'interno dei teatri del Regno Unito. I concorrenti passeranno la fase delle audizioni per maggioranza semplice: se i giudici seduti al tavolo sono tre, i concorrenti passano con due s\u00ec, mentre se sono quattro devono passare con tre s\u00ec. Ogni giudice ha davanti a s\u00e9 un \"buzzer\", un pulsante rosso che illuminer\u00e0 una croce rossa corrispondente al giudice che l'ha premuto: se viene premuto il giudice far\u00e0 capire al concorrente che l'esibizione non \u00e8 di suo gradimento. Se tutti i giudici premono il pulsante, il concorrente deve automaticamente interrompere l'esibizione sul palco. Dall'ottava edizione entra in gioco anche il \"golden buzzer\" (pulsante d'oro): se i giudici sono entusiasti dell'esibizione possono premerlo una volta a testa e mandare il concorrente direttamente alle semifinali senza essere giudicato. Nelle fasi successive la decisione finale spetta al pubblico tramite il televoto. Il vincitore del programma ottiene un premio in denaro di 250.000 sterline e l'opportunit\u00e0 di esibirsi al Royal Variety Performance, un gal\u00e0 a cui assistono i componenti della famiglia reale britannica, tra cui anche la regina Elisabetta d'Inghilterra.\nEdizioni.\nPrima edizione (2007).\nLa prima edizione debutta il 9 giugno 2007, concludendosi il 17 giugno, con la vittoria finale del cantante lirico Paul Potts.\nSeconda edizione (2008).\nLa seconda edizione debutta il 12 aprile 2008, concludendosi il 24 maggio, con la vittoria finale del ballerino George Sampson.\nTerza edizione (2009).\nLa terza edizione debutta l'11 aprile 2009, con il successo mediatico internazionale della cantante Susan Boyle. Si \u00e8 conclusa il 30 maggio 2009 con la vittoria dei Diversity, un gruppo di ballerini. Susan Boyle \u00e8 arrivata seconda.\nQuarta edizione (2010).\nLa quarta edizione debutta il 17 aprile 2010, concludendosi il 5 giugno, con la vittoria degli Spellbound, un gruppo di acrobati.\nQuinta edizione (2011).\nLa quinta edizione debutta il 16 aprile 2011, concludendosi il 4 giugno, con la vittoria di Jai McDowall.\nSesta edizione (2012).\nLa sesta edizione debutta il 24 marzo 2012, concludendosi il 12 maggio, con la vittoria di Ashleigh e Pudsey.\nSettima edizione (2013).\nLa settima edizione debutta il 13 aprile 2013, concludendosi l'8 giugno, con la vittoria di Attraction.\nOttava edizione (2014).\nL'ottava edizione debutta il 12 aprile 2014, concludendosi il 7 giugno, con la vittoria del gruppo di cantanti Collabro. Durante questa edizione \u00e8 stato introdotto il \"\"golden buzzer\", un pulsante dorato posizionato al centro della postazione dei giudici: questo pulsante d\u00e0 la possibilit\u00e0, durante le audizioni, ai quattro giudici e ad Ant &amp; Dec di poter mandare un concorrente direttamente alle semifinali, indipendentemente dall'opinione degli altri giudici. \u00c8 possibile utilizzare questo bonus una sola volta per ogni giudice (e per i presentatori) e sono stati utilizzati tutti i \"golden buzzer\"\": Simon Cowell per i cantanti Bars and Melody, Amanda Holden per la coppia di ballerini Paddy &amp; Nico, Alesha Dixon per le cantanti REAformed, David Walliams per Christian Spridon e Ant &amp; Dec per il comico stand-up Toju.\nNona edizione (2015).\nLa nona edizione ha avuto inizio l'11 aprile 2015 ed \u00e8 terminata il 6 giugno e ha come vincitore la ballerina Jules Ogdwayner e il suo cane Matice. Nella stagione il Golden Buzzer di Simon Cowell \u00e8 stato il cantante Calum Scott. Amanda Holden ha premuto il Golden Buzzer per il coro Revelation Avenue. Alesha Dixon l'ha premuto per i ballerini Entity Allstar. Il Golden Buzzer di David Williams \u00e8 stata la cantante Lorraine Bowen e Ant &amp; Dec hanno invece deciso di mandare in semi-finale il gruppo di ballerini Boyband.\nDecima edizione (2016).\nLa decima edizione ha avuto inizio il 9 aprile 2016 ed \u00e8 terminata il 28 maggio e ha come vincitore il mago Richard Jones. In questa decima stagione sono stati usati tutti i Golden Buzzer: Simon Cowell ha deciso di premere il pulsante d'oro per il gruppo di ballerini Boogie Storm, David Walliams lo ha premuto per la coppia di cantanti Anne e Ian Marshall, Alesha Dixon ha deciso di darlo al coro 100 Voices of Gospel, Amanda Holden lo ha premuto per la cantante Beau Dermott e Ant &amp; Dec per la cantante Jasmine Elcock.\nUndicesima edizione (2017).\nL'undicesima edizione ha avuto inizio il 15 aprile 2017 ed \u00e8 finita il 3 giugno 2017 e ha come vincitore il musicista Tokio Myers. Questa \u00e8 stata la prima edizione in cui tutti i Golden Buzzer sono arrivati in finale. Il Golden Buzzer di Amanda Holden \u00e8 stato il comico Daliso Chaponda che \u00e8 arrivato sul podio classificandosi 3\u00ba. Quello di Ant &amp; Dec \u00e8 stato il comico-mago Matt Edwards. Alesha Dixon ha premuto il pulsante d'oro per il gruppo di ballerine Just Us. Per David Walliams \u00e8 stato il cantante Kyle Tomlinson e per Simon Cowell la cantante Sarah Ikumu.\nDodicesima stagione (2018).\nAlla fine della finale dell'undicesima stagione, tenutasi il 3 giugno 2017, vengono aperte le audizioni per la prossima stagione. Simon Cowell ha annunciato di ritornare come giudice nella dodicesima stagione; gli altri giudici non hanno ancora annunciato il loro ritorno. Stessa cosa vale per i presentatori.\nMontepremi.\nIl montepremi non \u00e8 stato uguale per tutte le stagioni: infatti dalla prima alla quinta stagione il montepremi \u00e8 stato di \u00a3100,000; solo nella sesta stagione \u00e8 stato di \u00a3500,000; e poi dalla settima stagione il montepremi \u00e8 sempre rimasto a \u00a3250,000.\nIn tutte le stagioni, oltre ai soldi, i concorrenti hanno potuto esibirsi al prestigiosissimo Royal Variety Performance, dove, tra il pubblico, c'\u00e8 anche la Regina d'Inghilterra.\nGiudici e conduttori.\nGiudici.\nLe prime quattro edizioni dello show vedevano come componenti della giuria l'ideatore del format, il produttore discografico e televisivo Simon Cowell, l'attrice televisiva Amanda Holden e il giornalista Piers Morgan. Prima della quinta stagione, Morgan lascia il programma per sostituire Larry King sulla CNN; viene sostituito da due nuovi giudici, l'attore David Hasselhoff e il comico Michael McIntyre. Nell'ottobre 2011 viene annunciato che n\u00e9 Hasselhoff, n\u00e9 McIntyre sarebbero tornati come giudici. Nel gennaio 2012 viene annunciato che a partire dalla sesta serie, a Cowell e Holden si aggiungeranno la cantante e personaggio televisivo Alesha Dixon e l'attore comico David Walliams.\nConduttori.\nI conduttori di Britain's Got Talent sono Ant &amp; Dec."}
{"id": "2339702", "revid": "281901", "url": "https://it.wikipedia.org/wiki?curid=2339702", "title": "Alborella carenata", "text": ""}
{"id": "2339704", "revid": "281901", "url": "https://it.wikipedia.org/wiki?curid=2339704", "title": "Alborella del Danubio", "text": ""}
{"id": "2339705", "revid": "281901", "url": "https://it.wikipedia.org/wiki?curid=2339705", "title": "Alburno del Danubio", "text": ""}
{"id": "2339707", "revid": "339392", "url": "https://it.wikipedia.org/wiki?curid=2339707", "title": "Fidenza Basket", "text": ""}
{"id": "2339713", "revid": "1605525", "url": "https://it.wikipedia.org/wiki?curid=2339713", "title": "Figlio di Dio (romanzo)", "text": "Figlio di Dio \u00e8 il terzo romanzo dello scrittore statunitense Cormac McCarthy, pubblicato dalla casa editrice Random House nel 1974.\nTrama.\nIl romanzo narra la discesa nella follia di Lester Ballard, giovane balordo disadattato che vive fin dall'inizio del romanzo ai margini della societ\u00e0. Violento per natura, talentuoso solo nell'uso del fucile, Ballard \u00e8 incapace di qualsiasi relazione. Coinvolto suo malgrado in varie vicende, viene stritolato da quell'ingranaggio sociale dal quale cerca di distanziarsi. Privato di tutto, lasciato in bal\u00eca del suo solo istinto violento, Ballard si trasforma in un serial killer necrofilo e stupratore, un \"troll delle montagne\", come lo descrive McCarthy, che vive nelle caverne, vestito degli abiti delle sue vittime. Preso e rinchiuso, Ballard riuscir\u00e0 a evitare di essere linciato \"riemergendo\" dalla terra dopo una fuga nelle caverne, per morire molti anni dopo in clinica."}
{"id": "2339714", "revid": "256896", "url": "https://it.wikipedia.org/wiki?curid=2339714", "title": "Aulopyge huegelii", "text": "Il gobione-barbo (Aulopyge huegeli) \u00e8 un pesce d'acqua dolce della famiglia Cyprinidae.\nDistribuzione e habitat.\n\u00c8 limitato ad alcuni fiumi e torrenti della Dalmazia croata e della Bosnia, di cui \u00e8 endemico.\nVive in piccoli corsi d'acqua di natura carsica con corrente veloce e fondi sassosi.\nDescrizione.\nSembra un ibrido tra un barbo ed un gobione, ha 4 barbigli come i barbi ma il suo aspetto complessivo \u00e8 quello di un gobione. il corpo \u00e8 lateralmente compresso, privo di squame e con la linea laterale caratteristicamente sinuosa. Presenta un netto dimorfismo sessuale dato che la femmina ha il corpo assai pi\u00f9 alto del maschio.\nHa il dorso verdastro o bruno ed argentato sui fianchi, spesso con riflessi rosa, il tutto cosparso di macchiette scure.\nNon supera i 13 cm.\nBiologia.\nIgnota. Si sa solo che si nutre di invertebrati.\nConservazione.\nQuesta specie \u00e8 in pericolo di estinzione a causa dell'introduzione di specie aliene, dell'inquinamento, dell'eccessivo prelievo idrico che fa abbassare il livello della falda freatica e prosciuga i piccoli torrenti in cui vive e della pesca illegale."}
{"id": "2339721", "revid": "11959", "url": "https://it.wikipedia.org/wiki?curid=2339721", "title": "Mazari Sharif", "text": ""}
{"id": "2339722", "revid": "281901", "url": "https://it.wikipedia.org/wiki?curid=2339722", "title": "Pachychilon pictum", "text": "Il moranec o leucisco d'Albania (Pachychilon pictum) \u00e8 un pesce d'acqua dolce della famiglia Cyprinidae.\nDistribuzione e habitat.\nQuesto pesciolino \u00e8 endemico del Lago di Scutari, tra Montenegro ed Albania e del Lago di Ocrida, tra Albania e Macedonia e dei loro affluenti. Negli anni '90 \u00e8 misteriosamente comparso nel fiume Serchio, in Toscana settentrionale, dove si \u00e8 ben acclimatato formando popolazioni naturalizzate.\nPreferisce acque a corrente non troppo vivace.\nDescrizione.\nIl profilo \u00e8 slanciato e sono molto caratteristiche le grandi labbra carnose. Il primo raggio della pinna dorsale \u00e8 pi\u00f9 corto degli altri. La colorazione \u00e8 scura sul dorso e grigiastra sui fianchi, che sono cosparsi di piccoli punti neri disposti irregolarmente.\nNon supera i 15 cm.\nRiproduzione.\nAvviene tra maggio ed agosto, tra le erbe acquatiche.\nAlimentazione.\nBasata su insetti (soprattutto alati che cadono in acqua) e altri piccoli invertebrati.\nBiologia.\nPressoch\u00e9 tutto della sua biologia \u00e8 ignoto. Si sa solo che vive in fitti branchi che stazionano in superficie o a mezz'acqua.\nPesca.\nOccasionale e di nessun interesse anche nelle sue regioni di origine."}
{"id": "2339723", "revid": "1543377", "url": "https://it.wikipedia.org/wiki?curid=2339723", "title": "Municipalit\u00e0 locale di Kh\u00e2i-Ma", "text": "Kh\u00e2i-Ma \u00e8 una municipalit\u00e0 locale (in inglese Kh\u00e2i-Ma Local Municipality) appartenente alla municipalit\u00e0 distrettuale di Namakwa della Provincia del Capo Settentrionale in Sudafrica. \nIn base al censimento del 2001 la sua popolazione \u00e8 di 11.333 abitanti.\nLa sede amministrativa e legislativa \u00e8 la citt\u00e0 di Pofadder e il suo territorio si estende su una superficie di ed \u00e8 suddiviso in 4 circoscrizioni elettorali (\"wards\"). Il suo codice di distretto \u00e8 NC067.\nGeografia fisica.\nConfini.\nLa municipalit\u00e0 locale di Kh\u00e2i-Ma confina a nord, con la Namibia, a est District Management Areas NCDMA08, a sud con il District Management Areas NCDMA06 e a ovest con quella di Nama Khoi."}
{"id": "2339724", "revid": "767487", "url": "https://it.wikipedia.org/wiki?curid=2339724", "title": "Andrea Innesto", "text": "Carriera.\nSoprannominato \"Cucchia\", \u00e8 il sassofonista della Steve Rogers Band e di Vasco Rossi dal 1985 al 2017.\nIntraprese lo studio del flauto traverso all'et\u00e0 di 11 anni e concludendoli 7 anni al conservatorio \"Santa Cecilia\" in Roma. In contemporanea, intraprese anche lo studio del sax alto e soprano dall'et\u00e0 di 15 anni.\nHa iniziato nel 1982 l'attivit\u00e0 professionale suonando al Bandiera Gialla di Rimini con un gruppo cover anni sessanta, Marzio e i Bandiera Gialla, detto anche Macho Band, Nel 1983 incontra Sergio Bardotti e inizia a incidere con artisti quali Loredana Bert\u00e8, Ornella Vanoni e Umberto Bindi. Nel 1984 al Bandiera Gialla di Rimini, conobbe il gruppo di Vasco Rossi, la Steve Rogers Band assieme al suo produttore Guido Elmi, che lo contattarono per un provino l'anno successivo. Entr\u00f2 a far parte in pianta stabile nel 1985 con lo staff musicale di Vasco Rossi e realizzando in contemporanea il primo album della Steve Rogers Band \u201cI duri non ballano\u201d. Nel 1986 collabora con un altro artista italiano, Gianni Morandi nell'album \u201cLe italiane sono belle\u201d.\nNel 1987 inizia cos\u00ec il tour di Vasco \u201cC'\u00e8 chi dice no\u201d nei maggiori palasport italiani; l'anno seguente la Steve Rogers Band ottiene la massima popolarit\u00e0 con il secondo album \u201cAlzati la gonna\u201d.\nNel 1989, lascia la Steve, proseguendo la collaborazione con il rocker di Zocca.\nNumerose sono per\u00f2 le varie produzioni e collaborazioni che Andrea compie nel corso degli anni: nel 1990 raggiunge le prime 10 posizioni nella classifica inglese con la produzione dance \"Tingo Tango\". Nel 1992, collabora per la realizzazione dell'album di Ector Dona facendosi conoscere in Spagna. Nel 1994 partecipa anche a manifestazioni extra musicali, come la realizzazione di tutta la colonna sonora per Enrico Coveri nelle sfilate parigine \u201cPret a Porter 94/95\u201d. Nel 1997 registra con Patty Pravo in studio col brano scritto da Vasco Rossi, Gaetano Curreri e da Roberto Ferri in \u201cE dimmi che non vuoi morire\u201d, presentata anche al Festival di Sanremo dello stesso anno e suonata in tourn\u00e9e realizzando circa 80 concerti. Nel 1998 continua la sua collaborazione nella band di Patty Pravo, realizzando 45 concerti in tutta Italia. Nel 1999 incide il suo album in proprio \"Rispetto Alla Melodia\", inserendo brani italiani popolari rivisitati in diversi arrangiamenti jazzistici e non. Nell'estate del 2000 partecipa in qualit\u00e0 di sassofonista-attore al Road Movie \"Eldorado\" sulle strade dell'Australia nel periodo di agosto e settembre, con Shel Shapiro, Angelo Cannavacciuolo, percorrendo un viaggio di 9600\u00a0km attraverso il deserto: da Perth a Cairns.\nNel 2001 partecipa al \"Pavarotti International\" con Patty Pravo.\nNel 2006 collabora con Michele Fazio e Damiano Marino per la realizzazione di 3 brani nell'album \"Waves\".\nNel 2012 suona nel cd Di bene in meglio di Mauro Patelli, storico chitarrista di Luca Carboni al suo esordio solista."}
{"id": "2339725", "revid": "281901", "url": "https://it.wikipedia.org/wiki?curid=2339725", "title": "Moranec", "text": ""}
{"id": "2339728", "revid": "330183", "url": "https://it.wikipedia.org/wiki?curid=2339728", "title": "Valvola di contropressione", "text": ""}
{"id": "2339729", "revid": "281901", "url": "https://it.wikipedia.org/wiki?curid=2339729", "title": "Leucisco d'Albania", "text": ""}
{"id": "2339730", "revid": "281901", "url": "https://it.wikipedia.org/wiki?curid=2339730", "title": "Citharus", "text": ""}
{"id": "2339732", "revid": "281901", "url": "https://it.wikipedia.org/wiki?curid=2339732", "title": "Aulopyge huegeli", "text": ""}
{"id": "2339734", "revid": "44627", "url": "https://it.wikipedia.org/wiki?curid=2339734", "title": "At the BBC", "text": ""}
{"id": "2339735", "revid": "281901", "url": "https://it.wikipedia.org/wiki?curid=2339735", "title": "Gobione barbo", "text": ""}
{"id": "2339736", "revid": "281901", "url": "https://it.wikipedia.org/wiki?curid=2339736", "title": "Gobione barbo di Dalmazia", "text": ""}
{"id": "2339737", "revid": "281901", "url": "https://it.wikipedia.org/wiki?curid=2339737", "title": "Gobione-barbo", "text": ""}
{"id": "2339738", "revid": "281901", "url": "https://it.wikipedia.org/wiki?curid=2339738", "title": "Gobione-barbo di Dalmazia", "text": ""}
{"id": "2339739", "revid": "281901", "url": "https://it.wikipedia.org/wiki?curid=2339739", "title": "Aulopyge", "text": ""}
{"id": "2339748", "revid": "1543377", "url": "https://it.wikipedia.org/wiki?curid=2339748", "title": "Il Pireo", "text": "Il Pireo (; ) \u00e8 un comune greco dell'Attica situato a poco pi\u00f9 di 8\u00a0km a sud-ovest del centro di Atene, con la quale \u00e8 unito senza soluzione di continuit\u00e0 tramite una serie di sobborghi. Porto naturale con diverse insenature e porticcioli secondari, la sua importanza nell'economia dell'Attica e della Grecia si pu\u00f2 rintracciare fin dall'antica Grecia. In particolare dal V secolo a.C., quando divenne il porto dell'Atene classica, contribuendo cos\u00ec alla sua crescita economica e militare.\nSi tratta del comune pi\u00f9 popoloso dell'Attica dopo Atene, con una popolazione di 163.688 abitanti su 10.9\u00a0km\u00b2, mentre la sua prefettura ha 466.065 abitanti su un totale di 50\u00a0km\u00b2. Insieme ad Atene e ai sobborghi attici fa parte dell'hinterland ateniese, che conta 4.013.368 abitanti. \u00c8 il pi\u00f9 grande porto della Grecia e il maggiore d'Europa per numero di passeggeri, nonch\u00e9 il terzo del mondo, con un traffico di oltre 20 milioni di passeggeri l'anno. Con un traffico di 4,91 milioni di TEU \u00e8 inoltre il secondo porto dell'intero Mediterraneo per traffico di container.\nStoria.\nIl Pireo divenne il porto principale di Atene nel V secolo a.C., quando Temistocle lo fortific\u00f2. La storia del porto \u00e8 strettamente legata con quella dell'omonimo demo: in et\u00e0 ellenistica una guarnigione era di stanza sulla collina Munichia, che dominava il porto, data l'importanza della posizione: questa venne pi\u00f9 volte cacciata e richiamata sul luogo, fino ad andarsene definitivamente alla fine del IV secolo a.C.\nIl Pireo fu quasi completamente distrutto da Silla e, da quel momento, incominci\u00f2 per il demo un periodo di degrado che lo port\u00f2 a essere, nel I secolo d.C., semplicemente \"un piccolo villaggio, situato intorno al porto e al tempio di Zeus Soter (), uno dei templi presenti nella zona\u201d.\nGeografia fisica.\nConurbata nell'area metropolitana di Atene, \u00e8 situata a sud-ovest della capitale ellenica. Il Pireo aveva tre porti: quello pi\u00f9 grande, Cantaro, era finalizzato al commercio, mentre gli altri due, Munichia e Zea, erano militari.\nCultura.\nCitato ne \"La Repubblica\" di Platone: il dialogo ha inizio infatti con la voce di Socrate, il quale afferma di essere sceso al Pireo il giorno precedente.\nQui ha sede l'Universit\u00e0 del Pireo.\nInfrastrutture e trasporti.\nPorto.\nIl porto del Pireo \u00e8 il principale porto della Grecia e uno dei maggiori porti cargo e passeggeri del Mediterraneo, a cui fanno capo sia traghetti di collegamento internazionali sia i traghetti diretti alle numerose isole dell'Egeo; dal luglio 2010 uno dei moli del porto commerciale (a pochi km di distanza dal porto passeggeri) \u00e8 stato preso in gestione per la durata di 35 anni dalla compagnia cinese COSCO, che gi\u00e0 da anni era attiva in Grecia. Il porto del Pireo fa parte della \"nuova Via della Seta\" (Belt and Road Initiative) che congiunge la Cina all'Europa.\nTrasporti urbani.\nIl Pireo \u00e8 ormai parte della periferia ateniese ed \u00e8 raggiungibile dalla capitale tramite una delle tre linee della metropolitana.\nI collegamenti urbani filoviari sono gestiti dall'azienda di trasporto OSY, che comprende i trasporti su gomma della capitale ateniese.\nAmministrazione.\nDal punto di vista amministrativo il Pireo costituisce un comune. \u00c8 anche sede di una prefettura autonoma dalla citt\u00e0 di Atene che ricomprende, oltre a comuni dell'area metropolitana della capitale greca anche porzioni litoranee dell'Argolide, tutte le isole del golfo argosaronico e altre pi\u00f9 distanti, poste tra il Peloponneso e Creta."}
{"id": "2339751", "revid": "31886", "url": "https://it.wikipedia.org/wiki?curid=2339751", "title": "Episodi di Baccano!", "text": "Questa \u00e8 la lista degli episodi di \"Baccano!\", serie televisiva anime diretta da Takahiro Omori e prodotta da Brain's Base e Aniplex. Le 16 puntate sono adattate dall'omonima serie di light novel, scritte da Ryohgo Narita ed illustrate da Katsumi Enami. Narrata in modo non-lineare, la storia \u00e8 ambientata nel periodo del proibizionismo nordamericano durante il quale si svolgono tre eventi apparentemente scollegati: due bottiglie di elisir dell'immortalit\u00e0 vengono scambiate tra gangster di Manhattan credendo siano bevande alcoliche, un mostro misterioso attacca i membri di due gang mentre questi tentano di dirottare il treno \"Flying Pussyfoot\", e sulle tracce di un uomo si mettono la sorella e una gang malavitosa.\nI primi 13 episodi sono andati in onda dal 26 luglio al 1\u00ba novembre 2007 su WOWOW, un canale pay-per-view giapponese, mentre gli ultimi 3 sono stati messi in commercio solo per il mercato home video come OAV, pubblicati rispettivamente col quinto, settimo e ottavo DVD della serie. L'anime \u00e8 stato raccolto in 8 DVD, ognuno contenente due episodi, pubblicati da Aniplex dal 24 ottobre 2007 al 28 maggio 2008. La collezione Blu-ray \u00e8 stata messa in commercio il 26 gennaio 2011. La sigla di apertura utilizzata \u00e8 \"Gun's &amp; Roses\" dei Paradise Lunch, la sigla di chiusura \"Calling\" di Kaori Oda."}
{"id": "2339752", "revid": "729019", "url": "https://it.wikipedia.org/wiki?curid=2339752", "title": "Camillo Bellieni", "text": "Biografia.\nBellieni nacque a Sassari il 31 dicembre del 1891, figlio di Nicola Bellieni, di remote origini comasche, e di Elisabetta Marras. Cresciuto, per buona parte della sua infanzia, a Thiesi (in provincia di Sassari), dove il padre esercitava la professione di farmacista, consegu\u00ec la laurea in Giurisprudenza a Sassari e, successivamente, quella in Filosofia a Roma, trasferendosi poi per motivi di lavoro a Napoli (citt\u00e0 nella quale partecipava attivamente ai circoli culturali e politici d'impronta radicale), dove conobbe e successivamente spos\u00f2 Margherita Ciampo.\nVolontario nella prima guerra mondiale, combatt\u00e9 come soldato semplice del 134\u00ba reggimento fanteria nella battaglia del Carso. Divenuto sottotenente nel 43\u00ba reggimento fanteria, si distinse negli assalti alle trincee di Plava e delle Frasche. Con la Brigata Sassari, nei combattimenti che interessarono l'altopiano di Asiago, rimase invalido nel Novembre 1917. Ricevette due medaglie al valore militare.\nDopo la guerra organizz\u00f2 il Movimento dei Combattenti Sardi a Sassari, nucleo di quello che sar\u00e0 il Partito Sardo d'Azione, del quale fu l'ideologo principale e il primo Direttore. A causa della sua opposizione al Fascismo, venne sospeso dalla direzione della Biblioteca dell'Universit\u00e0 di Bologna e costretto a fare l'insegnante precario di Storia e Filosofia in diverse citt\u00e0 italiane, ultima Trieste nel 1925.\nNel 1943 torn\u00f2 in Sardegna dove fu impiegato come bibliotecario all'Universit\u00e0 di Sassari. Riorganizzato il Partito Sardo d'Azione dopo la caduta del Fascismo, Bellieni, si oppose strenuamente alla corrente socialista di Emilio Lussu, che abbandon\u00f2 il Partito a seguito del IX Congresso nel 1948.\nRaggiunta l'et\u00e0 della pensione torn\u00f2 a Napoli e vi rimase fino alla morte.\nLe sue spoglie riposano nel cimitero di Sassari, avvolte da una Bandiera dei quattro mori.\nCollaborazioni.\nHa collaborato con le riviste:"}
{"id": "2339754", "revid": "486946", "url": "https://it.wikipedia.org/wiki?curid=2339754", "title": "Sacchi aerei", "text": ""}
{"id": "2339756", "revid": "228587", "url": "https://it.wikipedia.org/wiki?curid=2339756", "title": "Caprigliola", "text": "Caprigliola (pronuncia: Capr\u00ecgliola) \u00e8 una frazione di Aulla in provincia di Massa e Carrara, in Toscana.\nGeografia fisica.\nTerritorio.\nCaprigliola sorge su un colle di roccia arenaria alto 164\u00a0m s.l.m., ultima propaggine occidentale delle Alpi Apuane, posto sulla sponda sinistra del Fiume Magra, in Lunigiana, e costituisce una frazione del comune toscano di Aulla, confinante col comune ligure di Santo Stefano Magra, nei pressi di Albiano Magra, in provincia di Massa Carrara. Il colle sul quale sorge il borgo \u00e8 molto ripido nel versante Nord, dove \u00e8 bagnato al piede da un corso d'acqua chiamato localmente \"r' canalo\", o valle dei mulini, sulle cui rive si trovano numerosi ruderi di mulini ad acqua, utilizzati per macinare il grano e le castagne, attivi fino ai primi anni Sessanta: r' molin d'Luero, r' torchjo vechjo, r' molin. Nel versante a Mezzogiorno il colle scende molto pi\u00f9 dolcemente, tant'\u00e8 che vi sono campi coltivati, vigneti e uliveti. Anche qui scorre un canale, punteggiato anch'esso da alcuni ruderi di mulini ad acqua, che separa il colle di Caprigliola dal colle di \"la Costa Lavacchia\", ultimo lembo di Toscana prima del confine amministrativo con la Liguria. Alle spalle del paese si erge il massiccio del Monte Grosso, alto 667\u00a0m s.l.m., un tempo abitato da molte famiglie caprigliolesi che qui avevano i propri boschi e i pascoli per il bestiame. Le localit\u00e0 di pertinenza della parrocchia di Caprigliola rientranti nella circoscrizione amministrativa sono: Santuario della Madonna del Ponte, Isola, Bettola, Canal del ri, la Costa Lavacchia, Chiamici.\nIl borgo di Caprigliola si pu\u00f2 raggiungere dal casello autostradale di Aulla, sulla A15, percorrendo la SS 62 della Cisa in direzione Santo Stefano Magra per circa 8\u00a0km, e dal casello autostradale di La Spezia-Santo Stefano di Magra percorrendo la SS 62 della Cisa in direzione Aulla per circa 4\u00a0km. La strada principale per raggiungere il borgo, chiamata \"Via Nuova\", si stacca dalla statale della Cisa in localit\u00e0 \"Bettola\" e sale per circa 1,3\u00a0km. Attraverso un'altra strada si pu\u00f2 raggiungere l'abitato di Ponzano superiore.\nClima.\nIl clima \u00e8 di tipo temperato, mediterraneo-tirrenico con inverni non particolarmente freddi ed estati calde e medio umide, mentre primavera e autunno sono generalmente piuttosto piovosi.\nIl clima locale \u00e8 fortemente influenzato dalla vicinanza del Golfo di La Spezia, non vi si riscontrano infatti le nebbie e le intense brinate mattutine che caratterizzano la medio-alta valle del Magra a causa dell'inversione termica. Una particolarit\u00e0 del clima di Caprigliola \u00e8 costituita dal microclima creato dal vento di tramontana, che qui soffia maggiormente rispetto al resto del territorio comunale a causa della direttrice che lo stesso segue nell'attraversare l'Appennino: incanalandosi infatti nella stretta valle a nord dell'abitato, la risale dando vita al tipico vento che i residenti chiamano \"vento del portelo\".\nStoria.\nLe prime notizie del toponimo \"Castrum Caprigliola\", risalgono al XII secolo. Sul finire dell'XI secolo, nel 1185, Caprigliola fu concessa in feudo da Federico I al vescovo lunense Pietro IV. Nel medesimo periodo, il borgo era gi\u00e0 fortificato e luogo di residenza estiva dei Vescovi di Luni.\nIl complesso vescovile occupa attualmente la parte alta del colle ove sorge la frazione ed \u00e8 oggi affiancato dall'imponente mole della chiesa settecentesca dedicata a , la cui costruzione con tutta probabilit\u00e0 ha inglobato il primitivo nucleo castrense.\nNel 1401, Caprigliola, Albiano di Magra e Stadano entrarono a far parte del territorio della Repubblica di Firenze. Nel 1556 i fiorentini, per ordine di Cosimo I de' Medici, dotarono il borgo di mura fortificate, a conferma del ruolo strategico che gli assegnavano.\nIl patrimonio artistico \u00e8 formato, oltre che dalla chiesa, da maestose mura, ancor oggi ben conservate, da stemmi medicei, da una maest\u00e0 di marmo di Carrara e da ricchi portali.\nNei dintorni, alberi d'olivo e da vite offrono prodotti di qualit\u00e0 conosciuti in tutta Italia tanto che il territorio \u00e8 compreso nell'area D.O.C. dei Colli di Luni secondo un riconoscimento governativo datato 1947. Una cosa da contare \u00e8 anche lo sviluppo di partigiani al tempo della seconda guerra mondiale.\nCultura.\nDialetto caprigliolese.\nDi fatto la Lunigiana linguisticamente si pu\u00f2 dividere in cinque aree: Alta Lunigiana (Pontremoli e Zeri), Media Lunigiana (Aulla, Fivizzano, Villafranca in Lunigiana, ecc.), Bassa Lunigiana (Sarzana, Santo Stefano di Magra, Bolano, ecc.), Lunigiana di transizione a levante (Castelnuovo Magra, Ortonovo), Lunigiana di transizione a ponente (Arcola, Vezzano Ligure, Follo, ecc.).\nNell'Alta Lunigiana il dialetto \u00e8 chiaramente un dialetto con elementi emiliani dominanti, anche se nello Zerasco si possono ascoltare elementi di chiara origine ligure, data la sua vicinanza con la val di Vara. Nella Medio-bassa Lunigiana invece la situazione si ingarbuglia, i dialetti tendono a trasformarsi unendo elementi emiliani ad elementi liguri e toscani, nella Lunigiana di transizione a levante invece questi elementi si fondono ancora pi\u00f9 marcatamente, dando origine ad un dialetto del tutto particolare che \u00e8 il Carrarino-Massese. Questi dialetti tendono ad avere al loro interno elementi emiliani predominanti, uniti poi alla parlata cacuminale tipica del dialetto carrarese. Nella Lunigiana di transizione a ponente\u00a0\u2013 ovvero al di l\u00e0 del Fiume Magra \u2013 assume una caratteristica marcatamente pi\u00f9 ligure, precipua della sottovariet\u00e0 ligure dello spezzino. Il dialetto caprigliolese si trova esattamente nella zona di transizione tra la Media e la Bassa Lunigiana: gli elementi dominanti fanno capo al dialetto di Sarzana, mentre pochi elementi fanno capo al dialetto aullese. Stiamo parlando di caratteristiche linguistiche che nel contesto territoriale della parlata medio-bassa lunigianese sono abbastanza trascurabili: si tratta per lo pi\u00f9 di accentazioni, di parole e alterazioni fonetico-fonologiche differenti; ci\u00f2 avviene anche da frazione a frazione, nella sostanza, per\u00f2, rimane abbastanza omogeneo. Entrando nello specifico, il dialetto caprigliolese \u00e8 il frutto di tutte queste mescolanze: dialetto emiliano, ligure e toscano, quest'ultimo attraverso il \"filtro\" della zona Apuana, bench\u00e9 questo si sia espresso con apporti prevalentemente di genere lessicale.\nMonumenti e luoghi d'interesse.\nTorre rotonda.\nUna delle architetture maggiormente rappresentativa nel panorama Lunigianese \u00e8 sicuramente la torre di avvistamento. Se ne possono vedere ancor oggi molti esempi, sparsi nei vari insediamenti: era una caratteristica tipica dell'edilizia burgense dall'XI al XV secolo. La maggior parte di esse era a pianta quadrata o rettangolare, altre a pianta esagonale (Arcola, Vezzano ligure) e infine, come a Caprigliola, a pianta circolare. Sicuramente la torre di Caprigliola \u00e8 l'esempio di torre circolare meglio conservata, e di architettura del tutto particolare nel territorio Lunigianese.\nLa torre sorge alta e slanciata nel cuore del borgo di Caprigliola ed \u00e8 l'architettura meglio conservata di tutto l'abitato. \u00c8 costruita in pietra arenaria tipica della zona, ben lavorata e squadrata e poggia su un dado di fondazione rettangolare (m 5,60 per\u00a0m 4,80), che \u00e8 costruito direttamente sulla roccia. Il volume cavo della torre misura 3,70\u00a0m all'interno e 4,80\u00a0m all'esterno, complessivamente includendo sia il dado che la cella campanaria la sua altezza \u00e8 di 28,80\u00a0m.\nAnticamente l'accesso della torre si trovava verso nord ad un'altezza di 6,78\u00a0m rispetto al piano d'imposta, come in molte altre torri tale apertura era raggiungibile con una scala in legno, oppure come appare probabile dai rilievi effettuati tale ingresso era raggiungibile attraverso un ballatoio in legno che circondava completamente la torre, si possono notare infatti a questa altezza delle mensole e buche d'imposta per travi lignee. La torre venne ristrutturata nel XVIII secolo quando il palazzo vescovile venne trasformato nell'attuale chiesa parrocchiale dedicata a San Niccol\u00f2, con l'aggiunta di una cella campanaria molto ben lavorata e che non ha alterato l'estetica della costruzione stessa.\nIl coronamento di archetti pensili a sbalzo della torre \u00e8 unico nel panorama Lunigianese e nelle aree limitrofe. Nell'area limitrofe l'unica costruzione che presenta un simile motivo architettonico \u00e8 la torre del castello di Lerici, dove la datazione viene collocata nei decenni centrali del secolo XIII, quindi si pu\u00f2 supporre che la torre di Caprigliola sia databile nella prima met\u00e0 del secolo XIII. Del resto nel codice Pelavicino si attesta l'esistenza di un cassero a Caprigliola nel 1234.\nAttualmente la torre non \u00e8 aperta al pubblico ed \u00e8 propriet\u00e0 della curia vescovile, ma \u00e8 visitabile contattando il parroco.\nIl cassero di Enrico da Fucecchio.\nEnrico da Fucecchio (...ca. 1279) fu l'ultimo dei Vescovi e Conti di Luni che restaur\u00f2 il potere temporale della chiesa. A lui si devono molte opere di restauro e di nuova edificazione nei vari possedimenti della diocesi di Luni. A lui si deve anche un'importante raccolta di documenti vescovili che costituiscono il Codice Pelavicino.\nA lui si deve l'ampliamento del borgo di Caprigliola, costruendo abitazioni la dove non ne esistevano e dotandolo probabilmente di una nuova cinta di mura e di un nuovo cassero ancora oggi visibile e che si protende verso levante, unito ad esso da un camminamento. Questa costruzione, dai rilievi e dalle indagini eseguite, risulta essere un ampliamento della zona militare del castello, esso costituiva l'alloggio per una pi\u00f9 ampia guarnigione di stanza, e serviva come ulteriore protezione alle nuove abitazione, che ivi sorgono immediatamente a mezzogiorno.\nLa torre \u00e8 di forma rettangolare in pietra arenaria e misura 5,45\u00a0m per 8,18\u00a0m, la sua altezza \u00e8 di circa 14\u00a0m. La sua forma, le sue misure e la sua architettura sono straordinariamente simili alla \"Turris magna\" di Castelnuovo Magra, anch'essa edificata per volere del Vescovo Enrico, mentre la sua altezza risulta essere circa la met\u00e0 di quella di Castelnuovo, le ipotesi che si possono fare al riguardo sono: che il progetto della torre sia stato modificato al ribasso durante la sua fase di costruzione, ci\u00f2 \u00e8 in parte suffragato dal semplice rilievo stratigrafico della trama muraria sulla sommit\u00e0, oppure (ipotesi meno probabile), che sia stata mozzata in epoca rinascimentale durante la costruzione delle mura medicee per renderla meno soggetta al tiro delle bombarde, ma ci\u00f2 avrebbe dovuto, se non altro, rendere necessario anche l'abbassamento della torre cilindrica.\nL'interno del cassero \u00e8 costituito da tre vani, uno al piano terra coperto da volta a botte e con accesso interno tramite una botola, e uno esterno da una porta, ricavata scassando il muro perimetrale probabilmente nel XIX secolo.\nInfine altri due vani superiori concludevano la struttura, un tempo divisi da un solaio in legno oggi scomparso.\nChiesa di San Nicol\u00f2 ex palazzo vescovile.\nIl primo documento che riguarda Caprigliola \u00e8 contenuto in una citazione dell'imperatore Federico il Barbarossa (29 luglio 1185), che ne conferma il possesso ai vescovi e conti di Luni \"Castum de Capriliola cum curte et pertinentiis et piscatione \". Da questa citazione se ne pu\u00f2 dedurre che a questa data, l'abitato di Caprigliola fosse gi\u00e0 sviluppato, con la torre, il cassero vescovile e le abitazioni lungo il borgo soprano. Per logica quindi si deve retrodatare la fondazione del borgo a cavallo dei secoli IX e X d.C. La costruzione primogenita quindi, doveva essere un fortilizio, costruito sulla sommit\u00e0 del colle in corrispondenza dell'attuale chiesa parrocchiale, dove lungo la sua via di accesso si addossarono le prime abitazioni, che in seguito formarono il borgo soprano. Questa tipologia di sviluppo urbano infatti \u00e8 tipica di questo periodo, le persone cercavano protezione nelle vicinanze di fortilizi o centri religiosi, ognuno dei quali seguiva un andamento secondo la morfologia del colle.\nSuccessivamente in un documento redatto dal vescovo Guglielmo (secolo XIII), se ne cita esplicitamente il palazzo come residenza estiva. Gli elementi di prova si trovano nella parete orientale dell'attuale chiesa, dove si possono osservare segni di aperture e di una finestra, a prova che il palazzo doveva essere collegato direttamente alla zona militare dove sorge la torre cilindrica, questa parte fu poi smantellata per prelevare materiale lapideo che trasformer\u00e0 il palazzo in chiesa parrocchiale (primo battesimo 1681) e per ricavarne un passaggio, in parte intagliato nella roccia per collegare la piazza della chiesa con il portello. Non vi sono altri elementi archeologici lungo le altre facciate della chiesa che attestino la presenza di aperture o altro, dall'analisi stratigrafica esse risultano essere state demolite e ricostruite ex novo. Recenti lavori di ristrutturazione dell'oratorio parrocchiale, hanno posto in evidenza che un tempo il piano di calpestio dell'attuale piazza della chiesa era pi\u00f9 basso e dove oggi sorgono i gradini che conducono alla pizza, ci sono i resti non visibili di un muro, molto probabilmente questo muro doveva cingere quell'area antistante l'antico palazzo vescovile che viene identificato come \"Curte\". Attualmente l'esterno della chiesa non presenta particolari valenze architettoniche decorative, essa \u00e8 molto semplice tranne che per l'elegante cornice in marmo che cinge il portale di accesso. L'interno invece \u00e8 molto ben concepito secondo lo stile tardo barocco ed \u00e8 costituito da un'unica navata centrale con finto matroneo sormontata da una volta a botte, due transetti laterali e l'abside che conclude l'edificio."}
{"id": "2339767", "revid": "11959", "url": "https://it.wikipedia.org/wiki?curid=2339767", "title": "Mazar-e Sherif", "text": ""}
{"id": "2339768", "revid": "36426", "url": "https://it.wikipedia.org/wiki?curid=2339768", "title": "Diana al bagno (Fran\u00e7ois Boucher)", "text": ""}
{"id": "2339770", "revid": "486946", "url": "https://it.wikipedia.org/wiki?curid=2339770", "title": "Busto del Cardinale Richelieu (Bernini)", "text": ""}
{"id": "2339777", "revid": "2060716", "url": "https://it.wikipedia.org/wiki?curid=2339777", "title": "Tre regni posteriori di Corea", "text": "I tre regni posteriori di Corea (892-936) erano formati da Silla, Hubaekje (\"Baekje posteriore\") e Taebong (noto anche come Hugoguryeo, \"Goguryeo posteriore\").\nGli ultimi due sono considerati come eredi dei tre regni di Corea anteriori, che erano stati unificati da Silla. Questo periodo sorse dalle agitazioni nazionali durante il regno della regina Jinseong di Silla.\nIl controllo di Taebong, originariamente guidato da Gung Ye, fu preso da Wang Geon, un discendente di una famiglia di mercanti di Songdo, che sconfisse Hubaekje e ricevette la resa di Silla. Wang Geon proclam\u00f2 il regno di Goryeo nel 936, mettendo ufficialmente fine al periodo dei tre regni posteriori."}
{"id": "2339786", "revid": "1924342", "url": "https://it.wikipedia.org/wiki?curid=2339786", "title": "People's Choice Awards 1987", "text": "La 13\u00aa edizione dei People's Choice Awards, presentata da Dick Van Dyke, si \u00e8 svolta il 14 marzo 1987 ed \u00e8 stata trasmessa dalla CBS.\nIn seguito sono elencate le categorie. Il relativo vincitore \u00e8 stato indicato in grassetto."}
{"id": "2339799", "revid": "1573940", "url": "https://it.wikipedia.org/wiki?curid=2339799", "title": "Seminario (Lecce)", "text": "Il Palazzo del Seminario \u00e8 un palazzo che si trova in Piazza del Duomo, nel centro storico di Lecce, costruito tra il 1694 e il 1709 in stile barocco leccese.\nFu commissionato dal vescovo Michele Pignatelli all'architetto Giuseppe Cino.\nDescrizione.\nEsterno.\nIl progettista, nel disegnare il prospetto del Seminario, si rifece alla facciata del Palazzo dei Celestini. Il prospetto monumentale \u00e8 costituito da una struttura inferiore a due piani, con un'articolata elaborazione decorativa, e da un terzo piano superiore, progettato dall'architetto Manieri, pi\u00f9 semplice e lineare.\nLa facciata dei due piani inferiore a bugnato \u00e8 scandita da un ordine gigante di lesene rialzate da piedistalli tra le quali si trovano due serie di otto finestre con ricche incorniciature. Al centro della facciata il portale d'accesso \u00e8 sovrastato da un ampio balcone con finestra a tre archi. L'ordine \u00e8 coronato da una balaustra formata da colonnine intervallate da pilastrini.\nInterno.\nL'ingresso ospita sulle pareti laterali otto busti in pietra leccese che raffigurano i dottori della Chiesa (\"Sant'Atanasio\", \"San Tommaso d'Aquino\", \"San Girolamo\", \"Sant'Ambrogio\", \"San Giovanni Crisostomo\", \"San Bonaventura\", \"Sant'Agostino\" e \"San Gregorio\").\nAl centro dell'atrio si trova un pozzo decorato come canestro con manico, opera del Cino\nAll'interno del palazzo \u00e8 presente una cappella del 1696, che conserva tele di \"San Gregorio Taumaturgo\" del 1696, opera di Paolo De Matteis, di \"San Vincenzo di Saragozza\" e di \"Santa Domenica\".\nAl primo piano il palazzo ospita il \"Museo diocesano\" e la \"Biblioteca Innocenziana\", cos\u00ec chiamata dal nome assunto dal papa Innocenzo XII che era stato vescovo della citt\u00e0.\nLa biblioteca contiene oltre diecimila volumi, alcuni dei quali anche di epoca quattrocentesca e cinquecentesca."}
{"id": "2339804", "revid": "757396", "url": "https://it.wikipedia.org/wiki?curid=2339804", "title": "Boulazac Basket Dordogne", "text": "Il Boulazac Basket Dordogne \u00e8 una societ\u00e0 cestistica avente sede a Boulazac, in Francia. Fondata nel 1992, gioca nel campionato francese.\nDisputa le partite interne nella Salle des sports du Palio, che ha una capacit\u00e0 di 5.200 spettatori.\nRoster 2020-2021.\n\"Aggiornato al 13 maggio 2021.\""}
{"id": "2339807", "revid": "125883430", "url": "https://it.wikipedia.org/wiki?curid=2339807", "title": "Tom Tryon", "text": "Interprete di film e opere televisive, \u00e8 divenuto celebre in patria con il personaggio televisivo di John Slaughter, in una serie omonima prodotta dalla Walt Disney negli anni '50 (in Italia \u00e8 stato distribuito in sala un film della serie, intitolato \"Il ritorno di Texas John\").\nDurante gli anni settanta Tryon si \u00e8 distinto anche, e in modo non meno significativo, come autore di romanzi di fantascienza e horror, firmati con il suo nome completo Thomas Tryon.\nBiografia.\nThomas Tryon, figlio di un commerciante di abbigliamento, Arthur Lane Tryon, e non, come affermato in alcune sue biografie, dell'attore del cinema muto Glenn Tryon, crebbe a Wethersfield, nello Stato del Connecticut, nel New England. Nel 1943 si arruol\u00f2 nella Marina americana e combatt\u00e9 nel Sud del Pacifico fino al 1946. Dopo il congedo si interess\u00f2 allo spettacolo, e si attiv\u00f2 in ogni campo, dalle scenografie alla recitazione. Debutt\u00f2 come attore a Broadway nel 1952 ed ebbe una rilevante carriera cinematografica nel corso degli anni sessanta. Tuttavia, dopo alcune delusioni artistiche, abbandon\u00f2 progressivamente il cinema ed esord\u00ec con soddisfazione come scrittore di romanzi horror, scrivendo alcune opere di moderato successo, ma di importanza seminale per il genere letterario in questione.\nLa carriera come attore (1952-1971).\nDopo il debutto sui palcoscenici nel musical \"I Wish You Were Here\" del 1952, Tryon lavor\u00f2 come assistente di produzione per la televisione. Nel 1955 si trasfer\u00ec in California dove prosegu\u00ec ad operare nel campo televisivo ottenendo numerosi ruoli in allestimenti televisivi di opere teatrali, all'interno di cicli molto popolari nella tv americana dell'epoca, come le serie \"Jane Wyman Presents the Fireside Theatre\", \"The 20th Century Fox-Hour\", \"Playhouse 90\", \"I racconti del West\", \"General Electric Theatre\".\nNel 1956 debutt\u00f2 sul grande schermo nel noir di Michael Curtiz \"L'ora scarlatta\", al fianco di Carol Ohmart. Segu\u00ec un ruolo al fianco di Charlton Heston in \"I violenti\" (1956) e, l'anno successivo, con Rod Steiger in \"Furia infernale\" (1957).\nNel 1958 Tryon fu protagonista di uno dei suoi ruoli pi\u00f9 ricordati, nel classico della fantascienza \"Ho sposato un mostro venuto dallo spazio\". Lo stesso anno inizi\u00f2 ad interpretare una serie di episodi televisivi western per ragazzi prodotti dalla Walt Disney, dove gli venne affidato il ruolo di un personaggio storicamente esistito, John Slaughter. Questa serie, che fu sviluppata anche in un paio di produzioni cinematografiche, diede un forte contributo alla popolarit\u00e0 dell'attore.\nLa carriera di Tryon prosegu\u00ec con alcune ulteriori apparizioni televisive, le pi\u00f9 importanti nelle serie \"La grande vallata\" e \"Dr. Kildare\", mentre al cinema comparve in alcuni titoli di grande rilievo, come \"La storia di Ruth\" (1960) e \"Il giorno pi\u00f9 lungo\" (1962), noto film corale ed epico sullo sbarco in Normandia.\nSempre nel 1962, Tryon fu scritturato per un ruolo nel mai realizzato film \"Something's Got to Give\", che avrebbe dovuto essere diretto da George Cukor e che avrebbe dovuto affiancare Marilyn Monroe e Dean Martin. Dopo l'improvviso licenziamento della Monroe, anche il ruolo di Tryon venne riaffidato ad altri e, successivamente, la realizzazione stessa del film venne definitivamente sospesa (come raccontato nel documentario \"\" del 1990).\nI successivi film \"Il cardinale\" (1963) e \"Prima vittoria\" (1965), il secondo al fianco di John Wayne ed entrambi diretti da Otto Preminger, consentirono a Tryon di distinguersi e di ottenere favorevoli recensioni critiche, coronate dalla nomination al premio Golden Globe. Tuttavia fu proprio durante la realizzazione di questo film che avvenne un episodio che, verosimilmente, segn\u00f2 anche la fine dell'interesse dell'attore per questo genere di carriera artistica. Il regista Preminger lo sottopose a numerosi atti di intemperanza, che culminarono con il suo brutale licenziamento sul set, proprio in coincidenza con una occasionale visita da parte dei genitori di Tryon.\nL'attore, sebbene fosse stato subito reintegrato nel cast della produzione, rimase sconvolto dall'episodio e, per sua stessa dichiarazione, inizi\u00f2 da questo momento a disamorarsi della carriera recitativa. Non a caso, negli anni successivi lo si vide progressivamente meno attivo nello spettacolo.\nTra le sue ultime interpretazioni, vi sono ruoli da protagonista in produzioni non americane, come nel film d'azione italo-spagnolo \"Il sapore della vendetta\" (1970) e nel thriller australiano \"L'uomo che doveva uccidere il suo assassino\" (1970). L'ultima interpretazione di Tryon, peraltro in un cameo non accreditato, \u00e8 nel film \"E Johnny prese il fucile\" (1971).\nCarriera come romanziere (1971-1991).\nDopo aver assistito alla proiezione del film \"Rosemary's Baby\" di Roman Pola\u0144ski, tratto nel 1968 dall'omonimo romanzo di Ira Levin, Tryon percep\u00ec lo stimolo a tentare di scrivere un proprio romanzo di genere horror.\nNel 1971 diede alle stampe la sua prima opera, \"L'altro\" (\"The Other\") che divenne subito un best seller ed ispir\u00f2 a sua volta il film diretto l'anno successivo da Robert Mulligan \"Chi \u00e8 l'altro?\". Il romanzo \u00e8 ambientato negli anni trenta, in una cittadina rurale del Connecticut, \"Pequot Landing\", luogo immaginario presente anche in molti dei suoi successivi romanzi, in cui l'autore fa rivivere la piccola comunit\u00e0 di Wethersfield, dov'\u00e8 nato e dove ha trascorso la sua infanzia. La trama sviluppa una raffinata storia di fantasmi basata sul tema del doppio e della schizofrenia, raccontato con uno stile evocativo, poetico e molto suggestivo, che coniuga abilmente le lezioni di autori come Mark Twain e William Faulkner, John Steinbeck e Ray Bradbury.\nNel 1973 pubblic\u00f2 \"La festa del raccolto\", (\"Harvest Home\"), in cui molti commentatori hanno ravvisato temi analoghi a quelli del racconto di Stephen King \"I figli del grano\" (contenuto nella raccolta \"A volte ritornano\", pubblicata pochi anni pi\u00f9 tardi). Nel libro di Tryon si racconta di un paese rurale, praticamente isolato dal mondo civile e sfuggito al progresso, in cui le antiche usanze campagnole, legate ai cicli naturali della terra e della coltivazione del grano, resistono tenacemente all'avanzata della civilt\u00e0, ma nascondono, dietro la parvenza di innocue tradizioni folcloristiche, una ben pi\u00f9 raggelante perpetuazione di oscuri e sanguinari riti pagani, che i protagonisti della vicenda sveleranno pagando un caro prezzo per la loro incauta curiosit\u00e0.\nNel 1974 Tryon scrisse \"Lady\", da molti critici considerato il suo romanzo migliore, in cui si narra l'evolversi della forte relazione d'amicizia tra una ricca ed affascinante vedova cinquantenne ed un ragazzino dodicenne suo vicino di casa. L'ambientazione \u00e8 ancora quella di Pequot Landing, nel Connecticut, in un periodo che precede lo scoppio della seconda guerra mondiale, in una comunit\u00e0 semplice, di persone profondamente legate tra loro, che l'autore ricostruisce in modo vivido e credibile.\nNel 1976 usc\u00ec una raccolta di quattro romanzi brevi, che prende il titolo da uno di essi, \"Fedora\" (1976). Proprio dal racconto che d\u00e0 il titolo all'antologia, Billy Wilder trasse alcuni anni dopo il suo omonimo film (1978).\nTutti questi primi quattro romanzi di Tryon sono stati tradotti in italiano e pubblicati da Mondadori nel corso degli anni settanta, in edizioni divenute oggi di difficile reperibilit\u00e0.\nLe sue successive pubblicazioni sono invece ancora del tutto inedite in italiano. Esse sono:\nVita privata.\nTryon spos\u00f2 nel 1955 Ann L. Noyes, la figlia dell'agente di borsa Joseph Leo Lilienthal e della sua ex-moglie Edna Arnstein. Lei era l'ex moglie di Thomas Ewing Noyes, con il quale fu una produttrice teatrale. I Tryons divorziarono nel 1958, e Ann Tryon si riprese il cognome del suo precedente matrimonio, morendo Ann L. Noyes nel 1966.\nNel corso degli anni '70 ebbe una relazione con Clive Clerk, attore nel cast originale del musical \"A Chorus Line\" e, in seguito, celebre decoratore di interni, che tra l'altro cur\u00f2 l'arredamento del lussuoso appartamento newyorkese di Tryon, affacciato su Central Park e che apparve anche sull'Architectural Digest.\nTryon ebbe anche una relazione con Calvin Culver, noto come Casey Donovan, un pornodivo gay.\nEgli ha spesso parlato di un partner invisibile durante la sua vita, un amante che aveva chiamato \"Patrick Norton\". Questo Patrick viveva nei sogni e nell'immaginazione di Tryon ed \u00e8 la base per molti dei suoi personaggi (da notare che tutti muoiono per morti orribili).\nMorte.\nTryon \u00e8 morto di cancro nel 1991, a 65 anni."}
{"id": "2339808", "revid": "1684799", "url": "https://it.wikipedia.org/wiki?curid=2339808", "title": "The Promise", "text": "The Promise (\"la promessa\" in lingua inglese) pu\u00f2 riferirsi a:"}
{"id": "2339810", "revid": "22356", "url": "https://it.wikipedia.org/wiki?curid=2339810", "title": "Puijila darwini", "text": "Puijila darwini \u00e8 un pinnipede del primo Miocene, descritto da Natalia Rybczynski, Mary R. Dawson e Richard H. Tedford. L'olotipo, che ha ricevuto il nomignolo \"Bacon\" (con riferimento alla pancetta affumicata che la squadra al lavoro desiderava mangiare), \u00e8 uno scheletro completo per circa due terzi, trovato nel Nunavut (Canada).\nIl nome del genere, \"Puijila\", proviene dalla lingua inuktitut e significa \"giovane animale marino\". Il nome della specie \u00e8 un omaggio al naturalista Charles Darwin.\nSi tratta di una forma primitiva di pinnipede. La coda allungata e le proporzioni degli arti posteriori e anteriori sono pi\u00f9 prossime a quelle degli attuali carnivori terrestri che a quelle dei pinnipedi. Le falangi appiattite suggeriscono che la zampa fosse palmata. In base a questo ritrovamento si suppone che prima dei pinnipedi marini vi siano state specie di transizione viventi nelle acque dolci."}
{"id": "2339811", "revid": "287204", "url": "https://it.wikipedia.org/wiki?curid=2339811", "title": "The Promise (singolo)", "text": ""}
{"id": "2339814", "revid": "400694", "url": "https://it.wikipedia.org/wiki?curid=2339814", "title": "La promessa", "text": ""}
{"id": "2339816", "revid": "287204", "url": "https://it.wikipedia.org/wiki?curid=2339816", "title": "La promessa (film)", "text": ""}
{"id": "2339818", "revid": "1305772", "url": "https://it.wikipedia.org/wiki?curid=2339818", "title": "Lettera di Mara Bar Serapion", "text": "La Lettera di Mara Bar Serapion \u00e8 un documento in lingua siriaca ritrovato nel XIX secolo dall'orientalista William Cureton.\nScritta dallo stoico siriano Mara bar Serapion, la lettera \u00e8 indirizzata al figlio, Serapione, separato dal padre a causa di una guerra e da lui invitato a cercare virt\u00f9, saggezza e moderazione. Sono state avanzate diverse datazioni per la lettera, a partire dall'anno 73 fino al III secolo.\nLa lettera \u00e8 conservata nel manoscritto \"British Museum Syriac MS Additional 14658\", risalente al VII secolo e conservato al British Museum. La lettera fu tramandata probabilmente in virt\u00f9 dei suoi insegnamenti morali o per la presenza di un riferimento ad un personaggio identificato dai cristiani siriani con Ges\u00f9.\nContenuti.\nMara \u00e8 separato dal figlio a causa della guerra tra la sua gente e i Romani: la sua citt\u00e0 \u00e8 andata distrutta e Mara \u00e8 stato fatto prigioniero, e spera che i Romani scelgano di ridare la libert\u00e0 alla sua gente. Nella lettera invita allora il figlio a perseguire la via della virt\u00f9 e della saggezza allo scopo di affrontare meglio le difficolt\u00e0 della vita.\nLa saggezza, dice Mara, permette all'uomo di non perdere la tranquillit\u00e0 nei momenti difficili e gli concede una sorta di immortalit\u00e0: se infatti la vita ha un termine, la virt\u00f9 dell'uomo saggio dura per sempre. Mara poi elenca casi in cui coloro che hanno colpito i saggi sono stati puniti e la memoria dei saggi non \u00e8 morta: gli ateniesi e Socrate, gli abitanti di Samo e Pitagora e gli ebrei e il loro \"re saggio\"; Dio ha punito gli ateniesi con la peste, i samesi col mare e gli ebrei con la dispersione; Socrate \u00e8 ricordato tramite Platone, Pitagora dalla statua a Giunone, e il re saggio dalle sue nuove leggi.\nLa datazione della lettera \u00e8 contrastata. La guerra cui fa riferimento Mara potrebbe essere quella contro Antioco IV di Commagene del 72; il riferimento alle disgrazie degli ebrei potrebbe confermare questa datazione se fosse collegato alla prima guerra giudaica (66-73) o spostare la data di composizione al II secolo se invece fosse collegato alla terza guerra giudaica (132-135), nel qual caso la guerra cui fa riferimento Mara potrebbe essere la campagna persiana di Lucio Vero (162-165). Altri studiosi hanno datato la lettera al 260.\nIl passaggio sul saggio re dei giudei.\nL'attenzione degli storici si \u00e8 concentrata in particolare sul seguente passaggio:\nTra gli studiosi c'\u00e8 un consenso di massima nell'identificare il \"saggio re dei Giudei\" con Ges\u00f9. La lettera propone infatti esempi di maestri di pensiero, mentre non si ha notizia di un re dei Giudei ucciso dagli stessi giudei: proprio l'imputazione di \"Re dei giudei\" fu inoltre usata, secondo i vangeli, per ottenere la condanna di Ges\u00f9. I tempi sono inoltre congruenti: la morte di Ges\u00f9 \u00e8 seguita dopo alcuni decenni dalla caduta di Gerusalemme e dalla fine del regno. Il documento potrebbe quindi costituire una delle prime, se non la prima, testimonianza storica esterna all'ambiente cristiano o ebraico a Ges\u00f9. Poich\u00e9 per\u00f2 Mara non esplicita espressamente il nome di Ges\u00f9, questa interpretazione \u00e8 comunque oggetto di discussione."}
{"id": "2339819", "revid": "327653", "url": "https://it.wikipedia.org/wiki?curid=2339819", "title": "Mara Bar Serapion", "text": ""}
{"id": "2339824", "revid": "124415462", "url": "https://it.wikipedia.org/wiki?curid=2339824", "title": "Jeunesse la\u00efque de Bourg-en-Bresse", "text": "La Jeunesse la\u00efque de Bourg-en-Bresse, noto semplicemente come J.L. Bourg-en-Bresse \u00e8 una societ\u00e0 cestistica avente sede a Bourg-en-Bresse, in Francia. Fondata nel 1910, gioca nel campionato francese.\nDisputa le partite interne nella Salle des Sports, che ha una capacit\u00e0 di 2.300 spettatori.\nRoster 2021-2022.\n\"Aggiornato al 7 dicembre 2021.\""}
{"id": "2339825", "revid": "1305772", "url": "https://it.wikipedia.org/wiki?curid=2339825", "title": "Das Versprechen", "text": "Das Versprechen (\"la promessa\" in lingua tedesca) pu\u00f2 riferirsi a:"}
{"id": "2339826", "revid": "4711", "url": "https://it.wikipedia.org/wiki?curid=2339826", "title": "Jeunesse La\u00efque de Bourg-en-Bresse", "text": ""}
{"id": "2339827", "revid": "834", "url": "https://it.wikipedia.org/wiki?curid=2339827", "title": "The Pledge", "text": ""}
{"id": "2339828", "revid": "72396", "url": "https://it.wikipedia.org/wiki?curid=2339828", "title": "Chime", "text": "Chime \u00e8 un videogioco del genere puzzle musicale del 2010 pubblicato da Zoe Mode. Inizialmente venne pubblicato su Xbox Live Arcade e successivamente per Microsoft Windows. Il 29 marzo 2011 venne pubblicata una versione estesa del gioco chiamata \"Chime Super Deluxe\" anche per PlayStation Network. \"Chime\" \u00e8 stato il primo titolo pubblicato dalla casa videoludica no-profit OneBigGame\nModalit\u00e0 di gioco.\n\"Chime\" ha due modalit\u00e0 di gioco, una a tempo, a scelta tra 3,6 o 9 minuti di gioco e una libera in cui potremmo giocare all'infinito. Il gameplay del gioco \u00e8 molto semplice, consiste nel creare quadrilateri minimo di 3x3 quadretti, utilizzando i pezzi random messi a disposizione.\nLa musica presente nel gioco cambier\u00e0 in base al numero e alla complessit\u00e0 di quadrilateri che riusciremo a creare. \"Chime\" vanta una colonna sonora composta da pezzi di importanti artisti come Moby, Philip Glass e gli Orbital. Nella versione per PC \u00e8 presente la canzone \"Still Alive\" del videogioco \"Portal\" di Valve.\nAccoglienza.\nLa rivista \"Play Generation\" diede alla versione \"Super Deluxe\" un punteggio di 84/100, apprezzando la colonna sonora da urlo, le meccaniche collaudate e le sfide ben progettate e come contro la grafica minimale, alcune fasi confuse e la presenza di soli dieci schemi di gioco, finendo per trovarlo un ottimo titolo per gli amanti dei rompicapo e delle classifiche online, ritenendola la migliore versione di \"Chime\" disponibile."}
{"id": "2339829", "revid": "1543377", "url": "https://it.wikipedia.org/wiki?curid=2339829", "title": "Camilla Pio di Savoia", "text": "Biografia.\nEra figlia di Giberto I Pio e di Elisabetta Migliorati. Appartenne dunque alla famiglia Pio, dei signori di Carpi, e fu cugina di secondo grado di Alberto III Pio.\nDonna colta e devota, ricevuta nel 1471 una ricca eredit\u00e0 dalla zia paterna Margherita Pio, vedova del condottiero Taddeo d'Este, scelse la via del chiostro, decidendo di fondare il primo monastero femminile di Carpi dedicato a Santa Chiara. Ottenne la bolla con l'autorizzazione di Papa Innocenzo VIII nel 1490, e diede subito inizio alla costruzione della chiesa e del monastero, ritirandosi durante la costruzione a vivere more monastico con alcune compagne in una casa adiacente, gi\u00e0 considerata dalla gente il monastero, rinunciando alla vita di corte per vivere in povert\u00e0, sull'esempio di Santa Chiara d'Assisi. Nel 1494 Alberto Pio e il cugino Giberto II, cosignori di Carpi, le fecero dono di una vasta propriet\u00e0 terriera, la Cassina (500 biolche di terreno) a nord di Carpi, e consentirono che inglobasse nell'orto del monastero una strada tracciata per l'urbanizzazione della zona, in modo che le sorelle disponessero di un ampio spazio verde per la meditazione, oltre al chiostro.\nTerminati i lavori previsti dalla bolla pontificia, nel 1500 fece professione come novizia assieme alle sorelle che gi\u00e0 avevano vissuto con lei e a Violante Pio, sorella di Giberto II. Eletta badessa, mor\u00ec nel 1504.\nIl monastero da lei fondato \u00e8 tuttora attivo; in una cappella della chiesa di Santa Chiara \u00e8 possibile vedere l'urna dove riposa il suo corpo incorrotto, pi\u00f9 volte fonte di prodigi e miracoli. Il culto \u00e8 diffuso sui martirologi francescani, ella viene gi\u00e0 chiamata \"Beata\". Il processo di beatificazione, chiuso nella fase diocesana, \u00e8 ancora oggi in corso presso la Congregazione dei Santi in Roma.\nA lei \u00e8 intitolata una strada nel comune di Carpi."}
{"id": "2339837", "revid": "1924342", "url": "https://it.wikipedia.org/wiki?curid=2339837", "title": "People's Choice Awards 1994", "text": "La 20\u00aa edizione dei People's Choice Awards, presentata da Paul Reiser, si \u00e8 svolta agli Universal Studios Hollywood l'8 marzo 1994 ed \u00e8 stata trasmessa dalla CBS.\nIn seguito sono elencate le categorie. Il relativo vincitore \u00e8 stato indicato in grassetto."}
{"id": "2339842", "revid": "125287985", "url": "https://it.wikipedia.org/wiki?curid=2339842", "title": "Chiesa di Sant'Irene (Lecce)", "text": "La chiesa di Sant'Irene dei Teatini \u00e8 un luogo di culto cattolico del centro storico di Lecce. \u00c8 intitolata a sant'Irene da Lecce, protettrice della citt\u00e0 fino al 1656, anno in cui papa Alessandro VII proclam\u00f2 il patrocinio leccese di un santo vescovo: Sant'Oronzo.\nStoria.\nLa chiesa fu edificata a partire dal 1591 su progetto del teatino Francesco Grimaldi e fu ultimata nel 1639, anno della consacrazione ad opera del vescovo di Brindisi.\nLa chiesa conobbe importanti vicende storiche: nel 1797 venne visitata da re Ferdinando IV di Napoli; nell'ottobre del 1860 ospit\u00f2 le operazioni di plebiscito per decidere il \"s\u00ec\" di Lecce ad entrare nel Regno d'Italia. Nel 1866 l'annesso convento dei Teatini venne soppresso, ma la chiesa rimase comunque aperta al culto.\nLa comunit\u00e0 parrocchiale festeggia la propria patrona Irene il 5 maggio per ricordarla.\nDescrizione.\nEsterno.\nL'edificio rimanda al modello della basilica di Sant'Andrea della Valle a Roma, ove lo stesso Grimaldi lavor\u00f2. La facciata si compone di un impianto a doppio ordine, scandito da paraste sovrapposte collegate da festoni. Le colonne risultano intervallate nell'ordine inferiore da nicchie vuote e da cartigli e nell'ordine superiore da una grande finestra. Lo spazio centrale dell'ordine inferiore accoglie il portale, sormontato dalla statua lapidea di santa Irene, opera di Mauro Manieri del 1717. Al di sopra della cornice marcapiano campeggia lo stemma civico della citt\u00e0 di Lecce. La facciata \u00e8 coronata da un timpano triangolare recante al centro le insegne dell'ordine dei teatini. Sulla trabeazione \u00e8 incisa la dedica latina alla santa patrona \"Ad Irene virgini et martiri (Irene vergine e martire)\".\nInterno.\nL'interno \u00e8 a pianta a croce latina, con un'unica navata aperta ai lati da tre profonde cappelle comunicanti tra loro e caratterizzate da cupole ellittiche.\nSul lato sinistro si susseguono gli altari di santo Stefano, che ospita la tela con \"Lapidazione di Santo Stefano\", opera di Antonio Verrio, del Crocifisso e della Vergine del Buon Consiglio.\nNel braccio sinistro del transetto sono collocati tre altari: l'altare di sant'Oronzo, realizzato verso la met\u00e0 del Seicento da Francesco Antonio Zimbalo, zio di Giuseppe Zimbalo; l'altare di sant'Irene (1639) che custodisce nove busti di santi che racchiudono ognuno le reliquie del religioso raffigurato, mentre in alto domina la statua di sant'Irene sormontata dallo stemma civico di Lecce; l'altare della Sacra Famiglia realizzato nel 1672.\nL'abside ospita l'altare maggiore rimaneggiato nel 1753. Sulla parete \u00e8 affisso il dipinto raffigurante \"Il Trasporto dell'Arca Santa\", capolavoro di Oronzo Tiso.\nNel braccio destro del transetto sono collocati altri tre altari: l'altare dell'Angelo Custode risalente al 1700; l'altare dedicato nel 1651 a san Gaetano di Thiene dall'arcivescovo di Otranto Gaetano Cassa, che ospita la tela a olio raffigurante il fondatore dell'ordine dei Teatini, realizzata da Filippo Maria Galletti; l'altare di sant'Andrea Avellino, in stile rococ\u00f2.\nNelle cappelle del lato destro si susseguono gli altari di san Carlo Borromeo, dell'arcangelo Michele, costruito da Cesare Penna nel 1642, e l'altare delle Anime del Purgatorio con una recente tela di Luigi Scorrano.\nLa sagrestia della chiesa ospita altre tele, tra cui quella della \"Madonna della Libera\"."}
{"id": "2339843", "revid": "287204", "url": "https://it.wikipedia.org/wiki?curid=2339843", "title": "\u00c9tendard de Brest", "text": "L'\u00c9tendard de Brest \u00e8 una societ\u00e0 cestistica avente sede a Brest, in Francia. Fondata nel 1952, gioca nel campionato francese.\nDisputa le partite interne nella Salle Marcel-Cerdan, che ha una capacit\u00e0 di 2.200 spettatori."}
{"id": "2339844", "revid": "190505", "url": "https://it.wikipedia.org/wiki?curid=2339844", "title": "Puijila", "text": ""}
{"id": "2339845", "revid": "287204", "url": "https://it.wikipedia.org/wiki?curid=2339845", "title": "Etendard de Brest", "text": ""}
{"id": "2339847", "revid": "1543377", "url": "https://it.wikipedia.org/wiki?curid=2339847", "title": "Liedu", "text": "Il liedu \u00e8 il grado di intensit\u00e0 di un terremoto secondo la scala sismica d'intensit\u00e0 cinese (CSIS). Si tratta di uno standard nazionale della Repubblica popolare cinese per misurare l'intensit\u00e0 sismica. Simile alla EMS-92, derivazione della Scala Medvedev-Sponheuer-Karnik a sua volta derivata dalla scala Mercalli, alla quale la CSIS fa riferimento, gli impatti sismici sono classificati in dodici gradi di intensit\u00e0 crescente, o \"liedu\", letteralmente gradi di violenza, indicati in numeri romani da I per \"insensibile\" a XII per \"rimodellamento del paesaggio\".\nLa scala fu inizialmente formalizzata dall'Amministrazione cinese per i terremoti nel 1980, quindi spesso riferita al suo titolo originale come \"Scala sismica d'intensit\u00e0 cinese (1980)\". Fu pi\u00f9 tardi rivista e adottata come standard nazionale, o \"Guobiao\", serie GB/T 17742-1999 dalla allora Amministrazione per la Qualit\u00e0 Nazionale e Supervisione della Tecnologia (ora Amministrazione generale della supervisione della qualit\u00e0, ispezione, quarantena del P.R.C.) nel 1999.&lt;ref name=\"GB/T 17742-1999\"&gt;\n&lt;/ref&gt;\nLo standard fu proposto per una revisione non molto tempo prima del terremoto del 2008 nel Sichuan.\nScala Liedu.\nDiversamente dalle scale di magnitudo che stimano oggettivamente il rilascio di energia sismica, i \"liedu\" indicano la potenza degli effetti prodotti dal terremoto in un luogo specifico. Essa \u00e8 determinata dalla combinazione di valutazioni soggettive (come i sensi umani e i danni agli edifici) e misurazioni cinetiche oggettive. I danneggiamenti agli edifici sono inoltre valutati in modo pi\u00f9 preciso con una combinazione di una descrizione qualificativa e un processo di valutazione numerico.\nLa seguente tabella \u00e8 una traduzione ufficiosa dell'Appendice I del GB/T 17742-1999.\nApplicazioni.\nI \"liedu\" della sismicit\u00e0 storica locale sono un importante punto di riferimento per l'ingegneria antisismica degli edifici esistenti e di futura costruzione. Lo standard nazionale \"Codice per il Progetto Antisismico degli Edifici\" (GB 500011-2001) pubblicato nel 2001 e parzialmente rivisto brevemente dopo il terremoto del Sichuan nel 2008 comprende una lista di \"liedu\" a cui ogni edificio, in citt\u00e0 designate, deve essere in grado resistere."}
{"id": "2339849", "revid": "1924342", "url": "https://it.wikipedia.org/wiki?curid=2339849", "title": "People's Choice Awards 2009", "text": "La cerimonia di premiazione della 35\u00aa edizione dei People's Choice Awards si \u00e8 tenuta il 7 gennaio 2009.\nVincitori e candidati.\nI vincitori sono indicati in grassetto."}
{"id": "2339854", "revid": "287204", "url": "https://it.wikipedia.org/wiki?curid=2339854", "title": "\u00c9toile de Charleville-M\u00e9zi\u00e8res", "text": "L'\u00c9toile de Charleville-M\u00e9zi\u00e8res \u00e8 una societ\u00e0 cestistica avente sede a Charleville-M\u00e9zi\u00e8res, in Francia. Fondata nel 1921, gioca nel campionato francese.\nDisputa le partite interne nella Salle Dubois Cranc\u00e9, che ha una capacit\u00e0 di 1.100 spettatori."}
{"id": "2339855", "revid": "599013", "url": "https://it.wikipedia.org/wiki?curid=2339855", "title": "Etoile de Charleville-M\u00e9zi\u00e8res", "text": ""}
{"id": "2339856", "revid": "151034", "url": "https://it.wikipedia.org/wiki?curid=2339856", "title": "Calre", "text": ""}
{"id": "2339857", "revid": "39884", "url": "https://it.wikipedia.org/wiki?curid=2339857", "title": "Alice messenger", "text": ""}
{"id": "2339861", "revid": "125056917", "url": "https://it.wikipedia.org/wiki?curid=2339861", "title": "Crisi d'identit\u00e0 (DC Comics)", "text": "Crisi d'identit\u00e0 (\"Identity Crisis\") \u00e8 una miniserie a fumetti di sette albi pubblicata dalla DC Comics nel 2004, scritta da Brad Meltzer e disegnata da Rags Morales. In Italia \u00e8 stata pubblicata dall'editore Play Press, raccolta in due volumi nel 2005.\nTrama.\nLa storia comincia con l'omicidio di Sue Dibny, moglie del supereroe Ralph Dibny alias Elongated Man e membro della Justice League; la donna viene trovata morta nel suo appartamento con il corpo bruciato, uccisa da un misterioso assassino che pare non aver lasciato nessuna traccia.\nDopo aver partecipato al funerale della loro amica, tutti i supereroi si dividono in squadre e si mettono sulle tracce di tutti i supercriminali con poteri legati al fuoco; tutti tranne un quintetto di loro, composto dall'arciere Freccia Verde (Oliver Queen), la maga Zatanna, Atomo (Ray Palmer), Hawkman e Black Canary, che rimane in disparte con Ralph.\nLa cosa insospettisce Wally West (alias Flash) e la Lanterna Verde Kyle Rayner; la coppia di eroi interroga gli amici, mettendoli alle strette e li costringe a confessare; questo gruppetto di eroi \u00e8 a conoscenza dell'assassino di Sue: si tratta del Dottor Light, un criminale che alcuni anni fa, quando nei panni di Flash e Lanterna Verde vi erano ancora Barry Allen e Hal Jordan, riusc\u00ec a penetrare nella base della JLA, dove trov\u00f2 Sue e la violent\u00f2; i supereroi purtroppo arrivarono troppo tardi per impedire la violenza, e dopo aver sconfitto il criminale, mentre Ralph correva all'ospedale con la moglie, usarono la magia di Zatanna per cancellargli la memoria, in modo da fargli dimenticare l'accaduto; Hawkman per\u00f2 sugger\u00ec di far di pi\u00f9: propose di alterargli la personalit\u00e0, rendendolo meno pericoloso.\nSi formarono subito due fazioni: Oliver, Black Canary e Hal Jordan lo ritenevano immorale e si dichiararono contrari, mentre Atomo, Zatanna e Hawkman erano favorevoli, considerandolo necessario: il voto di Barry Allen avrebbe rotto l'equilibrio, e il velocista scarlatto, da poco rimasto vedovo, acconsent\u00ec. Da quel giorno, ogni qualvolta dei criminali riuscivano a scoprire l'identit\u00e0 di un supereroe, questo piccolo gruppo interveniva cancellando quel ricordo, in tutela dei propri cari.\nSaputo come stavano le cose, anche Wally e Kyle, pur scioccati dalla notizia, si unirono al gruppo per dar la caccia al Dottor Light. Il criminale aveva assunto per\u00f2 una guardia del corpo, il temibile Deathstroke, che anche da solo, riusciva a tener testa al gruppetto di eroi. Durante lo scontro per\u00f2 Arthur Light ebbe come un \"deja-v\u00f9\", e si ricord\u00f2 di come anni prima essi gli alterarono la mente. Riuscir\u00e0 a fuggire abbagliandoli con il suo potere.\nPochi istanti dopo arriv\u00f2 sul luogo Superman, portando con s\u00e9 una notizia clamorosa: ad uccidere Sue non \u00e8 stato Light. Durante l'autopsia, eseguita dal Dottor Mid-Nite e da Michael Holt, si \u00e8 scoperto che il corpo della donna \u00e8 stato bruciato dopo il decesso, difatti i polmoni della vittima sono rosati; se fosse stata viva quando le diedero fuoco, questi sarebbero dovuti essere anneriti per il fumo inalato.\nPoco tempo dopo, l'assassino colpisce ancora, cercando di impiccare nel suo soggiorno Jean Loring, ex moglie di Atomo; fortunatamente Ray stavolta riesce ad arrivare in tempo per salvarla. Jean era stata bendata e imbavagliata durante l'aggressione, per cui non \u00e8 stata in grado di identificarlo. La caccia al criminale si fa sempre pi\u00f9 frustrante e infruttuosa; la League sospetta del team criminale Suicide Squad, ma Batman, il pi\u00f9 grande detective del mondo, \u00e8 convinto che non siano stati loro, in quanto non avevano nulla da guadagnarci nell'omicidio delle due donne.\nLe cose precipitano quando Lois Lane, moglie di Clark Kent alias Superman, riceve un biglietto di minacce in cui l'assassino dichiara che lei sar\u00e0 la prossima vittima. Si scatena il panico e anche le riserve delle JLA scendono in campo; tra esse il giovane Firestorm, che morir\u00e0 in uno scontro con una banda di criminali.\nOgni eroe si divide tra i propri compiti e i propri cari: Superman a Smallville dai suoi genitori, Oliver Queen con suo figlio Connor Hawke, Ray dalla sua ex moglie Jean, Robin (Tim Drake) con suo padre Jack. Proprio quest'ultimo, per\u00f2, viene preso di mira dal killer: una sera, mentre il figlio Tim \u00e8 in missione con Batman, l'uomo riceve un misterioso pacco con all'interno una pistola e un biglietto che reca la scritta \"difenditi\"; pochi istanti dopo, qualcuno penetra in casa sua. Si tratta di Capitan Boomerang, un criminale mezza tacca. Nello scontro che segue entrambi perdono la vita, uccidendosi a vicenda, mentre Batman e Robin arrivano troppo tardi.\nLa morte del genitore del suo pupillo ferisce profondamente il cavaliere oscuro, che si dedica con tutto s\u00e9 stesso alla ricerca dell'assassino. Nel frattempo Freccia Verde e Wally West hanno nuovamente un dibattito sulla questione dell'alterazione della memoria. Oliver aggiunse inoltre che quella sera, oltre a Light, anche a Batman venne cancellata la memoria, arrivato qualche attimo dopo e intenzionato a impedire agli eroi di mettere in atto il loro piano. Wally rimase stupefatto dalla notizia, mentre Oliver si giustific\u00f2, pur non essendo fiero di quanto fece, definendolo un atto necessario. Solo grazie alla maschera e all'anonimato che i familiari dei giustizieri possono vivere una vita tranquilla, lontana dai pericoli.\nAll'interno della sua caverna, Batman fa una scoperta sconcertante. Sue Dibny \u00e8 morta per decesso cerebrale poich\u00e9 qualcuno ha interrotto l'afflusso di sangue al suo cervello, qualcuno microscopico. Ad ucciderla per\u00f2 non \u00e8 stato Atomo; lo stesso Ray, a letto con la sua ex moglie, scopre una notizia agghiacciante: Jean si tradisce svelando il contenuto del biglietto recapitato a Jack Drake; quel biglietto per\u00f2 \u00e8 stato preso da Batman, e la stampa non ne era a conoscenza ma soltanto l'assassino poteva conoscerlo.\nJean Loring allora confessa: aveva trovato casualmente uno dei costumi dell'ex marito e, servendosi della sua tecnologia per ridursi di dimensione, aveva deciso di far perdere i sensi a Sue, allo scopo di spaventare la comunit\u00e0 dei supereroi, minacciandone i familiari, affinch\u00e9 ognuno di loro passasse pi\u00f9 tempo con i propri cari; in questo modo, lei e Ray avrebbero potuto finalmente tornare insieme dopo tanto tempo. Le cose per\u00f2 le sfuggirono di mano. Non avendo dimestichezza con i poteri da Atomo, fin\u00ec con l'uccidere inavvertitamente Sue, dopodich\u00e9 ne bruci\u00f2 il corpo. Simul\u00f2 poi la sua aggressione, ingrandendosi all'interno del cappio, in questo modo il suo ex marito corse in suo aiuto. Anche l'omicidio di Jack Drake non era premeditato: Jean aveva assunto un criminale da quattro soldi e aveva fatto recapitare la pistola affinch\u00e9 l'aggressione fallisse, ma purtroppo, le cose non andarono come previsto e Capitan Boomerang uccise l'uomo.\nRay Palmer fece rinchiudere la sua ex moglie nel manicomio criminale Arkham Asylum, dopodich\u00e9, preso dalla vergogna e dal senso di colpa, spar\u00ec riducendosi a dimensioni microscopiche, e di lui si persero le tracce. Lentamente, la vita dei supereroi riprese la normalit\u00e0 tranne che per Ralph Dibny, che ogni notte va a dormire raccontando una storiella alla moglie defunta, come sei lei fosse ancora l\u00ec ad ascoltarlo."}
{"id": "2339865", "revid": "287204", "url": "https://it.wikipedia.org/wiki?curid=2339865", "title": "Stade Clermontois Basket Auvergne", "text": "Lo Stade Clermontois Basket Auvergne era una societ\u00e0 cestistica avente sede a Clermont-Ferrand, in Francia. Fondata nel 1938, nel 2015 si \u00e8 fuso con il JA Vichy, dando vita al Jeanne d'Arc de Vichy-Clermont M\u00e9tropole Basket.\nGiocava nel campionato francese.\nDisputava le partite interne nella Maison des Sports de Clermont-Ferrand, che ha una capacit\u00e0 di 5.000 spettatori."}
{"id": "2339869", "revid": "72811", "url": "https://it.wikipedia.org/wiki?curid=2339869", "title": "Tenshi na Konamaiki", "text": ""}
{"id": "2339873", "revid": "339392", "url": "https://it.wikipedia.org/wiki?curid=2339873", "title": "Stade Clermontois BA", "text": ""}
{"id": "2339874", "revid": "357738", "url": "https://it.wikipedia.org/wiki?curid=2339874", "title": "Doppie punte", "text": ""}
{"id": "2339877", "revid": "984922", "url": "https://it.wikipedia.org/wiki?curid=2339877", "title": "Hugh Wilson", "text": "Ha diretto il primo film della serie \"Scuola di polizia\", ed \u00e8 anche l'autore del cartone animato omonimo."}
{"id": "2339879", "revid": "767487", "url": "https://it.wikipedia.org/wiki?curid=2339879", "title": "The Pioneers", "text": "I The Pioneers sono uno storico gruppo reggae formato nel 1962 in Giamaica.\nStoria.\nFormati nel 1962 da Winston Hewitt ed i fratelli Sydney e Derrick Crooks, the Pioneers furono tra i pi\u00f9 interessanti gruppi armonici della Giamaica. Hewitt venne rimpiazzato da Glen Adams ed il gruppo inizi\u00f2 a collaborare con il produttore Leslie Kong per la sua etichetta Beverley's nel 1965, ma si spostarono poi alla Caltone Records nel 1967, rimanendo formati da Sydney Crooks ed il nuovo membro Jackie Robinson.\nCrooks e Robinson, come the Pioneers, pubblicarono una grande hit \"Long Shot\" (prodotta da Joe Gibbs), un brano che trattava il tema dei cavalli da corsa. Altri singoli di successo pubblicati in questo periodo furono \"\"Jackpot\", \"No Dope Me Pony\", \"Things Got To Change\" e \"Tickle Me For Days\"\", tutti brani che successivamente apparirono nel loro primo LP \"Greetings From The Pioneers\", pubblicato da Joe Gibbs attorno all'estate del 1968. Verso la fine dell'anno, George Agard, che conduceva l'attivit\u00e0 di sarto, ed era ansioso di sbarcare nel music business, si rivolse a Sidney e Jackie.\nGeorge aveva registrato gi\u00e0 un paio di anni prima, tramite un duo formato con un altro cantante chiamato Winston sotto la gestione di Leslie Kong (Beverley's) prima di registrare per Derrick Morgan e Bunny Lee, sotto lo pseudonimo di Johnny Melody, ma in seguito sent\u00ec che il suo talento doveva essere sfruttato in un vero e proprio gruppi. Crooks e Robinson rimasero colpiti dalla sua performance con il brano \"\"Na Na\", ed una volta arruolato Agard, il gruppo torn\u00f2 un trio e decise di rinominarsi Johnny Melody &amp; the Slickers, pubblicando proprio il singolo \"Na Na\"\" autoprodotto. L'enorme popolarit\u00e0 del singolo port\u00f2 George ad essere membro dei the Pioneers a tempo pieno, cos\u00ec il gruppo inizi\u00f2 a lavorare con Leslie Kong per la sua Beverley's.\nIn questo periodo il trio sarebbe divenuto tra i gruppi vocali pi\u00f9 popolari della scena giamaicana. Il primo singolo per la Beverley's fu \"\"Easy Come Easy Go\"; un brano scritto in risposta ad un attacco alla band contenuto nella traccia \"Never See Come See\"\" che Joe Gibbs aveva composto per i Royals come reazione al fatto che i the Pioneers avevano sciolto i rapporti con il produttore. Segu\u00ec il singolo \"\"Long Shot Kick De Bucket\", un sequel di \"Long Shot\"\" che trattava della morte dei famosi cavalli alla corse di Kingston tenute al Caymanas Park. Il brano ottenne dei buoni riscontri in Giamaica, ma trattando di tematiche riguardanti il paese d'origine, non raggiunse particolare successo all'estero. Realizzato nel Regno Unito dalla Trojan Records, la registrazione venne inizialmente ignorata dalla nota BBC, ma a seguito di alcune apparizioni tramite delle radio indipendenti, rivalut\u00f2 il gruppo e lo aggiunse nella loro lista. Il 18 ottobre, \"Long Shot Kick de Bucket\" irruppe nelle classifiche pop britanniche e e dopo le prime settimane, cominci\u00f2 a salire di posizione raggiungendo il n\u00b0 21.\nUn mese dopo la loro apparizione nelle classifiche britanniche, Sidney, Jackie e George volarono a Londra per promuovere il loro album in un tour di 6 settimane, con una backing band chiamata Sweet Blindness. Da questo periodo, i the Pioneers avevano registrato diversi brani per Kong, ed una dozzina di questi finirono nel loro secondo album, \"Long Shot\", che fu pubblicato per la Trojan nell'autunno del 1969.\nIl successo in Inghilterra.\nIl loro successo in Inghilterra, port\u00f2 il gruppo a trasferirsi in tale paese nel 1970. Nei primi mesi del 1970, il trio torn\u00f2 in studio per registrare delle backing track prodotte da Kong in Giamaica. Le registrazioni vennero poi mixate e successivamente pubblicate sul loro terzo album, \"Battle Of The Giants\", disco che rivel\u00f2 un cambio di sonorit\u00e0 vicine al R&amp;B americano, ormai caratterizzante il loro stile. La title track dell'album venne in seguito aggiornata con una sezione di fiati per il mercato britannico, e nonostante le buone vendite, fall\u00ec nel raggiungere le classifiche pop britanniche. Pi\u00f9 tardi quell'anno, il trio registr\u00f2 \"\"Starvation\", un brano che faceva luce sulla fame del popolo di Biafra a seguito della guerra civile nigeriana. il successivo grande singolo, fu la cover di Johnny Johnson &amp; The Bandwagon, \"(I Need Your) Sweet Inspiration\"\".\nVerso la fine del 1970, il trio si riun\u00ec con il cantante Jimmy Cliff, che con loro compose e registr\u00f2 qualche pezzo, incluso un brano che egli aveva composto poco tempo prima quell'anno, ovvero \"Let Your Yeah Be Yeah\", con cui ottennero l'ultimo grande successo. Questo era ben lontano dal loro stile degli anni sessanta, in termini di testi, melodie e arrangiamenti. Mentre il loro primo materiale era composto da arrangiamenti molto semplici, i the Pioneers iniziarono a rendere il sound pi\u00f9 sofisticato in stile reggae pop, e questa manovra li aiut\u00f2 ad ottenere maggiori consensi internazionali. Per la delusione di molti puristi, \"Let Your Yeah Be Yeah\" divenne uno dei 45 giri reggae dalle migliori vendite del 1971, raggiungendo la 5\u00aa posizione nelle pop charts britanniche in agosto. Tragicamente quello stesso mese, il produttore Leslie Kong soffr\u00ec di un attacco cardiaco fatale, e mentre da questo periodo il suo coinvolgimento con i the Pioneers era calato significativamente, la sua morte fu ancora una gran perdita per il trio.\nNel frattempo, con la diffusione della loro grande hit, i the Pioneers continuarono a mantenere il loro successo, partecipando a vari tour in Gran Bretagna, Egitto, Libano, Germania, Irlanda, mentre finirono di completare il loro nuovo album, \"Yeah!\". Nel gennaio 1972, il loro nuovo singolo \"Give And Take\" si fece strada in Inghilterra ma mentre fall\u00ec nell'ottenere un significativo successo al pari del precedente 45 giri, raggiunse comunque la 35\u00aa posizione nelle classifiche.\nLa registrazione successiva includeva \"\"Roll Muddy River\" e la cover di Sam &amp; Dave \"You Don't Know Like I Know\", entrambi i brani prodotti la produttore londinese, Clive Crawley. Attorno a questo periodo, Jackie si prese un periodo di pausa dal gruppo per registrare la cover dei the Drifters del 1965 \"Come On Over To My Place\", che risult\u00f2 il suo primo materiale solista dal 1968, nonostante poco dopo ritorn\u00f2 alla normale attivit\u00e0 con il gruppo, pubblicando una serie di singoli prodotti da Sidney, tra cui \"The World Needs Love\", \"Time Hard\"\" (aka \"Everyday\") e \"I Believe In Love\", quest'ultima diede il nome alla loro prossima raccolta, pubblicata pi\u00f9 tardi nel 1972.\nDopo un paio d'anni, lo stile unico dei the Pioneers conferm\u00f2 la loro popolarit\u00e0 in Gran Bretagna e in Europa, dimostrando che il loro sound era influenzato da diversi generi musicali. Tra i loro pezzi pi\u00f9 conosciuti di questo periodo spicca una cover di Johnny Johnson &amp; The Bandwagon, \"\"Blame It On The Pony Express\", una reinterpretazione di un brano di Eddie Hodges del 1961, \"I'm Gonna Knock On Your Door\" e una serie di cover R&amp;B/soul; \"At The Club\" (the Drifters), \"Papa Was A Rolling Stone\" (the Temptations) e \"A Little Bit Of Soap\"\" (the Jarmels).\nLa Trojan records pubblic\u00f2 due dischi del gruppo; \"Freedom Feeling\" (1973) e \"Gonna Knock On Your Door\" (1974), mentre segu\u00ec un tour in Giappone che risult\u00f2 il primo di un gruppo reggae nel pese asiatico. Suonarono anche in Thailandia e Giordania e al loro ritorno in Gran Bretagna, sciolsero il contratto con la Trojan firmando per la Philips Records. Ma dopo aver pubblicato due album per la nuova label, le carriere dei membri si divisero, presentandosi raramente come gruppo.\nDa questo periodo, Sidney divenne un importante produttore reggae nel Regno Unito Reggae ed aveva iniziato un'importante collaborazione con il cantante/compositore Eddy Grant, mentre Jackie ottenne un grande successo con la cover dei Chi-Lites \"\"Homely Girl\" nel 1974, il primo di una serie di hit come \"Warm And Tender Love\", \"Personality\", \"My Love For You\" e \"In My Life\"\". George aveva raggiunto un certo successo come cantante/compositore con alcuni brani tra cui \"\"Keep Your Mouth Shut\", \"Pardon\" e \"Nosey Parker\"\".\nCon alcune nuove produzioni del gruppo, la Trojan inizi\u00f2 a ripubblicare alcuni dei loro primi lavori e nel 1977 vede la luce una raccolta di brani inediti intitolata \"Roll On Muddy River\". Finalmente nel 1978, Sidney, Jackie e George ri-firmarono per la Trojan iniziando a lavorare assieme per un nuovo disco; il risultato fu \"Pusher Man\", un LP che segnava un cambio di rotta verso nuove sonorit\u00e0 e tematiche, con pezzi come \"\"Them A Wolf\", \"Riot In Notting Hill\"\" e la title-track che sottolinea una certa coscienza sociale mai apparsa nei loro precedenti lavori.\nPer celebrare il ritorno dei the Pioneers alla Trojan, la compagnia pubblic\u00f2 un \"Greatest Hits\" contenente i loro successi pi\u00f9 famosi, ma l'euforia dell'etichetta per il ritorno di un dei loro artisti pi\u00f9 accreditati presto port\u00f2 il trio a decidere di interrompere i rapporti con essa.\nL'era 2 Tone Ska.\nDa ora la scena musicale britannica stava subendo una rivoluzione. Incitati dall'avvento del punk rock, vennero a svilupparsi nuove forme di musica e nessuno riusc\u00ec a resistere come lo ska. Questo nuovo sound basato sullo ska giamaicano dei primi anni 60, incorporava l'energia e il vigore del punk, risultando un'irresistibile fusione con la musica britannica; era nato il 2 tone ska.\nVerso la fine del 1979, gruppi come the Specials, Madness, the Selecter e the Beat lasciarono tutti il segno nelle classifiche pop nazionali, provocando lo skinhead revival e generando nuovi interessi per il sound giamaicano degli anni passati. Nel gennaio 1980, gli Specials pubblicarono l'EP live \"The Special AKA Live!\", che includeva la cover dei the Pioneers \"Long Shot Kick De Bucket\". Questo disco raggiunse la prima posizione nelle classifiche britanniche. Per capitalizzare il successo, la Trojan presto ripubblic\u00f2 la versione originale dei the Pioneers raggiungendo il n\u00b0 42 nelle classifiche, non poco per un brano di 19 anni prima. The Beat e the Selecter omaggiarono i the Pioneers rispettivamente con le cover di \"\"Jackpot\" e \"Time Hard\" (aka \"Every Day\"\").\nNel frattempo, Sidney, Jackie e George fondarono la loro \"Pioneer International production company\" e dopo qualche anno finanziarono la realizzazione di tre raccolte intitolare \"Reggae For Lovers\", pubblicate dalla Vista Sounds Records. Inoltre, George &amp; Jackie registrarono un paio di brani come duo con il produttore Norris Shears, che vennero poi incisi nel disco \"Just For You\". La band non si sciolse mai ufficialmente e continu\u00f2 a suonare occasionalmente durante gli anni fino ai giorni nostri."}
{"id": "2339885", "revid": "1543377", "url": "https://it.wikipedia.org/wiki?curid=2339885", "title": "Georgian Bay", "text": "La Georgian Bay (in francese: \"Baie Georgienne\") \u00e8 una grande baia del Lago Huron, situata sulla sponda canadese in Ontario. Il corpo principale della baia si trova a est della penisola di Bruce e a sud dell'isola Manitoulin.\nLa Georgiano Bay \u00e8 circondata (elencati in senso orario) dal Distretto di Manitoulin, Distretto di Sudbury, Distretto di Parry Sound, Distretto di Muskoka, Distretto di Simcoe, dalla Contea di Grey e dalla Contea di Bruce. Il \"Main Channel\" separa la penisola di Bruce dall'isola Manitoulin e collega la Georgian Bay al resto del Lago Huron. Il North Channel del Lago Huron, situato tra Manitoulin e il Distretto di Sudbury, a ovest di Killarney, una volta era un importante percorso per le navi a vapore ed ora \u00e8 usato principalmente da imbarcazioni da diporto per viaggi da e per la Georgian Bay.\nLe rive e i corsi d'acqua della Georgiano Bay furono il dominio dei popoli nativi degli Anishinaabeg nel nord e degli Huron-Petun (Wyandot) a sud. La baia fu una grande via commerciale degli Algonchini e degli Huroni. Samuel de Champlain, il primo europeo ad esplorare questa regione tra il 1615 e il 1616, chiam\u00f2 la baia come \"La Mer douce\" (il dolce mare). Venne ribattezzata \"Georgian Bay\" in onore di Giorgio IV dal tenente della Royal Navy Henry W. Bayfield nel 1822.\nAlcune isole della baia costituiscono il Parco nazionale delle isole della Georgian Bay."}
{"id": "2339890", "revid": "287204", "url": "https://it.wikipedia.org/wiki?curid=2339890", "title": "Amicale la\u00efque de la Madeleine \u00c9vreux Basket", "text": "L'Amicale la\u00efque de la Madeleine \u00c9vreux Basket \u00e8 una societ\u00e0 cestistica avente sede a \u00c9vreux, in Francia. Fondata nel 1959, gioca nel campionato francese.\nDisputa le partite interne nel Centre Omnisports de \u00c9vreux, che ha una capacit\u00e0 di 3.400 spettatori."}
{"id": "2339893", "revid": "287204", "url": "https://it.wikipedia.org/wiki?curid=2339893", "title": "ALM Evreux Basket", "text": ""}
{"id": "2339894", "revid": "729019", "url": "https://it.wikipedia.org/wiki?curid=2339894", "title": "Aeroporto di Jarcevo", "text": "L'aeroporto di Jarcevo (in inglese: Yartsevo Airport; in russo: \u0410\u044d\u0440\u043e\u043f\u043e\u0440\u0442 \u042f\u0440\u0446\u0435\u0432\u043e) \u00e8 un aeroporto della Russia, situato vicino a cittadina di Jarcevo nella parte occidentale del Territorio di Krasnojarsk a 260\u00a0km a nord di Lesosibirsk sul fiume Enisej e a 685\u00a0km a nord di Krasnojarsk.\nPosizione geografica.\nLa cittadina Jarcevo si trova sul punto dove due affluenti di sinistra dello Enisej il Sym e il Kas sfociano nel fiume. Inoltre, il fiume Kas \u00e8 collegato tramite un canale navigabile al fiume Ket', affluente dell'altro importante fiume siberiano Ob'. Il canale conosciuto come il Canale Ob'-Enisei oppure anche il Canale Kas-Ket' ed \u00e8 stato aperto nel 1891. Quest'opera ha reso cos\u00ec comunicanti i due bacini siberiani, fra i maggiori del mondo come dimensioni ed entrambi di rilevante importanza commerciale.\nDati tecnici.\nL'aeroporto di Jarcevo \u00e8 attualmente dotato di una pista attiva cementata di 900 \u0445 22 m.L'aeroporto \u00e8 di classe E ed \u00e8 aperto dalle 1:00 alle 10:00 (ora UTC).L'aeroporto permette il decollo/atterraggio degli aerei: Antonov An-2, Let L-410 e d'inverno anche degli aerei Antonov An-24, Antonov An-26."}
{"id": "2339903", "revid": "1305772", "url": "https://it.wikipedia.org/wiki?curid=2339903", "title": "In the Flesh (Pink Floyd)", "text": "In the Flesh \u00e8 una canzone della band britannica Pink Floyd pubblicata all'interno dell'album \"The Wall\", nel 1979.\nComposizione.\nIl brano dura 4 minuti e 19 secondi ed \u00e8 dai toni piuttosto forti.\nL'introduzione \u00e8 la medesima di quella di \"In the Flesh?\"; al suo termine entra il coro, che intona una melodia dai toni pacati, accompagnato dall'arpeggio di una chitarra elettrica, seguito dalla voce di Waters.\nLa canzone finisce con una sessione strumentale molto simile a quella che l'ha aperta, mentre si sentono in sottofondo le grida di un pubblico in visibilio, che introducono la successiva \"Run Like Hell\".\nVersione Film.\nNella versione film canta Bob Geldof, che interpreta Pink. Il suono \u00e8 un po' pi\u00f9 drastico, inoltre, alcune parole nel film sono state modificate\n(nella canzone: \"Are there any queers in the theatre tonight?\" mentre nel film fa: \"Are there any queers at the audience tonight?\" Ma anche: \"There's one in the spotlight, he don't look right to me!\" mentre nel film fa: \"There's one in the spotlight he don't look right!\"). Comunque queste lievi modifiche non cambiano la trama della canzone.\nTrama.\nCome le altre canzoni nell'album \"The Wall\", \"In the Flesh\" narra una parte della storia di Pink, il protagonista.\nQuesta canzone in particolare, mostra come i suoi concerti possano essere paragonati a raduni politici.\nIn preda ad un'allucinazione causata dalla droga assunta per mezzo del dottore del brano Comfortably Numb, Pink si immagina durante un concerto, mentre canta davanti al suo fedele pubblico, con lo stesso atteggiamento di un dittatore che parla alla folla. L'artista ordina ai suoi uomini di buttare \"contro il muro\" tutti coloro che considera indegni (omosessuali, un nero, un ebreo, un ragazzo \"con i brufoli\", un altro che fuma marijuana e addirittura un uomo di cui semplicemente non si fida)."}
{"id": "2339908", "revid": "114097473", "url": "https://it.wikipedia.org/wiki?curid=2339908", "title": "Oltre Savio", "text": "L'Oltre Savio \u00e8 un quartiere urbano di Cesena, situato nella parte centro-occidentale della citt\u00e0. Il suo sviluppo urbano \u00e8 iniziato alla fine degli anni Quaranta del Novecento con l'estendersi della citt\u00e0 oltre il fiume Savio (di qui il nome), ed \u00e8 stato rapido e imponente fino a tutti gli anni Settanta. Si estende su una superficie di 18,48 km\u00b2 ed \u00e8 il quartiere pi\u00f9 popoloso, contando circa 20\u00a0000 abitanti. \nNel suo territorio rientrano le zone urbane di Camp\u00ecno, Ippodromo, San Mauro in Valle, Villa Arco, Borgo Paglia, Torre del Moro, Diegaro, Settecrociari, Monticino e Massa. In questo quartiere sorgono l'Ippodromo del Savio e il Palazzetto dello sport denominato Carisport.\nL'Oltre Savio \u00e8 il primo quartiere della citt\u00e0 sorto volontariamente per la grande partecipazione dei cittadini che chiedevano da tempo un organo di intermediazione con il comune."}
{"id": "2339910", "revid": "921573", "url": "https://it.wikipedia.org/wiki?curid=2339910", "title": "Neal Israel", "text": "Sceneggiatore dei primi film di Scuola di polizia, e anche autore del cartone animato omonimo."}
{"id": "2339911", "revid": "110157", "url": "https://it.wikipedia.org/wiki?curid=2339911", "title": "Tamborim", "text": "Il tamborim \u00e8 uno strumento musicale a percussione della famiglia dei membranofoni.\nDi piccole dimensioni e suonato solitamente con una bacchetta, il telaio ha una larghezza di 6 pollici e pu\u00f2 essere fatto di metallo, plastica o legno. La pelle \u00e8 in genere realizzata in nylon ed \u00e8 accordata per avere un timbro alto e nitido.\nIl tamborim \u00e8 usato in molti generi di musica brasiliana. \u00c8 pi\u00f9 comunemente associato a samba e pagode, ma \u00e8 anche usato in chorinho, bossa nova e in alcuni ritmi folcloristici nord-orientali come il cucumbi."}
{"id": "2339912", "revid": "1543377", "url": "https://it.wikipedia.org/wiki?curid=2339912", "title": "Villa Antinori del Cigliano", "text": "Villa Antinori del Cigliano \u00e8 una dimora signorile situata nel comune di San Casciano in Val di Pesa, in via Cigliano 17.\nLa villa \u00e8 conosciuta anche come Cigliano di Sotto per distinguerla da una sua omonima posta ad una quota altimetrica pi\u00f9 elevata.\nStoria.\nAlla fine del XIV secolo la famiglia Bondi, iscritta al gonfalone del Lione Nero, possedeva una casa da signore posta in localit\u00e0 Cigliano, nei pressi dei possessi della famiglia Bardi.\nAlla met\u00e0 del XV secolo il Cigliano era passato in eredit\u00e0 a Niccol\u00f2 di Filippo Guidetti, membro di una famiglia che a Firenze possedeva palazzi vicino a quelli dei Guicciardini, il quale in data 8 dicembre 1480 vend\u00e9 la sua propriet\u00e0 a Bartolomeo di Agnolo Cinelli (1513), che la rivend\u00e9 a sua volta, nel 1546, ad Alessandro di Niccol\u00f2 Antinori. Da allora la villa appartiene ai suoi discendenti.\nLa villa fu nei secoli una delle pi\u00f9 amate dai componenti dell'illustre famiglia fiorentina, che la ingrandirono e ne fecero il centro delle proprie tenute agricole ma soprattutto vinicole. Le grandi cantine risalgono al 1898.\nArchitettura.\nEsterno.\nLa villa esternamente \u00e8 circondata, sul lato che prospetta la strada, da una cortina muraria nella quale si apre un portone in cornice di pietra arenaria. La villa ha un impianto a base rettangolare, con il prospetto principale che presenta il portone di ingresso in posizione asimmetrica, mentre la facciata posteriore sul giardino \u00e8 ingentilita da una frontone realizzato nel XVIII secolo, che si specchia in una grande vasca posta nel giardino.\nIl giardino murato, uno dei pi\u00f9 belli della Val di Pesa, \u00e8 racchiuso da mura di diverse altezze che impediscono la vista da chi si trovasse nei campi o da chi percorresse la strada, senza peraltro impedire un affaccio panoramico sulla vallata sottostante. Al centro domina il grande bacino del vivaio d'acqua, costruito nel 1690, che origina scenografici riflessi e funziona da riserva d'acqua nei mesi estivi.\nAppoggiato al muro di recinzione della limonaia, vi \u00e8 un ninfeo a nicchia con lesene e colonne rivestite di pietre spugnose, mosaici di ciottoli e di pezzi di ceramica colorata, che creano un raffinato ed estroso gioco cromatico. Al centro si trova una statua di \"Nettuno\" affiancata da un satiro e da un delfino dal quale sgorga l'acqua che, tramite una vasca, va a finire nei condotti ai margini del giardino. Le rocce e i mosaici creano numerosi mascheroni, sul modello del giardino di Boboli e del parco di Villa Demidoff. La costruzione del ninfeo risale agli anni trenta del Settecento, su iniziativa di Vincenzo Antinori, che fece costruire anche la grande limonaia e la loggetta sottostante, con un mascherone e altre decorazioni in pietre spugnose. Tra le piante del giardino murato spiccano due grandi cedri del Libano, le aiuole di alloro e le numerose piante floreali che risalgono alla fine dell'Ottocento.\nInterno.\nAll'interno la villa \u00e8 organizzata secondo caratteri cinquecenteschi. Massimo esempio \u00e8 il salone principale coperto a volte unghiate e decorato con un grande camino. Sul cortile principale si apre un loggiato a tre archi a tutto sesto, oggi chiuso con delle vetrate. Sulla parete del loggiato sono posti due tondi in terracotta invetriata attribuiti a Giovanni della Robbia, raffiguranti gli stemmi delle famiglie Antinori e Tornabuoni contornati da festoni di frutta, che ricordano le nozze tra Alessandro Antinori e Giovanna Tornabuoni nel 1513; al centro del cortile \u00e8 posto un pozzo.\nCappella Antinori.\nAttorno alla villa si estende un parco all'inglese, con pini, lecci, castagni d'India disposti a filari e uno scenografico viale di cipressi, che porta, a breve distanza, alla cappella.\nLa Cappella Antinori, realizzata nel XVIII secolo si ispira alla vicina chiesa di Petriolo."}
{"id": "2339913", "revid": "1282260", "url": "https://it.wikipedia.org/wiki?curid=2339913", "title": "Cesare De Silvestri", "text": "Dal 1974 alla morte ha contribuito alla diffusione in Italia della prospettiva psicoterapeutica cognitivo-comportamentale di Albert Ellis (Rational-Emotive Therapy (RET), successivamente Rational-Emotive Behaviour Therapy (REBT) - psicoterapia RET - REBT).\nDopo aver vissuto per molti anni nei paesi anglosassoni ed essersi formato, con Albert Ellis stesso, presso l'Istituto di Terapia Razionale Emotiva di New York, si stabilisce a Roma e, durante la seconda met\u00e0 degli anni Settanta, fonda nella capitale l'\"Institute for Rational-Emotive Therapy \u2013 Italy\". Il nome dell'Istituto, seguendo le trasformazioni della sede centrale di New York, \u00e8 divenuto successivamente \"Institute for Rational-Emotive Behaviour Therapy \u2013 Italy\" e, infine, \"Albert Ellis Institute \u2013 Italy\"."}
{"id": "2339914", "revid": "228587", "url": "https://it.wikipedia.org/wiki?curid=2339914", "title": "Roger", "text": ""}
{"id": "2339915", "revid": "229244", "url": "https://it.wikipedia.org/wiki?curid=2339915", "title": "Gpib", "text": ""}
{"id": "2339925", "revid": "729019", "url": "https://it.wikipedia.org/wiki?curid=2339925", "title": "Talavera", "text": ""}
{"id": "2339926", "revid": "599013", "url": "https://it.wikipedia.org/wiki?curid=2339926", "title": "Aleksandr Petrov (hockeista su ghiaccio)", "text": "Carriera.\nClub.\nPetrov si mise in luce nel suo paese molto giovane, tanto da esordire nel massimo campionato estone non ancora sedicenne tra le file del Kohtla-J\u00e4rve Central. \nNel 2001 si trasfer\u00ec per la prima volta all'estero, all'HK Spartak San Pietroburgo, nella seconda serie russa, ma poi torn\u00f2 al Kohtla-J\u00e4rve Central dopo una stagione. Nel 2003-04 gioc\u00f2 invece con il Metalurgs Liepaja, squadra lettone, con cui disput\u00f2 il campionato nazionale e la Eastern European Hockey League.\nNel 2004 si trasfer\u00ec in Finlandia, all'HC Salamat, che all'epoca disput\u00f2 la Mestis (seconda serie).\nA partire dalla stagione successiva gioc\u00f2 stabilmente in Italia, dapprima in serie A2 e poi - dal 2009-2010 - in Serie A, con l'HC Valpellice, ed in seguito, dal 2010, nuovamente in A2 con il Real Torino HC. Dal 2011 si trasfer\u00ec in Francia presso i Montpellier Vipers. Dopo una stagione in Francia pass\u00f2 nella seconda serie norvegese, con la maglia del Kongsvinger, con i quali trascorse due stagioni.\nNell'estate del 2014, dopo aver ottenuto la cittadinanza italiana, Petrov fece ritorno in Serie A dove fu ingaggiato dall'Hockey Milano Rossoblu. La decisione della squadra meneghina di rinunciare alla massima serie spinse Petrov a tornare al Valpellice, con cui vinse la Coppa Italia 2015-2016. Al termine della stagione lasci\u00f2 la squadra piemontese per fare ritorno all'Hockey Milano Rossoblu, nella serie cadetta. Rimase a Milano per tre stagioni, nell'ultima delle quali la squadra disput\u00f2 l'Alps Hockey League. Quando la squadra decise di ripartire dalla terza serie, Petrov trov\u00f2 l'accordo con la ValpEagle.\nL'esperienza \u00e8 durata una sola stagione: nel 2020-2021 ha fatto ritorno a Milano, ai Milano Bears.\nNazionale.\nPetrov, prima ancora di compiere i diciotto anni, entr\u00f2 a far parte della Nazionale maggiore estone, tanto da disputare, nel 2001, tre campionati del mondo: quello seniores (in Prima Divisione), quello Under-20 (in Seconda Divisione) e quello Under-18 (in Seconda Divisione). Da allora disput\u00f2 tutte le edizioni del campionato del mondo fino al 2012, venendo anche scelto come miglior attaccante al torneo di Seconda Divisione - Gruppo A 2009."}
{"id": "2339927", "revid": "729019", "url": "https://it.wikipedia.org/wiki?curid=2339927", "title": "Gran Premio di Germania 1969", "text": "Il Gran Premio di Germania 1969, \"XXXII Gro\u00dfer Preis von Deutschland\", e settima gara del campionato di Formula 1 del 1969, si \u00e8 svolto il 3 agosto sul circuito del N\u00fcrburgring ed \u00e8 stato vinto da Jacky Ickx su Brabham-Ford Cosworth. Alla gara partecipano anche vetture di Formula 2 per rendere pi\u00f9 corposo il numero di concorrenti. Le vetture di F2 non marcano punti per la classifica del campionato del mondo.\nVigilia.\nOrganizzazione della gara.\nL'appuntamento mondiale venne organizzato dall'Automobile Club tedesco. Nel fine settimana venne prevista, come evento di contorno alla gara di Formula 1, la prova di Formula Vee. Erano inoltre in calendario un'esibizione dell'Aeronatuica militare inglese, una rassegna di auto d'epoca, sfilate di moda e vari concerti.\nProspettive future.\nVenne annunciato lo spostamento del Gran Premio del Canada, anticipato al 20 settembre rispetto al 21, data in cui era originariamente previsto.\nAspetti sportivi.\nAlla gara era assente la Scuderia Ferrari che prefer\u00ec concentrarsi sulla gara di Monza.\nQualifiche.\nResoconto.\nLa prima giornata di prove fu funestata dalla morte di Gerhard Mitter: il pilota tedesco, alla guida di una BMW di Formula 2, usc\u00ec di pista alla curva \"Schwedenkreuz\", schiantandosi contro un albero. Estratto ancora vivo dalla vettura, mor\u00ec durante il trasporto in ospedale. Sospettando una rottura alla sospensione o allo sterzo il \"team\" BMW ritir\u00f2 Hubert Hahne e Dieter Quester; vengono seguiti nella decisione dal compagno di squadra di Mitter alla Porsche, Hans Herrmann.\nNella sessione del primo pomeriggio Jackie Stewart fece realizzare i migliori parziali, battendo il precedente record del circuito, prima di essere scavalcato da Jacky Ickx nella sessione successiva, che fiss\u00f2 il cronometro in 7'44\"2 e ottenne la pole position provvisoria. Al secondo posto si piazz\u00f2 Jo Siffert, staccato di oltre sei secondi. Solamente terzo lo scozzese, che per\u00f2 si dichiar\u00f2 molto soddisfatto della vettura. Dietro di lui Jochen Rindt, che precedeva Bruce McLaren e Graham Hill.\nAl sabato, Ickx si conferm\u00f2, migliorando di circa due secondi il proprio crono e conquistando la partenza al palo. Secondo fu Stewart, a poco pi\u00f9 di tre decimi dal pilota belga. Solo quarto Siffert, protagonista nella sessione del venerd\u00ec; lo svizzero non riusc\u00ec a migliorare il suo tempo e venne scavalcato pure da Rindt. A chiudere il gruppo dei primi sei si schierarono invece Denis Hulme e Vic Elford.\nGara.\nResoconto.\nLa gara si svolse la domenica, in condizioni di tempo soleggiato, davanti a 350.000 tifosi. Al via Stewart, scattato molto bene, prese il comando superando Ickx, scivolato al quarto posto. Nel corso del primo giro Vic Elford fu vittima di un incidente in cui si frattur\u00f2 un braccio e fu costretto ad abbandonare la corsa. Anche Mario Andretti, poco prima, era stato costretto ad abbandonare.\nAl secondo giro Ickx pass\u00f2 Rindt e al passaggio seguente pure Siffert, installandosi al secondo posto e cominciando a recuperare secondi su Stewart. Dopo aver abbassato pi\u00f9 volte il tempo limite il belga raggiunse lo scozzese e, dopo un breve duello, lo super\u00f2 portandosi al comando. Intanto Rindt, gi\u00e0 in difficolt\u00e0 da alcuni giri cominci\u00f2 ad accusare noie al motore e di l\u00ec a breve fu costretto al ritiro per la rottura dell'impianto di iniezione.\nAl decimo giro Ickx guidava la corsa con quattro secondi e mezzo di vantaggio su Stewart, mentre pi\u00f9 staccati seguivano Siffert, Hulme, McLaren e Beltoise. Il giro seguente, per\u00f2, Hulme fu costretto al ritiro, imitato pochi giri pi\u00f9 tardi da Siffert e Beltoise. I due vennero comunque classificati al quinto e sesto posto.\nVinse cos\u00ec Ickx per la seconda volta in carriera, precedendo Stewart e McLaren.\nNote.\n\"Salvo indicazioni diverse le classifiche sono tratte da \""}
{"id": "2339929", "revid": "4239", "url": "https://it.wikipedia.org/wiki?curid=2339929", "title": "Villa Mazziotti", "text": "Villa Mazziotti \u00e8 una delle ville storiche di Napoli che si trovano nel quartiere di Posillipo. La villa fu eretta su un baluardo di epoca vicereale, nel luogo in cui si trovava il palazzo del duca d'Aquale (1629), gi\u00e0 casino dell'Annunciata (XV secolo).\nStoria.\nLa struttura, oggi trasformata in un condominio, faceva parte dei possedimenti della famiglia dei Mazziotti, baroni di Celso. Un esponente di questa famiglia originaria di Celso (Pollica), Francesco Antonio Mazziotti, eroe dell'unit\u00e0 nazionale, fu costretto a spostarsi dal Cilento a Napoli, sotto sorveglianza, a seguito di un'ordinanza restrittiva prefettizia del giugno 1838 e vi acquist\u00f2, nel 1840, vari edifici, tra i quali il palazzo Mazziotti a Trinit\u00e0 Maggiore (ora via Benedetto Croce) e una villa sul promontorio di Posillipo.\nLa villa ha un'entrata in comune con la villa Roccaromana e un'altra propria con cancello in ferro. Ha un piano interrato, un piano terra di tre vani, un primo piano di dodici vani e una sopraelevazione di un vano. \u00c8 preceduta da un avancorpo con banchina verso il mare con ambienti su pi\u00f9 livelli.\nIconografia.\nIl precedente palazzo del Duca d'Aquale \u00e8 rappresentato visto da ponente, in un quadro ad olio conservato a Madrid al Museo del Prado.\nLa villa Mazziotti \u00e8 raffigurata, vista da ponente, in un quadro ad olio eseguito dalla baronessa Olimpia Mazziotti di Celso Cosenza, conservato dagli eredi, e in un altro dipinto ad olio anonimo. Un'altra raffigurazione della villa, unica immagine da levante, \"vista dalla grotta, con personaggi in costume\", \u00e8 raffigurata in una \"gouache\" tedesca.\nEsistono inoltre delle cartoline d'epoca (1885 e 1913) di villa Mazziotti, con la spiaggetta a ponente ancora libera da altri manufatti."}
{"id": "2339932", "revid": "293714", "url": "https://it.wikipedia.org/wiki?curid=2339932", "title": "Tommaso Kempis", "text": ""}
{"id": "2339934", "revid": "124795276", "url": "https://it.wikipedia.org/wiki?curid=2339934", "title": "Paul Potts", "text": "Ha partecipato alla prima edizione del Talent show ideato da Simon Cowell, venendo premiato dal voto popolare. Il suo primo album, successivo alla vittoria nel programma televisivo, \"One Chance\", ha venduto nel solo Regno Unito oltre 2 milioni di copie, e il singolo \"Nessun dorma\" \u00e8 arrivato in seconda posizione in Germania e in ottava in Austria.\nNel 2013 \u00e8 uscito \"One Chance - L'opera della mia vita\" nel quale canta nella colonna sonora."}
{"id": "2339935", "revid": "585241", "url": "https://it.wikipedia.org/wiki?curid=2339935", "title": "Repinique", "text": "Il Repinique \u00e8 uno strumento musicale a percussione della famiglia dei Membranofoni con due membrane. \u00c8 suonato con una mano e una baccheta ed \u00e8 utilizzato soprattutto nel Samba.\nLo strumento \u00e8 in metallo con membrane in nylon. Rispetto a un rullante il repinique ha diametro inferiore ma altezza maggiore. Viene usato con una tracolla attaccata ai meccanismi tendicordiera."}
{"id": "2339936", "revid": "116267169", "url": "https://it.wikipedia.org/wiki?curid=2339936", "title": "Valle Savio (Cesena)", "text": "Il Valle Savio \u00e8 un quartiere di Cesena che si sviluppa a sud della citt\u00e0.\nLa superficie del quartiere \u00e8 di 37,72\u00a0km\u00b2, ovvero il 17% del territorio comunale (\u00e8 il quartiere pi\u00f9 vasto di Cesena) e risiedono 3\u00a0594 abitanti (dati del 2007). Il Valle Savio confina a nord con il quartiere Oltre Savio, a sud con il quartiere Borello e a est con il Cesuola e Centro Urbano.\nNel suo territorio rientrano le frazioni di San Vittore, San Carlo, Roversano, Lizzano, Tipano, Paderno, Tassello, Luogararo, San Mamante, Il Trebbo, Oriola e S. Lucia. Nei pressi di Lizzano \u00e8 stato realizzato il grande impianto sportivo sul quale tuttora si allena il , noto come centro sportivo \"Alberto Rognoni\" di Villa Silvia.\nIl quartiere \u00e8 attraversato dalla Strada europea E45."}
{"id": "2339940", "revid": "116944", "url": "https://it.wikipedia.org/wiki?curid=2339940", "title": "Permille", "text": ""}
{"id": "2339942", "revid": "11959", "url": "https://it.wikipedia.org/wiki?curid=2339942", "title": "Enver Pasci\u00e0", "text": ""}
{"id": "2339944", "revid": "6923", "url": "https://it.wikipedia.org/wiki?curid=2339944", "title": "Kneazle", "text": ""}
{"id": "2339950", "revid": "339600", "url": "https://it.wikipedia.org/wiki?curid=2339950", "title": "Lie to Me (serie televisiva)", "text": ""}
{"id": "2339951", "revid": "773636", "url": "https://it.wikipedia.org/wiki?curid=2339951", "title": "Chiesa di San Miniato a Poppiano", "text": "La chiesa di San Miniato a Poppiano \u00e8 stato un edificio sacro, oggi scomparso, situato nel comune di San Casciano in Val di Pesa.\nStoria.\nLa chiesa \u00e8 ricordata a partire dal 13 settembre 1259 quando il vescovo di Firenze ne elesse come rettore un canonico della pieve di Campoli; fu un incarico di breve durata perch\u00e9 gi\u00e0 il 22 luglio 1260 risulta rettore della chiesa un certo Guicciardo Bonfiglioli. Probabilmente la chiesa nacque come parrocchiale del Castello di Poppiano, castello facente capo al Monastero di Passignano, documentato gi\u00e0 nel 1035. Alla fine del XV secolo, sotto il patronato della famiglia Gherardini, venne unita con la chiesa di San Donato a Luciana.\nViene citata nel \"Libro di Montaperti\", dove risulta che il popolo della chiesa si impegna a pagare tre staia di grano. Nelle decime pontificie del 1276 risulta tassata per quattro lire mentre in quelle del 1302 la tassazione \u00e8 scesa a due lire.\nAll'inizio del XIX secolo la chiesa doveva gi\u00e0 essere stata profanata e ridotta ad usi civili perch\u00e9 le funzioni religiose venivano officiate in un oratorio pubblico situato nei pressi.\nArchitettura.\nLa chiesa era posta in quello che oggi \u00e8 l'insediamento conosciuto come Poppiano di Sotto. Di essa rimane soltanto il fianco settentrionale, oggi inglobato in una casa colonica posta nei pressi della Torre di Poppiano. Dove un tempo era situata la chiesa oggi si trova un portico ad uso di rimessa e una parte di un'abitazione. Sulla sinistra, in quello che probabilmente era il presbiterio si apre il piccolo portale murato con archivolto decorato da una ghiera in mattoni.\nInteressante il contrasto tra il rosso del cotto e il bianco-avorio dell'alberese."}
{"id": "2339953", "revid": "124320545", "url": "https://it.wikipedia.org/wiki?curid=2339953", "title": "Fata dai capelli turchini", "text": "La fata dai capelli turchini o fata turchina \u00e8 un personaggio del romanzo per ragazzi \"Le avventure di Pinocchio. Storia di un burattino\" di Carlo Collodi. Nell'adattamento cinematografico di Walt Disney si chiama fata azzurra (\"Blue Fairy\").\nInsieme al Grillo Parlante e a Mastro Geppetto, la Fata \u00e8 uno dei personaggi positivi della storia di Collodi, e svolge un ruolo determinante nell'educazione di Pinocchio.\nRuolo nella storia.\nLa Fata, \u00abuna bella bambina, coi capelli turchini e il viso bianco come un'immagine di cera, gli occhi chiusi e le mani incrociate sul petto\u00bb, fa la sua prima apparizione nel capitolo XV alla finestra della sua casa nel bosco, quando Pinocchio tenta disperatamente di sfuggire al Gatto e la Volpe travestiti da assassini. \u00abCon una vocina che pareva venisse dall'altro mondo\u00bb, dice al burattino che sono tutti morti in quella casa, compresa lei, che sta aspettando la bara per essere portata via; nel capitolo seguente viene spiegato che la Bambina \u00e8 in realt\u00e0 \u00abuna buonissima Fata, che da pi\u00f9 di mille anni abitava nelle vicinanze di quel bosco\u00bb.\nLa Fata si impietosisce alla vista di Pinocchio impiccato alla Quercia Grande, cos\u00ec ordina ad un falco di liberare il burattino ed al Can-barbone Medoro di portarlo alla sua casa con una carrozza, e consulta tre stimati medici (il Corvo, la Civetta e il Grillo Parlante) per sapere le condizioni del burattino: il Grillo-parlante riesce a farlo rinvenire e la Fata, appena si accorge che Pinocchio ha la febbre, gli porge un bicchiere d'acqua con dentro una medicina, che il burattino inizialmente si rifiuta di bere poich\u00e9 amara; la Fata prova a convincerlo offrendogli una pallina di zucchero e Pinocchio continua a rifiutare, ma si spaventa ed accetta quando la Fata fa entrare quattro conigli neri con una bara per portarlo via. Una volta guarito, Pinocchio racconta alla Fata la sua versione delle peripezie che ha passato, e il suo naso comincia improvvisamente ad allungarsi per la moltitudine di bugie: infatti la Fata afferma che \u00abLe bugie, ragazzo mio, si riconoscono subito! Perch\u00e9 ve ne sono di due specie: vi sono le bugie che hanno le gambe corte, e le bugie che hanno il naso lungo: la tua per l'appunto \u00e8 di quelle che hanno il naso lungo.\u00bb\nDopo aver lasciato piangere il burattino per una mezz'ora per la lezione avuta, la Fata chiama un migliaio di picchi per ridurre le dimensioni del naso ed annuncia a Pinocchio che Geppetto era stato avvertito di dove si trovava e che sarebbe arrivato a momenti. Pinocchio \u00e8 al colmo della felicit\u00e0 e decide di correre incontro al babbo nel bosco, ma incontra nuovamente il Gatto e la Volpe che lo convincono a seguirli, facendogli credere che dagli zecchini d'oro che possiede possa far crescere un albero pieno di monete per poterglieli rubare.\nNel capitolo XXIII Pinocchio torna dopo essere stato per quattro mesi in prigione e al posto della casa bianca della Fata trova una piccola pietra di marmo su cui \u00e8 scritto che la Fata \u00e8 morta di dolore per essere stata abbandonata da Pinocchio.\nNel capitolo seguente Pinocchio giunge a nuoto, assetato e affamato, nell'isola del paese delle Api Industriose e accetta di portare una brocca d'acqua a casa di una \u00abbuona donnina\u00bb che gli ha promesso come ricompensa \u00abun bel piatto di cavolfiore condito coll'olio e coll'aceto\u00bb e \u00abun bel confetto pieno di rosolio\u00bb. Giunto a casa, dopo essersi sfamato, riconosce improvvisamente nella buona donnina la Fata dai capelli turchini, che si era finta morta e che da bambina era diventata donna. Il burattino, che ora considera la Fata come una mamma e non pi\u00f9 come una sorella, le promette di diventare un bravo ragazzo e di frequentare la scuola, e lei accetta di adottarlo.\nSuccessivamente la Fata, nel capitolo XXIX, punisce Pinocchio che aveva marinato la scuola, aveva rischiato di finire prima in prigione e poi mangiato dal pescatore verde ed era rimasto per tutta la notte con un piede incastrato nella porta di casa a cui aveva dato un calcio, con una colazione composta da cibi di gesso, cartone ed alabastro. In seguito, quando Pinocchio si pente di ci\u00f2 che ha fatto e riprende a comportarsi bene, lo perdona e, alla fine dell'anno scolastico, quando risulta il pi\u00f9 bravo della scuola, gli annuncia che l'indomani sarebbe diventato un ragazzo come gli altri. Per festeggiare l'avvenimento la Fata organizza una festa per tutti gli amici e i compagni di scuola di Pinocchio, il quale per\u00f2, mentre si reca ad invitare tutti gli amici, viene convinto da Lucignolo, il pi\u00f9 scapestrato dei compagni di classe, a fuggire nel Paese dei balocchi.\nNel cap. XXXIII Pinocchio, trasformato in somaro, intravede tra il pubblico del Circo dove si esibisce \u00abuna bella signora, che aveva al collo una grossa collana d'oro, dalla quale pendeva un medaglione. Nel medaglione c'era dipinto il ritratto d'un burattino\u00bb. Riconoscendo la Fata, Pinocchio prova a chiamarla, ma dalla bocca gli esce un raglio; il domatore gli d\u00e0 una bacchettata sul muso, e per il dolore Pinocchio si distrae, riguarda tra il pubblico si accorge che la Fata \u00e8 sparita; avendo perso la concentrazione, inciampa e rimane zoppo.\nNel capitolo XXXIV Pinocchio, ancora nelle vesti di asino, viene gettato in mare da un uomo che lo ha acquistato e vorrebbe affogarlo ed utilizzare la sua pelle come membrana di tamburo, ma riemerge ritornato nelle vesti di burattino e racconta che la Fata aveva mandato un banco di pesci voraci che hanno mangiato il corpo di somaro che lo rivestiva. Si getta quindi in mare per sfuggire all'uomo, che lo vuole vendere al mercato per fare legna da ardere, e vede su uno scoglio bianco una capretta dal manto azzurro che gli fa segno di avvicinarsi. Pinocchio la riconosce come la Fata, ma sfortunatamente poco prima di raggiungerla viene inghiottito dal Pesce-cane.\nNel capitolo XXXVI Pinocchio e Geppetto, appena fuggiti dal ventre del Pescecane e approdati a terra, si rifugiano in una capanna di paglia e scoprono che il proprietario della stessa \u00e8 il Grillo Parlante: infatti una capretta dal pelo turchino gliela aveva regalata il giorno prima, dicendo: \u00abPovero Pinocchio... oramai non lo rivedr\u00f2 pi\u00f9... il Pescecane a quest'ora l'avr\u00e0 bell'e divorato!...\u00bb. Da queste parole Pinocchio capisce che la capretta era realmente la sua cara Fata. Cinque mesi dopo, mentre si reca al mercato per comprare dei vestiti, Pinocchio incontra la Lumaca, cameriera della Fata, che lo informa delle pessime condizioni, di salute ed economiche, della stessa. Pinocchio quindi le dona tutti i suoi soldi affinch\u00e9 li porti alla Fata e si ripromette di aiutarla ancora. Quella stessa notte la Fata appare in sogno a Pinocchio, \u00abtutta bella e sorridente\u00bb, e dopo avergli dato un bacio gli dice: \u00abBravo Pinocchio! In grazia del tuo buon cuore, io ti perdono tutte le monellerie che hai fatto fino a oggi. I ragazzi che assistono amorosamente i propri genitori nelle loro miserie e nelle loro infermit\u00e0, meritano sempre gran lode e grande affetto, anche se non possono esser citati come modelli d'ubbidienza e di buona condotta. Metti giudizio per l'avvenire, e sarai felice.\u00bb\nAppena si sveglia, Pinocchio si accorge di essere diventato un ragazzo in carne ed ossa, e si trova in tasca un portamonete d'avorio con un biglietto su cui legge che la Fata restituisce i quaranta soldi e lo ringrazia della sua bont\u00e0, ma al posto dei quaranta soldi di rame, che Pinocchio aveva affidato alla Lumaca, si trova nel portamonete quaranta monete d'oro.\nNella cultura di massa.\nVa rilevato che il colore \"turchino\" \u00e8 in italiano il blu scuro (blu di Prussia, blu sabaudo) e non \u00e8 da confondere con il colore turchese. Un \"cielo turchino\" \u00e8 un cielo blu scuro come si ha subito prima che cali la notte. La fata dai capelli turchini ha dunque i capelli molto scuri, di un blu quasi nero, e cos\u00ec viene rappresentata nell'illustrazione a china dell'edizione originale del libro che appare in questa pagina. La frequente confusione, in italiano, tra \"turchino\" e \"turchese\", il colore della pietra simile al celeste, ha per\u00f2, spesso, fatto cambiare colore di capelli alla fata di Collodi.\nCarlo Lorenzini, \"assistendo al processo di Firenze del 1879 contro Anna Kuliscioff (rinchiusa alle Murate), rest\u00f2 affascinato dalla\nsua autodifesa dinanzi al Tribunale penale: e per sua ammissione nel ritratto della Fata dai capelli turchini si ispir\u00f2 proprio ad Anna\". L'ex-arcivescovo di Bologna Giacomo Biffi sostenne che semmai la fata turchina era ad immagine della Vergine\".\nDi diverso avviso il sincretista, filosofo e storico delle religioni Elemire Zolla. In \"Uscite dal mondo\" , definisce il Pinocchio di Collodi come un racconto iniziatico ispirato a Le Metamorfosi di Apuleio, dove la figura della fata turchina deriverebbe dal culto di Iside.\nNel 1976 il giornalista e studioso Nicola Rilli pubblica il libro \"Pinocchio in casa sua\" per la casa editrice fiorentina Giorgi &amp; Gambi. Nel volume, dove si cerca di ricostruire un itinerario dei luoghi e dei volti che avevano ispirato Carlo Lorenzini, tra Firenze e Sesto Fiorentino, viene dedicato ampio spazio al personaggio della Fata dai Capelli Turchini. Secondo Rilli, ad ispirare il personaggio fu Giovanna Ragionieri, figlia del giardiniere impiegato a Villa Bel Riposo, la residenza estiva del Lorenzini, situata a Castello sotto la medicea Villa La Petraia, allora parte del comune di Sesto Fiorentino, adesso comune di Firenze. A conferma della genesi di Pinocchio e dei suoi personaggi tra il Quartiere 5 di Firenze e il Comune di Sesto Fiorentino, una serie di iniziative celebrative a carattere istituzionale, tra cui quella dell'allora presidente del quartiere Stefania Collesei, che nel 2008, anno della ristampa del volume di Rilli per le edizioni NTE, ha creato un itinerario in 12 tappe tra memoria storica e memoria popolare che include anche i luoghi dove ha vissuto Giovanna Ragionieri, morta a 94 anni nel 1962 nella casa di Castello dove abitava, ubicata vicino a Villa Bel Riposo. Sul personaggio della fata e su Giovanna Ragionieri, torna anche Giuseppe Garbarino, che nel suo volume del 2014 intitolato \"Pinocchio svelato\", raccoglie sulla scia di Rilli gli articoli pubblicati dalla stampa nazionale e internazionale alla fine degli anni cinquanta, quando si cominci\u00f2 a parlare della connessione tra la Ragionieri e il personaggio collodiano. Debitore del lavoro di Rilli \u00e8 anche il documentario realizzato nel 1995 da Leandro Giribaldi intitolato \"Pinocchio. il pescecane e il mare all'Osmannoro\", girato nei luoghi tra Firenze e Sesto dove Lorenzini aveva concepito parte dei personaggi di Pinocchio e che include un'intervista a Piero Faggi, nipote di Giovanna Ragionieri, la fata dai capelli turchini, realizzata proprio nei luoghi dove aveva vissuto. Nel documentario di Giribaldi, viene riportato un frammento audio dell'intervista rilasciata dalla stessa Giovanna Ragionieri, allora novantenne, al giornalista di Radio Monteceneri, Gianfranco Pancani. Il servizio fu trasmesso il 24 dicembre del 1956 e durante l'intervista, la Ragionieri racconta della relazione amichevole tra la sua famiglia e Carlo Collodi e di come fosse trattata al pari di una figlia dallo stesso scrittore fiorentino. Stefano Pernice e Lorenzo Pecchioni fanno la stessa cosa di Giribaldi in un documentario del 2006 distribuito in DVD e intitolato \"Pinocchio a Firenze\", dove tra gli altri viene intervistato anche il nipote di Giovanna Ragionieri. Nel 2011, l'autorevole quotidiano britannico Daily Mail pubblica un articolo sui luoghi fiorentini che hanno ispirato il Pinocchio di Collodi, in calce viene citata Giovanna Ragionieri come ispirazione diretta per il personaggio della Fata dai capelli turchini. \nNella musica.\nEdoardo Bennato in \"Burattino senza fili\" ha dedicato \"La Fata\", il 3\u00b0 brano del disco, alla femminilit\u00e0\nNella cinematografia.\nNel film Disney \"Pinocchio\" la Fata \u00e8 molto differente rispetto al libro, e nell'originale il suo nome \u00e8 \"Blue Fairy\" (tradotto nell'edizione italiana del film come \"Fata Azzurra\"). Infatti nel film d\u00e0 vita a Pinocchio, e ha molto meno importanza nell'educazione della marionetta, avendo affidato il compito al Grillo Parlante. Inoltre viene mostrata con un vestito azzurro ma con i capelli biondi piuttosto che turchini.\nNello sceneggiato televisivo del 1972, la Fata (Gina Lollobrigida) ha i capelli viola e si viene a sapere che era la moglie del falegname Geppetto, che, essendo morta da molti anni, \u00e8 diventata uno spirito-fata che abita in una splendida casa sul lago, una specie di bellissima anticamera del Paradiso, la quale pu\u00f2 anche svanire quando lei, gi\u00e0 morta, viene per un po' richiamata completamente in Paradiso, per poi tornare sulla Terra come spirito-fata, ed inoltre, come magia bianca, sa aprire le porte chiuse a chiave, quando lo fece a casa di Geppetto che dormiva e facendo finire anche la tormenta di neve."}
{"id": "2339955", "revid": "33689", "url": "https://it.wikipedia.org/wiki?curid=2339955", "title": "Lista delle percussioni brasiliane", "text": ""}
{"id": "2339957", "revid": "1573940", "url": "https://it.wikipedia.org/wiki?curid=2339957", "title": "Anodorhynchus purpurascens", "text": "L'ara di Rotschild o ara purpurea o on\u00e9 couli (\"Anodorhynchus purpurascens\" ) \u00e8 un uccello psittaciforme estinto della famiglia degli Psittacidi, sulla cui effettiva esistenza sono state avanzate numerose perplessit\u00e0, in quanto descritto unicamente da Lionel Walter Rothschild nel libro \"Extinct Birds\" del 1907, il quale a sua volta si bas\u00f2 su quanto scritto nel diario di viaggio di Don De Navarette, avventuriero al seguito di Cristoforo Colombo, mentre mancano del tutto altre fonti sull'effettiva esistenza di questi animali: attualmente, molti ritengono che Rothschild abbia classificato come specie a s\u00e9 stante esemplari rinselvatichiti di ara giacinto.\nEtimologia.\nL'origine del nome deriverebbe molto probabilmente dal colore purpureo del piumaggio tre colori del corpo. Il nome nativo datogli dagli indigeni era \"on\u00e9 couli\".\nDescrizione.\nEra una specie di \"Ara\" medio-grande, misurando dagli 80 ai 50\u00a0cm. Questo particolare pappagallo era interamente viola-blu, con zampe e unghie grigie, \"faccia\" coperta, becco grigio-nerastro con una zona gialla di pelle sotto. Viene descritto come un grosso pappagallo (come del resto tutte le specie sue congeneri), di lunghezza superiore al mezzo metro.\nIl colore descritto originariamente era un \"deep violet\".\nCome intuibile dal nome comune, l'ara purpurea aveva colorazione di colore blu-violaceo, con zampe nude dal tarso alle dita e ricoperte da scaglie grigio-nerastre: il grande becco era anch'esso nerastro, mentre gli occhi erano di colore rosso scuro. Dall'attaccatura del becco al mento correva un lembo di pelle nuda di colore giallo.\nViene descritto come un grosso pappagallo (come del resto tutte le specie sue congeneri), di lunghezza superiore al mezzo metro.\nL'ara purpurea, similmente alle congeneri, aveva aspetto allungato, con lunga coda ed ali dal profilo appuntito, mentre la testa aveva aspetto massiccio, soprattutto a causa del grosso becco ricurvo.\nBiologia.\nSi trattava con tutta probabilit\u00e0 di animali diurni, abitatori degli alberi pi\u00f9 alti, in particolare delle grosse palme. Comunicavano fra loro attraverso richiami acuti, bassi, profondi suoni rauchi, squittii e grida.\nVoce.\nLe are purpuree emettevano richiami acuti, bassi, profondi suoni rauchi, squittii e grida.\nQuesto pappagallo poteva parlare benissimo, infatti, come tutte la ara, \u00e8 portato ad imitare la voce umana. Comunque pu\u00f2 imparare con facilit\u00e0 anche fischi associati a un comando o altro: ad esempio se si fa un determinato fischio dandogli del cibo per un lungo periodo di tempo, essi fischiano nello stesso modo per richiedere di dare a loro del cibo, o pure quando hanno bisogno di uscire o tante altre richieste, sempre che a essi vengano insegnati. Il numero dei \"fischi richiesta\" che possono imparare varia da individuo a individuo. Inoltre sono anche in grado di imitare quasi perfettamente i versi di altri uccelli e di riconoscere comandi vocali, add'esempio il comando di venire e tanti altri. Dalle cose sopraelencate si capisce perfettamente che dimostrano una notevole intelligenza.\nAlimentazione.\nLe are purpuree si nutrivano soprattutto di frutti e semi, inclusi semi grandi e duri come noci. Sopra la volta della foresta si vedono volare soprattutto uccelli soli o in coppia, sebbene in alcune aree si incontrino piccoli stormi. Si radunano insieme nei luoghi dove possono leccare l'argilla che gli serva per depurarsi. L'ara purpurea viveva principalmente in stormi nelle palme e quando andava nei depositi di argilla scava piccoli buchi, in cui immerge le zampe. Quando si ferisce, questo pappagallo spalma sulle abrasioni (in particolar modo delle zampe, quando litigano) della saliva e dell'argilla o, se non lo \u00e8, la spalma nelle penne per mangiarla in seguito. \nCome frutta tropicale essa mangiava, noci nei siti di alimentazione costieri, germogli di varie piante e semi trovati sul fertile suolo della foresta e nei frutti, contribuendo alla disseminazione fecale zoofila. Probabilmente il suo alimento preferito erano i semi della palma Melia.\nSi trattava di animali granivori e frugivori, che col grosso e robusto becco non avevano difficolt\u00e0 nell'avere ragione anche dei semi pi\u00f9 duri e dei gusci pi\u00f9 coriacei. Secondo lo studio da un noto biologo nel 1805 raramente si cibava anche di gambi di fiore.\nIn cattivit\u00e0 probabilmente avrebbe mangiato misto di sementi per pappagalli, frutta e verdura variate, gritt, osso di seppia e/o mattoncino da rosicchiare, pastoncino all'uovo e spighe di pan\u00ecco, saltuariamente potremo fornire frutta secca e banana a tocchetti come leccornia.\nVive in coppia o in piccoli stormi di una trentina d'individui al massimo.\nCiarliero e petulante, diventa, invece, silenzioso quando mangia. Questo uccello \u00e8 di carattere veramente molto prudente.\nL'ara purpurea era un animale granivoro e frugivoro, nutrendosi principalmente di: frutta, bacche, noci, semi, fiori e germogli. Secondo lo studio da un noto biologo nel 1805 raramente si cibava anche di gambi di fiore. Nel territorio occupato dalla foresta pi\u00f9 fitta pu\u00f2 avere accesso alle seguenti piante: la guara (\"Cupania cubensis\"), yamagua (\"Guarea trichilioides\"), malagueta (\"Xylopia aromatica\"), macurije (\"Matayba oppositifolia\"), mango (Mangifera indica) e yagruma (\"Cecropia peltata\"). Dove, invece, nell'ecosistema in cui prevalgono la savana e i pini la cotorra si ciba dello stesso pino maschio (Pinus caribaea), di \"Byrosonima wrightiana\", di palma panciona (\"Colpothrinax wrightii\"), \"Miconia androsaemifolia\" e secondo lo studio di G\u00e1lvez fatto nel 1896 anche di \"Lyonia vaccinioides\".\nRiproduzione.\nCome le specie congeneri, con tutta probabilit\u00e0 questo animale era rigorosamente monogamo: raggiunta la maturit\u00e0 sessuale (attorno ai 3-4 anni), ciascun esemplare si sceglieva un proprio partner col quale passare il resto della propria vita.\nLe uova, in numero variabile fra 1 e 4, venivano deposte in nidi ricavati da cavit\u00e0 nei tronchi d'albero, preferibilmente poste a una buona altezza per evitare incursioni di potenziali predatori. I piccoli nascevano dopo circa tre settimane e mezzo d'incubazione e rimanevano dipendenti dai genitori per circa un anno, anche se a partire dai 4 mesi d'et\u00e0 erano generalmente in grado di volare.\nCome gli altri ara, anche questo animale avrebbe dovuto essere piuttosto longevo (speranza di vita fra i 30 ed i 50 anni).\nL\"'Anodorhynchus purpurascens\", raggiunta la maturit\u00e0 sessuale e sceltasi un partner, faceva una sola covata l'anno e si accoppiava con un unico partner con il quale nidificava all'interno di cavit\u00e0 dagli alberi. La disponibilit\u00e0 di nidi era considerata un fattore limitante per la popolazione di questo pappagallo. Essi infatti non costruivano le cavit\u00e0 degli alberi ove nidificare, ma le riutilizzavano di anno in anno adattandole (soprattutto scavando in profondit\u00e0). Secondo alcuni studiosi sfruttavano anche i nidi di altri uccelli (picchi, soprattutto) scavati nei tronchi, purch\u00e9 ben distanti da terra. Qualora queste palme (per lo pi\u00f9 secche) venivano a mancare, le ara trovavano difficolt\u00e0 nella riproduzione. I nidi potevano essere distrutti a causa di abbattimenti da parte dei \u201cladri di cotorre\u201d, dai cicloni, dagli incendi oppure possono essere occupati da altre specie che nidificano in maniera similare come per esempio il picchio verde di Cuba (Xiphidiopicus percussus) o il cernicalo. Queste specie potevano ingaggiare occasionalmente dei veri e propri combattimenti con le cotorre. Il periodo riproduttivo cominciava da marzo e terminava a luglio. Nella prima met\u00e0 di marzo era solo possibile osservare uova all'interno dei nidi; oppure nidi in via di costruzione. Nel periodo di giugno difficilmente avremmo trovato ancora delle uova fertili all'interno del nido. I periodi riproduttivi variavano in funzione della siccit\u00e0, del passaggio di uragani e dalla disponibilit\u00e0 di cibo. All'interno della coppia raramente il maschio si occupava dell'incubazione delle uova, la femmina risiede all'interno del nido quasi sempre. Il maschio nel frattempo procurava cibo per lei e per gli eventuali piccoli nati da poco (si calcola nel raggio di circa 80m dal nido). Il pattern comportamentale cambia repentinamente quando tutte le uova si fossero sono schiuse: le femmine usciranno sempre pi\u00f9 spesso dal nido collaborando alla ricerca di cibo con il compagno.\nCome la maggior parte dei pappagalli, l\"'Ara purpurea\" deponeva da 1 a 4 uova all'anno nella cavit\u00e0 di un albero da dicembre a maggio. I piccoli nascevano dopo 24-25 giorni e dovevano essere soggetti alle cure parentali. Imparavano a volare 105 giorni dopo e lasciavano i genitori a non pi\u00f9 tardi di un anno di et\u00e0. I giovani diventavano maturi sessualmente a 2-4 anni di et\u00e0 e potevano vivere per circa 30-50 anni. Questo pappagallo non presentava dimorfismo sessuale, quindi per individuare il loro sesso, si ricorreva al metodo non sicuro della palpazione delle osse pelviche, a metodi pi\u00f9 certi, ma invasivo come l'esame endoscopico. A differenza di altri pappagalli della stessa famiglia gli appartenenti, esse imbottivano i loro nidi con il materiale messole a disposizione, ossia fronde di salice (aiuta a mantenere una corretta umidit\u00e0, dispensabile per la schiusa delle uova), fieno e pagliuzze.\nDistribuzione e habitat.\nL\"'Anodorhynchus purpurascens\" viveva nelle foreste pluviali tropicali e nelle paludi tropicali fitte, dell'isola di Guadalupa (ora possedimento francese) e probabilmente nella Repubblica Dominicana e ad Haiti.\nQuesto uccello sarebbe vissuto sull'isola di caraibica di Guadalupa, e probabilmente anche in Repubblica Dominicana, ad Haiti e sull'isola della Martinica.\nIl suo habitat era costituito dalle foreste pluviali con forte umidit\u00e0, nell'ambito delle quali la si trovava nella volta degli alberi.\nStoria.\nL\"'Anodorhynchus purpurascens\", nel 1905, fu portato da Lionel Walter Rothschild IV a un congresso ornitologico a Londra dove il bollettino del British Ornithologists' Club (Bulletin B.O.C., Seiten 191-217) lo mise, nel 1907, nel gruppo di pappagalli probabilmente esistiti.\nRothschildauf scopr\u00ec il nome indigeno e altri fatti indagando sull'isola di Guadalupa. \nEgli ritrov\u00f2 conferma nell'amico Maurizio Fraissinet che stabil\u00ec che questo pappagallo come specie a s\u00e9 ma collegata alle ara blu grazie al suo colore. Questo pappagallo, che inizialmente era un'ara giacinto, si evolse grazie all'importazione dell'altra ara degli abitanti su quell'isola dell'America del sud.\nChiamata anche Purpurara (Anodorhynchus purpurascens) da Don de Navarett durante un viaggio di cristoforo colombo, le sue prime notizie vennero dette nel 1838. \nQuesto fatto incurios\u00ec Walter Rothschild, il quale aveva sentito parlare di questo misterioso pappagallo nel libro dell'esploratore.\nIn antichit\u00e0 z. B. Bouton (1640), Du Tertre (1654 e 1667-1671) e Labat (1722-1742) narrarono che questo pappagallo si trovasse anche nella Repubblica Dominicana, a Martinica e Guadalupa. In ornitologia questo pappagallo appartiene alla trib\u00f9 arini (z. B. Clark, 1905; Rothschild, 1907). Qualche ipotetica opera artistica venne trovata per questo pappagallo.\nEstinzione.\nL'ara purpurea era abbastanza comune intorno al 1800. Durante i primi decenni del XIX secolo, la popolazione umana sul suo territorio aument\u00f2 notevolmente, portando ad una diffusa deforestazione. L'uccello veniva cacciato anche per la carne e i nidi venivano saccheggiati o disturbati per impadronirsi dei piccoli da allevare come animali domestici. La pi\u00f9 importante causa di estinzione fu il bracconaggio per vendere gli esemplari come uccelli domestici. Fino al 1803, la specie sembrava essere in grado di sopravvivere in aree remote, ma in seguito la popolazione non riusc\u00ec pi\u00f9 a recuperare. Rimanevano solamente 19 esemplari, l'ultimo dei quali, che sembra fosse stato l'ultimo della specie, venne ucciso nel 1814 a Guadalupe, nelle vicinanze della palude Ci\u00e9naga de Zapata. Un'altra causa fu la deforestazione delle palme usate da riproduzione e da alimento (i frutti). Avvistamenti non confermati suggeriscono che questi uccelli sopravvissero fino al 1843."}
{"id": "2339958", "revid": "713714", "url": "https://it.wikipedia.org/wiki?curid=2339958", "title": "Tasso (fiume)", "text": "Il fiume Tasso \u00e8 un fiume abruzzese che nasce ai piedi del Monte Godi nei pressi di Scanno e termina nel Lago di Scanno.\nUna frana, staccatasi dal Monte Rava (gruppo montuoso del Genzana), ha ostruito il corso del fiume creando appunto il Lago di Scanno; secondo Tito Livio ci\u00f2 avvenne nel 217 a.C., mentre studi dell'Universit\u00e0 La Sapienza di Roma hanno datato la frana a circa 12.800 anni fa, nel Pleistocene superiore secondo la geocronologia..\nDallo sbarramento il fiume cambia nome in Sagittario.\nGli affluenti di maggiore rilievo sono: il Carapale, proveniente da sud-sud-ovest ed il Pagliarello le cui valli confluiscono in una. Un altro affluente, di minore interesse, \u00e8 l'Acque Vive. Nel Carapale furono trovate statuine di Ercole di et\u00e0 romana."}
{"id": "2339962", "revid": "729019", "url": "https://it.wikipedia.org/wiki?curid=2339962", "title": "Gran Premio d'Italia 1969", "text": "Il Gran Premio d'Italia 1969, \"XL Gran Premio d'Italia\" e ottava gara del campionato di Formula 1 del 1969, si \u00e8 svolto il 7 settembre sul Circuito di Monza ed \u00e8 stato vinto da Jackie Stewart su Matra-Ford.\nNote.\n\"Salvo indicazioni diverse le classifiche sono tratte da \""}
{"id": "2339978", "revid": "767487", "url": "https://it.wikipedia.org/wiki?curid=2339978", "title": "Maggie Siu", "text": "Inizia nel 1985 unendosi alla TVB, recitando cos\u00ec in diverse produzioni televisive. Nel 1992 si fa conoscere maggiormente grazie al suo ruolo in \"92 Legendary La Rose Noire\" e da quel momento in poi partecipa frequentemente a vari film aumentando la sua fama, fino a quando nel 2003 recita in \"PTU\" di Johnnie To e in \"Lost in Time\" di Derek Yee, per \"PTU\" viene candidata per la prima volta agli Hong Kong Film Awards e per \"Lost in Time\" riceve un Golden Bauhinia, entrambi come miglior attrice non protagonista. \nJohnnie To l'ha voluta in ben suoi 5 film, diventando sua collaboratrice frequente: il gi\u00e0 citato \"PTU\" (2003), \"Breaking News\" (2004), \"Election\" (2005), \"Flying Butterfly\" (2008) e \"Vendicami\" (\"Vengeance\") (2009), presentato al Festival di Cannes 2009. \nPer \"Election\" e \"Breaking News\" ha ottenuto altre due candidature agli Hong Kong Film Awards come miglior attrice non protagonista e l'ultima \u00e8 stata nel 2008 ancora come miglior attrice non protagonista per \"Eye in the Sky\" di Yau Nai-Hoi."}
{"id": "2339983", "revid": "1605525", "url": "https://it.wikipedia.org/wiki?curid=2339983", "title": "Aim\u00e9 Maillart", "text": "Biografia.\nMaillart studi\u00f2 composizione musicale al Conservatoire de Paris dal 1833, con Aim\u00e9-Ambroise-Simon Leborne e Fromental Hal\u00e9vy, e violino con Gu\u00e9rin. Vinse il Prix de Rome nel 1841 e quindi soggiorn\u00f2 in Italia per tre anni. Dopo il ritorno in patria compose sei opere le cui prime esecuzioni avvennero tutte a Parigi.\nDelle sue opere, \"Les Dragons de Villars\" (1856) e \"Lara\" (1864) sono le pi\u00f9 conosciute. \"Les Dragons de Villars\" venne data in prima esecuzione al Th\u00e9\u00e2tre Lyrique e divenne popolare anche in Germania con il titolo di \"Das Gl\u00f6ckchen des Eremiten\", venendo poi rappresentata anche a New York ed al Wiener Staatsoper nel 1900 diretta da Franz Schalk e nel 1939 diretta da Anton Paulik. \"Lara\" fu tratta da un poema omonimo di Lord Byron.\nMaillart mor\u00ec a Moulins (Allier), nella regione dell'Alvernia, all'et\u00e0 di cinquantaquattro anni. Egli \u00e8 tumulato nel Cimitero di Montmartre a Parigi."}
{"id": "2339987", "revid": "919135", "url": "https://it.wikipedia.org/wiki?curid=2339987", "title": "Per mille", "text": "Il per mille (dal latino, significato letterale \"per [ogni] migliaio\") \u00e8 un decimo di un per cento o una parte per migliaio. Per esso viene utilizzato il simbolo \u2030 (Unicode U+2030), che \u00e8 molto simile al simbolo del per cento (%) con un altro zero alla fine. Pu\u00f2 essere visto come una forma stilizzata dei tre zeri al denominatore, anche se ebbe origine dall'alterazione del simbolo per cento.\nUn per mille \u00e8 definito come:\nUn per mille non va confuso con ppm (cosa che pu\u00f2 succedere negli Stati Uniti in cui viene pronunciato come \"parts per mil\"). Una misura in ppm significa parti per milione, e ha al suo denominatore e non .\nEsempi.\nEsempi del suo uso sono:"}
{"id": "2339989", "revid": "111424755", "url": "https://it.wikipedia.org/wiki?curid=2339989", "title": "Heartache All Over the World", "text": "Heartache All Over the World \u00e8 un brano scritto ed interpretato dall'artista britannico Elton John; il testo \u00e8 di Bernie Taupin.\nIl brano.\nProveniente dall'album del 1986 \"Leather Jackets\", si caratterizza come un brano pop rock influenzato dal synth-pop e dalla new wave, generi musicali di gran moda negli anni ottanta. Gus Dudgeon aveva infatti prodotto l'album cercando di conformarsi ai suoni che all'epoca andavano per la maggiore. In questa canzone Elton si limita a cantare, non suonando alcuna tastiera (caso piuttosto anomalo). Alla batteria \u00e8 presente Charlie Morgan, mentre Davey Johnstone \u00e8 alle chitarre. Il produttore Gus Dudgeon e Graham Dickson sono messi in evidenza alle percussioni, mentre Fred Mandel suona diversi tipi di strumenti a tastiera. Vicky Brown, Alan Carvell, Gordon Neville e il gi\u00e0 citato Johnstone si cimentano infine ai cori. Il testo di Bernie significa letteralmente \"Angoscia In Tutto Il Mondo\".\n\"Heartache All Over The World\" (inserita peraltro nel film del 1995 \"The Raffle\") fu pubblicata come singolo nel 1986, ma non ebbe successo (pur raggiungendo il settimo posto nella classifica australiana), conseguendo una numero 45 UK e una numero 55 USA. Del brano esistono comunque altre due versioni alternative.\nNote.\n "}
{"id": "2339990", "revid": "1566286", "url": "https://it.wikipedia.org/wiki?curid=2339990", "title": "Roy Jones Jr.", "text": "Soprannominato \"Junior\", \"Captain Hook\", \"RJJ\" o \"RJJR\", ha vinto come pugile professionista titoli mondiali in quattro categorie di peso. Ha vinto la medaglia d'argento alle Olimpiadi di Seul nel 1988.\nAnnoverato tra i migliori pugili di sempre, Jones \u00e8 l'unico nella storia della disciplina ad aver iniziato la carriera nei pesi medioleggeri e ad aver vinto un titolo mondiale dei pesi massimi. La rivista \"Ring Magazine\" lo ha nominato pugile dell'anno nel 1994. \u00c8 inoltre considerato il pugile pi\u00f9 forte degli anni novanta dalla Boxing Writers Association statunitense, ed ha conquistato il titolo IBF in pi\u00f9 categorie di peso: medi, supermedi e mediomassimi. Jones \u00e8 ricordato soprattutto per aver vinto il titolo WBA dei massimi, divenendo il primo boxeur in 106 anni ad aver ottenuto una corona mondiale sia nei medi che nei massimi. Ha inoltre posseduto sette titoli mondiali contemporaneamente: WBC, WBA, IBF, IBO, NABF, WBF e IBA, sempre nei mediomassimi.\n\u00c8 rimasto all'apice della classica \"Pound for Pound\" di \"Ring Magazine\" in svariate occasioni tra gli anni novanta e i primi del duemila. Oltre a combattere sul ring \u00e8 attivo sia nel mondo della musica che del cinema. Tra i suoi brani hip-hop pi\u00f9 popolari vi sono \"I Smoke, I Drank\", prodotti in collaborazione con la sua band Body Head Bangerz e gli YoungBloodZ, e \"Can't Be Touched\" in collaborazione sempre con i Body Head Bangerz.\nDal 2015 ha la cittadinanza russa, richiesta per motivi di lavoro a seguito delle sue frequenti visite nel paese.\nBiografia.\n\u00c8 laureato in legge alla University Of West Florida.\nIl 19 agosto 2015 incontr\u00f2 il presidente russo Vladimir Putin a Sebastopoli, Crimea, per richiedere la cittadinanza russa. Lo statunitense afferm\u00f2 che essere in possesso del passaporto russo lo avrebbe agevolato in ambito lavorativo per via delle sue frequenti visite nel paese, oltre ad evitargli incovenienti. Ottenne la cittadinanza russa il 12 settembre.\nCarriera.\nI primi anni da dilettante e la discussa finale di Seul 1988.\nCome pugile dilettante vinse le Olimpiadi Jr. Nazionali nel 1984, il National Golden Gloves statunitense nel 1986 e nel 1987. Venne tuttavia sconfitto dal rivale Gerald McClellan, che sarebbe successivamente diventato negli anni novanta campione mondiale WBO e WBC dei pesi medi.\nMalgrado le aspettative non fu mai organizzato un incontro professionistico tra Jones ed il rivale McClellan, soprattutto a causa dei danni neurologici permanenti subiti da quest'ultimo dopo un incontro con il campione mondiale dei supermedi Nigel Benn a Londra nel 1995.\nJones termin\u00f2 la sua carriera da dilettante con un record di 121 vittorie contro 13 sconfitte. Pi\u00f9 tardi rappresent\u00f2 gli Stati Uniti alle Olimpiadi di Seoul nel 1988, dove raggiunse la finale dopo aver dominato tutti i suoi avversari, senza perdere neanche un round. Lo statunitense ottenne la medaglia d'argento.\nIl punteggio nella finale fu oggetto di polemiche: pur avendo perso per 3-2 a detta dei giudici, secondo molti esperti Jones avrebbe dovuto meritare la vittoria. L'avversario era il sudcoreano Park Si-Hun, che sembrava aver perso in tutte e tre le riprese: Jones infatti \u00e8 riuscito a colpire l'avversario con 86 pugni, contro i 32 del rivale. Al termine del match, Park si sarebbe scusato con l'avversario poich\u00e9 sorpreso dalla decisione dei giudici.\nSuccessivamente uno dei giudici ammise che la decisione finale di attribuire la vittoria a Park fu un errore. Conseguentemente fu sospeso, assieme agli altri due giudici che avevano votato per la vittoria di Park.\nUn'investigazione ufficiale del Comitato Olimpico Internazionale del 1997 rivel\u00f2 che tutti e tre i giudici che avevano votato contro lo statunitense (uno uruguaiano, uno marocchino e uno ugandese) erano stati invitati a cena dagli ufficiali coreani.\nJones venne premiato con il trofeo Val Barker come miglior pugile dei giochi del 1988, terza e ultima volta in cui un riconoscimento del genere non fu consegnato ad un vincitore di una medaglia d'oro.\nL'incidente, simile a molti altri avvenuti (ad esempio quello di Michael Carbajal nella medesima competizione), contribu\u00ec in gran parte all'istituzione di un nuovo sistema di valutazione per la boxe olimpica.\nDurante la telecronaca di quell'incontro per la rete Telecapodistria, il celebre telecronista italiano Rino Tommasi, che aveva pronosticano una vittoria di Jones per sei punti, alla pronuncia del verdetto, grid\u00f2 in diretta: \"Non \u00e8 possibile, non \u00e8 possibile, si \u00e8 superato ogni limite, si \u00e8 superato ogni limite, \u00e8 uno scandalo, \u00e8 una vergogna, la Corea si copre di ridicolo, si coprono di ridicolo i giudici [...]. \u00c8 il pi\u00f9 grosso scandalo al quale io abbia mai assistito; ed \u00e8 veramente ammirevole il modo in cui Roy Jones accetta, sfogando solo in un pianto, la rapina che \u00e8 stata perpetrata ai suoi danni [...]. Abbiamo assistito alla pi\u00f9 grossa rapina mai perpetrata su un ring di pugilato\".\nAnche a molti anni di distanza, Jones non smise di chiedere una riapertura delle investigazioni nella speranza che la decisione finale potesse essere rivalutata.\nCarriera da professionista.\nQuando Jones decise di diventare un pugile professionista, egli aveva gi\u00e0 collaborato con diversi atleti di tutto rispetto, come il campione NABF Ronnie Essett, il campione mondiale IBF Lindell Holmes ed il leggendario Sugar Ray Leonard, 10 volte campione del mondo.\nJones debutt\u00f2 come pugile professionista il 6 maggio 1989 a Pensacola, sua citt\u00e0 natale, contro Ricky Randall, sconfiggendolo per KO tecnico alla 2\u00aa ripresa. Nell'incontro successivo il nativo di Pensacola affront\u00f2 il ben pi\u00f9 esperto Stephan Johnson ad Atlantic City, vincendo per KO all'8\u00ba round.\nIl giovane Jones continu\u00f2 la sua striscia di vittorie, raggiungendo un record di 15-0 (15 KO) prima di avanzare di categoria. Nella divisione seguente affront\u00f2 come primo avversario il campione del mondo dei welter Jorge Vaca. L'incontro, in Pay-per-view, si svolse il 10 gennaio 1992. Jones riusc\u00ec ad imporsi per KO al 1\u00ba round, ponendo fine al match e aggiungendo cos\u00ec 1 altro KO (il 16 consecutivo) al suo record. Nei mesi successivi, dopo un'ulteriore vittoria per KO, Jones super\u00f2 anche il futuro campione mondiale Jorge Castro.\nJones contro Hopkins.\nJones ebbe la possibilit\u00e0 di conquistare il suo primo titolo mondiale il 22 maggio 1993: nell'occasione si confront\u00f2 con il futuro campione indiscusso dei medi Bernard Hopkins. L'incontro, svoltosi a Washington D.C., vide Jones trionfare 116-112 secondo tutti e tre i cartellini dei giudici. Con questa vittoria Roy Jones Jr. divenne cos\u00ec il nuovo campione IBF dei pesi medi.\nL'incontro successivo vide Jones opposto a Thulani Malinga, che in futuro sarebbe diventato campione del mondo, in un incontro senza titoli in palio. Malinga si dovette piegare dinnanzi alla potenza del giovane avversario e perse il match per KO alla 6\u00aa ripresa. Jones fin\u00ec l'anno con un altro match non titolato, questa volta sconfiggendo Fermin Chirino ai punti. Nel 1994 affront\u00f2 Danny \"Popeye\" Garcia in un match senza titoli in palio, vincendo la gara per KO al 6\u00ba round. Pi\u00f9 tardi difese con successo il suo titolo contro Thomas Tate, vincendo tramite KO tecnico alla 2\u00aa ripresa.\nJones contro Toney.\nAll'epoca del match con James Toney, Jones era considerato re delle classifiche \"Pound-for-Pound\" (ossia il miglior pugile a prescindere dalla categoria di peso di appartenenza). Il 18 novembre 1994 i due si sfidarono in un match molto atteso a Las Vegas. Toney, come dimostrato successivamente dal rapporto della Nevada State Athletic Commission e rilasciato dall'allora presidente Marc Retner, fu costretto a perdere 25 libbre (circa 10 kg) nei tre giorni precedenti alle operazioni di peso e si present\u00f2 sul ring vistosamente debilitato. Jones lo sconfisse molto nettamente per decisione unanime, dominando l'incontro e conquistando cos\u00ec la corona IBF dei supermedi. L'anno seguente Jones difese con successo il suo titolo 3 volte, sconfiggendo Antoine Byrd (1\u00aa ripresa per KO tecnico), l'ex campione dei medi jr. Vinny Pazienza (6\u00aa ripresa per KO tecnico) e Tony Thornton (3\u00aa ripresa per KO tecnico).\nLa nuova stella dei pesi medi.\nL'annata del 1996 fu anch'essa, per Jones, ricca di successi: ulteriori vittorie e tre incontri consecutivi terminati prima del limite. Grazie alle sue prestazioni inanellate nel corso degli anni, Jones consolid\u00f2 il suo status di nuova stella dei pesi medi. La prima vittoria dell'anno fu ai danni di Merqui Sosa, sconfitto alla 2\u00aa ripresa per KO. Successivamente fu il turno del canadese Eric Lucas, costretto a gettare la spugna alla fine dell'11\u00ba round. Il 3\u00ba atleta a cedere sotto i colpi del pugile di Pensacola fu invece Bryant Brannon. Il match, svoltosi a New York, termin\u00f2 con il KO tecnico di Brannon alla 2\u00aa ripresa.\nRoy, inoltre, in quel periodo non faceva solo il pugile, ma anche il cestista. Giocava in vari eventi e prima dell'incontro con Eric Lucas aveva persino partecipato ad una partita di pallacanestro con i Jacksonville Barracudas; \u00e8 stato il primo atleta a fare una cosa simile.\nL'ultimo pugile sconfitto da Roy Jones nel 1996 fu il giamaicano Mike McCallum, divenuto poi membro della International Boxing Hall of Fame. McCallum fu sconfitto ai punti in una gara tutto sommato equilibrata. Con questa vittoria Jones si fregi\u00f2 del titolo WBC dei massimileggeri, allora vacante.\nJones contro Montell Griffin I e II.\nPer la sorpresa generale, il 21 marzo 1997 Jones sub\u00ec la sua prima sconfitta da professionista, sebbene per squalifica, contro Montell Griffin. Jones era avanti in tutti e tre i cartellini dei giudici, quando, alle prime battute della 9\u00aa ripresa, atterr\u00f2 l'avversario. Mentre quest'ultimo era al tappeto, Jones lo colp\u00ec altre due volte, subendo cos\u00ec la squalifica e perdendo il suo titolo.\nIl pugile di Pensacola chiese immediatamente una rivincita, che si svolse il 7 agosto del medesimo anno. L'allenamento di Roy per questa seconda sfida fu molto duro e intenso. Nel loro 2\u00ba match Jones diede prova delle sue qualit\u00e0 facendo vacillare l'avversario nei primi secondi del 1\u00ba round e atterrandolo pochi minuti dopo con un letale sinistro. \"Ice\" Griffin, stordito, cerc\u00f2 di rialzarsi ma cadette nuovamente nel tentativo di rimettersi in posizione eretta. L'incontro termin\u00f2 cos\u00ec per KO tecnico, e con la vittoria \"Junior\" riconquist\u00f2 la sua cintura persa contro Griffin, dimostrando che era lui, effettivamente il pi\u00f9 forte tra i due.\nIl 1998 inizi\u00f2 con una vittoria per Jones. Nell'occasione sconfisse nella citt\u00e0 di Biloxi, Mississippi, il giovane Virgil Hill, che da l\u00ec in avanti sarebbe diventato campione dei pesi cruiser. L'incontro, senza alcun titolo in palio, termin\u00f2 al 4\u00ba round dopo che un micidiale gancio di Jones al corpo ruppe una delle costole dell'avversario. A questo evento segu\u00ec il trionfo sul campione WBA dei massimileggeri Lou Del Valle, tramite decisione unanime. Il match, datato 18 luglio 1997, diede la possibilit\u00e0 al pugile statunitense di unificare le corone WBC e WBA. All'8\u00aa ripresa, per la prima volta in carriera, Jones sub\u00ec il suo primo atterramento, ma \u00e8 riusc\u00ec a rialzarsi e a punire Del Valle nelle battute successive, vincendo ai punti dopo il termine della gara. In seguito difese il suo titolo contro il giamaicano Otis Grant, sconfiggendolo per KO tecnico al 10\u00ba round.\nIl 9 gennaio 1999, a Pensacola, vinse contro il pugile-poliziotto di New York Rick Frazier per KO tecnico alla 2\u00aa ripresa. Dopo questo evento, molti detrattori di Jones iniziarono a criticarlo per queste vittorie facili, in quanto i pugili affrontati negli ultimi anni erano poco quotati e quasi nessuno di questi era riuscito a metterlo in seria difficolt\u00e0. Tuttavia anche gli incontri successivi sembravano riproporre il copione dei match precedenti: avversari poco noti al pubblico e incontri di scarso pregio. Jones fu anche criticato per non aver sfidato l'imbattuto Dariusz Michalczewski, un campione polacco che secondo molti sarebbe riuscito a tenergli testa e a cui vennero strappate di mano le cinture WBA e IBF, ma non sul ring.\nSuccessivamente, il 5 giugno del medesimo anno, Jones ebbe la meglio sul campione IBF Reggie Johnson, ai punti dopo 12 round. Alle corone WBC e WBA gi\u00e0 in suo possesso si era aggiunta cos\u00ec anche quella IBF.\nIl nuovo millennio inizi\u00f2 per Jones il 15 gennaio 2000 con un successo contro David Telesco ai punti dopo 12 riprese, al Radio City Music Hall; si riconferm\u00f2 cos\u00ec campione dei massimileggeri. Jones si era anche fratturato il polso poche settimane prima della gara. Entr\u00f2 sul ring circondato da una schiera di famosi ballerini, i Rockettes. Il suo incontro successivo si svolse ad Indianapolis ed era la prima volta che un evento del genere si svolgeva l\u00ec. Conserv\u00f2 il suo titolo battendo Richard Hall al Conseco Fieldhouse per KO tecnico all'11\u00aa ripresa.\nUn controllo antidroga prima dell'incontro scopr\u00ec per\u00f2 la presenza di androstenedione nel sangue di entrambi gli atleti; la sostanza era bannata dalla IBF. L'androstenedione era uno steroide naturale disponibile come supplemento fino al 2004, quando il DEA decret\u00f2 che la vendita della sostanza era illegale. Pi\u00f9 tardi Jones ammise di aver fatto uso della sostanza, venduta alla GNC e presso altri negozi. Fortunatamente per lui, Jones non sub\u00ec alcun tipo di sanzione e non fu sospeso n\u00e9 denunciato dalla IBF. Il commissario della Indiana Boxing Jacob Hall afferm\u00f2 in seguito che nello stato dell'Indiana non era presente una legge riguardo a test antidroga positivi, e, con un accordo, Jones venne costretto a sottoporsi a 2 test antidroga successivi, presso la commissione dell'Indiana. Entrambi i test diedero un esito negativo. Jones non \u00e8 mai pi\u00f9 risultato positivo.\nJones termin\u00f2 il 2000 con una vittoria sull'imbattuto connazionale Eric Harding per KO tecnico all'11\u00ba round a New Orleans. Harding abbandon\u00f2 la contesa dopo aver accusato un forte dolore al bicipite del braccio sinistro per un pugno subito alla 2\u00aa ripresa e, su consiglio del suo allenatore, aveva deciso di non proseguire l'incontro. Jones, pur essendo nettamente in vantaggio ai punti (98-93, 97-93, 96-94), non brill\u00f2 particolarmente in questa gara, tanto che il pubblico, al 9\u00ba round, aveva persino incitato Harding a combattere.\nNel 2001 Jones entr\u00f2 nel mondo della musica pubblicando il suo album di debutto \"\", un CD di musica hip hop e rap. Lo stesso anno difese la sua cintura contro Derrick Harmon per KO alla 10\u00aa ripresa e contro il futuro campione Julio C\u00e9sar Gonz\u00e1lez per decisione unanime.\nNel 2002 Jones conserv\u00f2 il suo titolo sconfiggendo Glen Kelly per KO alla 12\u00aa ripresa. Il 7 settembre 2002 si riconferm\u00f2 contro il futuro campione Clinton Woods, per KO tecnico.\nIl titolo dei pesi massimi.\nIl 1\u00ba marzo 2003, a Las Vegas, Roy Jones sconfisse John Ruiz ai punti dopo 12 riprese, strappandogli la corona WBA dei pesi massimi. Dopo la sconfitta Ruiz incolp\u00f2 l'arbitro, reo di non averlo lasciato combattere alla sua maniera. Alla vigilia Jones registr\u00f2 un peso di 193 libbre, contro le 226 dell'avversario: una grande differenza che per\u00f2 Ruiz non riusc\u00ec a sfruttare sul ring. Con questa vittoria Jones centr\u00f2 un record storico, divenendo il primo ex peso medio in grado conquistare una corona dei massimi in 106 anni di storia della boxe. Jones divenne inoltre il primo pugile ad iniziare la carriera come peso medio jr. e a vincere una cintura dei pesi massimi. Tuttavia egli decise di continuare la sua carriera nella categoria dei massimileggeri, rendendo vacante il titolo da poco conquistato e senza tentare difenderlo.\nLa caduta dal trono.\nJones contro Tarver I e II.\nSceso nuovamente nei massimileggeri, l'8 novembre 2003, a Las Vegas, Roy Jones difese con successo i suoi vecchi titoli contro il \"Magic Man\" Antonio Tarver. In una sfida molto tattica, Tarver riusc\u00ec a tenere la distanza, perdendo ai punti dopo 12 round ma sfior\u00f2 una clamorosa vittoria e mise in evidenza i punti deboli dell'avversario. Questi segni di debolezza erano in parte dovuti al fatto che prima dell'incontro Jones aveva dovuto perdere ben 25 libbre per tornare alla categoria dei massimileggeri. Tuttavia il campione in carica riusc\u00ec a trionfare per \"Majority decision\" con i seguenti cartellini: 117-111,116-112 e 114-114. Poich\u00e9 molti avevano pensato che Tarver avesse fatto abbastanza per meritare la vittoria, entrambi i campi dei pugili decisero di organizzare una rivincita.\nIl rematch si svolse il 15 maggio 2004, nuovamente a Las Vegas, ma questa volta l'esito della contesa fu ben differente. Partito come grande favorito per la vittoria, Jones dovette cadere dinnanzi a un devastante pugno sferrato da Tarver nel 2\u00ba round e fu sconfitto clamorosamente per KO tecnico. Jones aveva vinto il 1\u00ba round, ma tentando di evitare i colpi dell'avversario non intravide un micidiale gancio sinistro di Tarver, che lo atterr\u00f2 faccia in gi\u00f9. Visibilmente stordito e senza forze, era riuscito a rialzarsi entro il conteggio di 10 ma l'arbitro Jay Nady decise che non era pi\u00f9 in grado di continuare la sfida. Perse cos\u00ec i suoi titoli IBA/IBO/NBA/WBA/WBC/WBF.\nJones contro Johnson.\nIl 25 settembre 2004 Jones sfid\u00f2 il giamaicano Glen Johnson per la cintura IBF dei massimileggeri a Memphis, Tennessee. Per la gara Johnson decise di attuare una strategia ingegnosa, pressando l'avversario e colpendolo con serie di colpi efficaci. Le prime riprese del match furono abbastanza attive, con entrambi i pugili che si scambiarono colpi a volont\u00e0. Nel 5\u00ba round Jones tent\u00f2 di alzare il ritmo dei propri colpi ma Johnson non si lasci\u00f2 intimorire e lo colp\u00ec a sua volta con varie combinazioni potenti. Alla 9\u00aa ripresa Johnson mise a segno un micidiale destro che stese l'avversario al tappeto privo di sensi, per la sorpresa generale. \"Junior\" rimase a terra per ben 3 minuti, dopo essere stato contato fuori. Il giamaicano era in vantaggio su tutti e tre i cartellini dei giudici al momento del KO (77-75, 77-75, 78-74) e nel corso del match sferr\u00f2 un totale di 118 pugni, contro i 75 di Jones. Nell'occasione quest'ultimo aveva anche pubblicizzato il suo nuovo CD, \"\", che usc\u00ec il 1\u00ba novembre.\nJones contro Tarver III.\nDopo la sconfitta subita, Jones si prese un periodo di pausa lavorando come analista per la HBO Boxing. Dopo nove mesi di inattivit\u00e0, decide di tornare sul ring il 1\u00ba ottobre 2005 per il terzo match contro il \"Magic Man\" Antonio Tarver. L'incontro, in PPV (Pay-per-view), si \u00e8 svolto al St. Pete Times Forum di Tampa, Florida. Per la seconda volta in carriera Jones \u00e8 partito come sfavorito. Tarver ha trionfato per decisione unanime (117-111, 116-112, 116-112) davanti a 20.000 spettatori. In un'intervista post-match Jones ha dichiarato di essere lo stesso uno dei migliori pugili del mondo e che l'incontro era solamente un riscaldamento per i match a venire.\nEsonero come analista della HBO.\nDopo la cocente sconfitta contro Antonio Tarver, Jones torn\u00f2 a lavorare come analista per la HBO World Championship Boxing, commentando incontri come quello tra Floyd Mayweather Jr. e Sharmba Mitchell (19 novembre 2005) oppure l'attesa rivincita fra Jermain Taylor e Bernard Hopkins (3 dicembre 2005). Tuttavia questo ritorno come commentatore fu breve, poich\u00e9 il pugile di Pensacola venne esonerato nel gennaio 2006. La HBO dichiar\u00f2 pi\u00f9 tardi che il motivo del licenziamento di Jones era dovuto alla sua mancanza di impegno nel partecipare alle riunioni di produzione della rete.\nIl ritorno.\nRitorno alla vittoria.\nIl 23 dicembre 2005 venne annunciato che Jones avrebbe affrontato Bernard Hopkins l'11 marzo 2006, in un atteso rematch a molti anni di distanza dal loro primo scontro che aveva visto trionfare Roy. Tuttavia, a causa di motivi finanziari, il match venne annullato.\nJones affront\u00f2 invece Prince Badi Ajamu il 29 luglio 2006 al Qwest Arena di Boise, Idaho, sconfiggendolo ai punti dopo 12 riprese.\nQuesta fu la sua prima vittoria dopo le sconfitte subite contro Antonio Tarver e Glen Johnson. Il 14 luglio 2007, al Mississippi Coast Coliseum di Biloxi, Jones sfid\u00f2 l'imbattuto Anthony Hanshaw per il titolo IBC dei massimileggeri. Hanshaw fu atterrato nell'11\u00aa ripresa ma si rialz\u00f2 e continu\u00f2 a combattere sino alla fine dei 12 round. Alla fine dei conti fu Jones a trionfare, per decisione unanime. Con la vittoria conquist\u00f2 cos\u00ec la cintura IBC della divisione.\nJones contro Trinidad.\nIl 19 gennaio 2008 Jones affronta il 5 volte campione del mondo F\u00e9lix Trinidad al Madison Square Garden di New York. L'incontro viene fissato ad un peso massimo di 170 libbre (77\u00a0kg) , limite di poco superiore alla categoria dei supermedi. Teletrasmesso dalla HBO i due ex pluricampioni mondiali hanno dato vita ad un incontro tutto sommato piacevole, nel quale Jones, in vantaggio sia sul piano fisico che atletico, riesce ad atterrare il pugile portoricano al 7\u00ba round con un potente destro. Una combinazione micidiale di pugni da parte di Jones alla 10\u00aa ripresa fa crollare nuovamente al tappeto Trinidad. L'incontro termina ai punti ed \u00e8 lo statunitense a prevalere per decisione unanime, con i seguenti cartellini: 116-109, 116-110 e nuovamente 116-110.\nLa supersfida: Jones contro Calzaghe.\nDopo la controversa vittoria dell'imbattuto Joe Calzaghe su Bernard Hopkins e quella di Roy su Tito Trinidad, l'8 luglio 2008 il campo di Jones e quello del pugile italo-gallese annunciarono un match tra i due. Lo scontro tra i due noti campioni si \u00e8 svolto l'8 novembre 2008 al Madison Square Garden di New York. L'incontro era valido per il titolo \"The Ring\" dei massimileggeri, in possesso del \"Drago italiano\". Questo fu anche l'ultimo match di Calzaghe, poich\u00e9 quest'ultimo ha annunciato il suo ritiro il 5 febbraio 2009.\nJones non vinceva convincendo i suoi tifosi dal 2003, quando aveva conquistato la cintura dei massimi ai danni di John Ruiz. Inoltre, la percezione che aveva la gente su di lui dopo il ritorno ai massimileggeri non era pi\u00f9 la stessa e le persone non lo consideravano pi\u00f9 il Roy Jones degli anni d'oro. Lo scontro fu inizialmente organizzato per il 20 settembre 2008, ma dopo un infortunio al polso subito da Calzaghe durante gli allenamenti venne posticipato all'8 novembre. L'incontro attir\u00f2 anche l'interesse di una folta schiera di media.\nCalzaghe sub\u00ec un knock-down lampo durante la prima ripresa. Tuttavia i replay evidenziarono in seguito che il knock-down non era dovuto ad un pugno vero e proprio, ma pi\u00f9 che altro ad un colpo d'avambraccio dello statunitense. La seconda ripresa fu difficile per Calzaghe, anche perch\u00e9 aveva iniziato a perdere sangue dal naso. Nonostante ci\u00f2 si \u00e8 ricomposto, imponendosi sull'avversario nella 3\u00aa ripresa. Da questo punto in poi il gallese domin\u00f2 totalmente il match e ci\u00f2 mise in evidenza l'ormai evidente declino dello statunitense, il quale pareva aver perso la velocit\u00e0 e i colpi micidiali che lo avevano reso famoso un decennio prima. Nel 7\u00ba round Calzaghe apr\u00ec una ferita sopra l'occhio sinistro di Jones. Nelle riprese successive il gallese prosegu\u00ec l'assalto nell'area danneggiata e Jones ebbe molte difficolt\u00e0 nel porre resistenza ai pugni dell'avversario. Alla fine del round un medico esamin\u00f2 la ferita di Jones e diede il proprio consenso a proseguire la gara. Tuttavia Calzaghe stava gi\u00e0 dominando il match, a parte qualche lieve attacco di Jones. Il match continu\u00f2 su queste note e alla fine Calzaghe ottenne una schiacciante vittoria per decisione unanime. Tutti e tre i cartellini diedero l'incontro a suo favore, 118-109.\nIl KO dopo 6 anni di digiuno.\nIl 21 marzo 2009 Jones affront\u00f2 e sconfisse Omar Sheika, vincendo la gara tramite KO alla 5\u00aa ripresa. Si trattava della sua prima vittoria per KO in 7 anni di digiuno, dopo il successo con Clinton Woods nel 2002. Sheika aveva vinto 27 dei 35 incontri disputati e aveva anche sconfitto Glen Johnson, l'uomo che aveva messo KO Jones nel 2004.\nLa risalita verso il titolo mondiale.\nJones contro Lacy.\nRoy Jones ha affrontato il campione dei medi Jeff Lacy il 15 agosto 2009 a Biloxi, per la corona NABO dei massimileggeri. A 40 anni d'et\u00e0, Jones dimostr\u00f2 di essere ancora in buona forma fisica, riuscendo a sconfiggere l'avversario in 10 riprese e riconfermandosi campione della federazione nord-americana. Alla fine del 10 round, l'angolo di Jeff Lacy ha deciso di gettare la spugna, dopo che Jones aveva dominato tutto l'incontro. Prima del match Lacy non era mai stato atterrato e aveva sempre perso ai punti.\nPare anche che il campione della UFC Anderson Silva lo volesse sfidare in un match di boxe, al termine del suo contratto con la promozione di arti marziali miste. Tuttavia non venne organizzato nulla.\nJones contro Green.\nNel settembre 2009 Bernard Hopkins e \"Junior\" si accordarono per un incontro di rivincita tra Jone e Green da effettuare nel 2010, in caso di vittoria del campione di Pensacola contro Danny Green.\nJones (54-6-0; 40 KO) ha sfidato l'australiano Danny Green (28-3-0; 25 ko) in Australia il 2 dicembre 2009. L'incontro, svoltosi all'Acer Arena di Sydney, vede la sesta sconfitta di Jones per KO tecnico alla 1\u00aa ripresa. Dopo una breve fase di studio da parte di entrambi, Jones cade sul tappeto colpito da due sinistri culminati in un gancio destro alla tempia. Jones si rialza, ma in un evidente stato di stordimento subisce quasi subito una nuova serie di colpi da parte dell'avversario. L'arbitro ferma l'incontro a 2'02\" dal suono della prima campanella, evitandogli una punizione eccessiva. Dopo l'incontro Jones ha espresso il desiderio di ritirarsi dalla boxe, ma \u00e8 poco dopo tornato sui suoi passi.\nIl nuovo decennio.\nLa rivincita con Bernard Hopkins.\nIl 3 aprile 2010 Jones ha affrontato \"l'acerrimo\" nemico Bernard Hopkins, a 17 anni di distanza dal loro primo incontro. L'incontro, scorretto dal punto di vista professionale e privo di momenti particolarmente emozionanti, \u00e8 terminato con la sconfitta, la seconda consecutiva, da parte del pugile di Pensacola.\nJones contro Lebedev.\nIl 21 maggio 2011 affronta il giovane russo Denis Lebedev, a Mosca. Jones si presenta sul ring con un peso di 90\u00a0kg e nonostante questo ha un buon inizio match. A pochi secondi dal termine del 10\u00ba e ultimo round, per\u00f2, subisce una serie di pugni da parte del russo che lo mandano KO al suolo per qualche minuto, rimediando la terza sconfitta consecutiva.\nNuovi successi e primo match in Europa.\nJones torna alla vittoria il 10 dicembre 2011 ad Atlanta, in Georgia. In un contro a senso unico contro Max Alexander, Jones vince in 10 round per decisione unanime, conquistando la cintura Intercontinental UBO dei pesi massimi leggeri.\nJones avrebbe dovuto affrontare Dawid Kostecki in un incontro da 10 round in Polonia, il 30 giugno 2012. Giorni prima del match, Kostecki per\u00f2 viene arrestato per sfruttamento della prostituzione. Viene sostituito da Pawe\u0142 G\u0142a\u017cewski, un giovane ed inesperto campione cruiser che mette in seria difficolt\u00e0 Jones durante il match soprattutto al 6\u00ba round. I giudici per\u00f2 danno la vittoria finale a Jones per Split Decision (96-93, 96-94 per Jones e 95-94 per Glazewski), un verdetto fischiato lungamente dal pubblico.\nIl titolo WBU e le difese.\nDopo la vittoria sul polacco Pawe\u0142 G\u0142a\u017cewski, Jones ha iniziato con pi\u00f9 frequenza a disputare incontri al di fuori degli Stati Uniti. Il 21 dicembre 2013 \u00e8 salito nel ring per affrontare il franco-algerino Zine Eddine Benmakhlouf, con in palio il titolo vacante WBU dei pesi massimi leggeri. Nel corso dell'incontro Jones \u00e8 riuscito a mandare al tappeto il nemico, non riuscendo per\u00f2 a sferrare un KO definitivo e vincendo la sfida per decisione unanime dopo 12 round.\nIl 26 luglio 2014, all'et\u00e0 di 45 anni, Roy Jones ha affrontato l'inglese Courtney Fry nella sua prima difesa del titolo WBU. L'incontro, privo di momenti particolarmente accesi, si \u00e8 ravvivato nel quinto round dopo un gancio sinistro di Jones che ha fatto crollare Fry, il quale \u00e8 riuscito ad alzarsi e a terminare la ripresa. Alla fine del round, tuttavia, l'angolo dell'inglese ha deciso di terminare l'incontro, dando a Jones la vittoria per ritiro.\nIl 26 settembre 2014, esattamente due mesi dopo, Jones \u00e8 tornato nel ring per affrontare Hany Atiyo, pugile egiziano di 14 anni pi\u00f9 giovane, con in palio la cintura WBU. Lo statunitense, subito alla prima ripresa, \u00e8 riuscito a penetrare la difesa del campione con un preciso gancio al corpo facendo crollare al tappeto Atiyo, il quale non \u00e8 riuscito ad alzarsi prima del \"dieci\" dell'arbitro.\nA sei mesi di distanza, il 6 marzo 2015 Jones affronta il connazionale Willie Williams, pugile poco quotato. Jones sconfigge l'avversario per KO tecnico alla seconda ripresa dopo averlo scosso con un gancio sinistro seguito da una rapida combinazione di colpi al volto e al corpo. Per la terza difesa del titolo WBU, dopo solamente tre settimane, Jones torna sul ring il 28 marzo contro un altro connazionale, Paul Vasquez, al Pensacola Bay Center, nella sua citt\u00e0 natale. Nonostante l'et\u00e0 avanzata, al termine della prima ripresa Jones mette in mostra una raffica di colpi veloci, il proprio marchio di fabbrica, riuscendo a far crollare l'avversario al tappeto e vincendo l'incontro per KO tecnico.\nIl ritorno sul ring contro Mike Tyson\nIl 28 novembre 2020 torna sul ring per un'esibizione in otto round contro l'icona della boxe mondiale Mike Tyson. Il match, che era inizialmente previsto per il 12 settembre, \u00e8 terminato con un verdetto di parit\u00e0.\nAnalisi di Roy Jones Jr..\nSoprannominato \"Junior\" e protagonista di una lunghissima carriera, Jones \u00e8 considerato uno dei pugili pi\u00f9 forti della sua generazione, forse il migliore degli anni novanta. Come professionista ha disputato 75 incontri, vincendone 66 e perdendone 9.\nIl passaggio ai pesi massimi, con successivo ritorno ai massimileggeri, \u00e8 stato sicuramente un fattore importante della sua carriera. Dal 2003 la velocit\u00e0 di Jones \u00e8 cominciata a diminuire, probabilmente a causa dell'avanzare dell'et\u00e0, e nonostante le vittorie successive, che parevano averlo riportato agli antichi fasti, lo statunitense \u00e8 tornato al KO solo nel 2009, a distanza di 7 anni dall'ultimo. Un segnale dell'evidente declino di Jones \u00e8 stata la netta sconfitta per decisione unanime contro Joe Calzaghe, dove lo statunitense ha esibito una prestazione deludente rispetto alle aspettative. \u00c8 da sottolineare anche la sua sconfitta lampo al 1\u00ba round contro l'australiano Danny Green.\n\u00c8 da notare che prima del secondo match contro Antonio Tarver non aveva mai perso per KO o ai punti, in 50 incontri disputati. \u00c8 opinione comunque che il miglior Roy Jones Jr. sia quello che si \u00e8 espresso nel periodo da massimoleggero, attorno a met\u00e0 anni '90.\nNel picco della sua carriera era un pugile assai difficile da centrare, dotato di rapidit\u00e0 e grande esplosivit\u00e0. Abile con entrambe le mani (anche se predilige l'utilizzo del sinistro, risultato letale per molti avversari), era capace di sferrare colpi potenti ed incisivi. A queste caratteristiche egli univa un buon allungo e ottimi riflessi, nonch\u00e9 un notevole gioco di gambe. Era nota anche la sua tendenza nello schernire l'avversario con danze, gesti e vari movimenti a match in corso. Famose anche le sue finte, che ingannavano gli avversari, e il movimento rotatorio della sua spalla, che precedeva quasi sempre ad un probabile colpo da KO.\nCarriera di cantante.\nDal 2001 Jones ha intrapreso, parallelamente a quella di pugile e attore, anche la carriera di rapper. Il suo singolo di debutto \u00e8 stato \"\"You all Must've Forgot\", tratto dal suo primo disco, \"\". Finora ha pubblicato due album studio.\nNel 2004 ha anche formato il suo gruppo, i Body Head Bangerz, con gli amici Magic e Choppa. Il loro primo album, \", \u00e8 uscito nel 2004 e include la partecipazione di molti artisti, tra i quali B.G., Juvenile, Bun B dei UGK, Petey Pablo, Lil' Flip e Mike Jones."}
{"id": "2339994", "revid": "4239", "url": "https://it.wikipedia.org/wiki?curid=2339994", "title": "Villa della Grotta di San Giovanni", "text": "Villa della Grotta di San Giovanni (o Villa degli Spiriti) \u00e8 una delle ville storiche di Napoli locate nel quartiere di Posillipo.\nLa struttura, \u00e8 una delle pi\u00f9 belle e suggestive della zona; domina il verde del promontorio perforato dalla grande grotta di San Giovanni, una delle cavit\u00e0 del sottosuolo di Napoli: lunga ben ottantasei metri per dodici di lunghezza.\nLa villa apparteneva, anch'essa, alle propriet\u00e0 della marchesa di Salza che nel 1863 ne fece dono al marchese de Gibot; costui, un membro della famiglia dei d'Angi\u00f2 di Francia, la acquist\u00f2 per la sua giovane innamorata ammalata di tisi. Il nobile fece di tutto per curarla e per adempiere pienamente a tale scopo, decise di farla trasferire a Napoli, dove avrebbe trovato un clima adatto e scenari di pregevole bellezza per alleviare le sue sofferenze.\nIl fabbricato, subito dopo l'acquisto venne trasformato in una confortevole residenza circondata da piante e con un viale d'accesso; ma, nonostante tutto, la sua amata mor\u00ec nel 1867 e il marchese and\u00f2 in sposo alla sorella di lei, Mari-Jane. Alla moglie, in seguito, rimasero tutte le propriet\u00e0 che ben presto mise in vendita, tra queste, vi era anche la villa in questione che rimase invenduta per circa cinquant'anni: per via del prezzo richiesto troppo elevato. Per scoraggiare eventuali acquirenti pare che siano state divulgate anche voci sulla presenza di spiriti nella struttura, da qui appunto la sua seconda denominazione \"Villa degli Spiriti\".\nOggi, la villa \u00e8 in ottimo stato conservativo e si presenta in maniera molto elegante, essendo dotato di rigogliosi giardini, di affreschi e quant'altro."}
{"id": "2339997", "revid": "116944", "url": "https://it.wikipedia.org/wiki?curid=2339997", "title": "\u2030", "text": ""}
{"id": "2340001", "revid": "287204", "url": "https://it.wikipedia.org/wiki?curid=2340001", "title": "Tupandactylus", "text": "Tupandactylus (il cui nome significa \"dito di Tupan\", in riferimento al dio del tuono Tupi) \u00e8 un genere estinto di pterosauro pterodactyloide tapejaride vissuto nel Cretaceo inferiore, circa 112 milioni di anni fa (Albiano), in quella che oggi \u00e8 la Formazione Crato, in Brasile. Il genere contiene due specie: la specie tipo \"T. imperator\" e \"T. navigans\", entrambi originariamente identificate come specie di \"Tapejara\". L'animale si distingue per la sua grande cresta cranica, composta in parte da osso e in parte da tessuti molli, che varia per forma e dimensione tra le due specie, probabilmente usate come display intraspecifici per altri \"Tupandactylus\", in modo simile a come i tucani usano i loro becchi colorati per distinguersi gli uni dagli altri. Le creste di entrambe le specie consistevano in una cresta semicircolare sul muso e, nel caso della specie tipo \"T. imperator\", un polo osseo che si estendeva dietro la testa. La seconda specie, \"T. navigans\", mancava di questo polo e aveva una cresta molto pi\u00f9 verticale. Le impronte di tessuti molli dimostrano che anche le piccole creste ossee erano estese da una struttura molto pi\u00f9 grande fatta di un materiale cheratinoso. In vita, la cresta di \"T. navigans\" si estendeva in una \"cupola\" affilata, simile a una vela, in alto sopra il resto del cranio.\nDescrizione.\nLa specie tipo \"T. imperator\" \u00e8 nota da quattro teschi quasi completi. L'esemplare olotipo, MCT 1622-R, un cranio e una mandibola parziale, rinvenuta nella Formazione Crato, e risalente al confine delle fasi Aptiano-Albiano del Cretaceo inferiore, circa 112 milioni di anni fa. Inizialmente venne descritta come una specie del genere \"Tapejara\", ma successive ricerche indicarono che dovesse essere attribuito a un proprio genere. Il cranio era privo di denti e sul muso presentava una vistosa sporgenza sagittale prominente, di cui solo la base era costituita da osso: la parte anteriore della cresta mostrava un'asta ossuta alta che si estendeva verso l'alto e all'indietro, mentre la parte posteriore della cresta era sorretta da un polo osseo allungato che sporgeva da dietro la testa. La maggior parte della cresta era costituita da tessuti molli simili alla cheratina, sostenuta dall'asta che partiva dal muso e dal polo osseo dietro la nuca, alleggerendone il peso. Un altro cranio descritto nel 2011, l'esemplare CPCA 3590, conservava una parte maggiore della mandibola, dimostrando che come \"Tapejara\", \"T. imperator\" presentava una cresta asimmetrica, simile a una \"chiglia\" sul lato inferiore della punta della mandibola.\nAlcuni esemplari di \"Tupandactylus\" conservano la prova di un becco cheratinoso sulla punta della mascella. Tuttavia, questo era limitato alla porzione crestata della mandibola, poich\u00e9 un altro esemplare conserva anche picnofibre (filamenti simili a piume tipici degli pterosauri) che ricoprono gran parte del muso e parte della cresta. Sullo stesso esemplare \u00e8 stato possibile determinare la presenza melanosomi, dimostrando la presenza di eumelanina sulla parte cheratinosa della cresta dell'animale. Tuttavia, la microscopia elettronica a scansione seguita da analisi statistiche, ha rivelato che i melanosomi conservati contenenti eumelanina sono indistinguibili dagli organelli portatori di feomelanina dei vertebrati esistenti, mettendo in dubbio la validit\u00e0 delle ricostruzione della colorazioni di organismi estinti grazie a questo metodo.\nClassificazione.\nA partire dal 2006, diversi ricercatori, tra cui Kellner e Campos (che nominarono \"Tupandactylus\"), ipotizzarono che le tre specie tradizionalmente assegnate al genere \"Tapejara\" (\"T. wellnhofferi\", \"T. imperator\" e \"T. navigans\") fossero in realt\u00e0 distinte entrambe in anatomia e nei loro rapporti con altri pterosauri tapejaridi, e quindi avevano bisogno di ricevere nuovi nomi generici. Tuttavia, il modo in cui le tre specie dovevano essere divise si rivel\u00f2 controverso. Kellner e Campos ritenevano che \"T. imperator\" fosse l'unico a meritare un nuovo genere, creando \"Tupandactylus\". Tuttavia, un altro studio pubblicato nel 2007 da Unwin e Martill scopr\u00ec che \"T. navigans\", precedentemente assegnato a \"Tapejara\", era in realt\u00e0 pi\u00f9 strettamente legato a \"T. imperator\" e apparteneva a questo nuovo genere separato da \"Tapejara\". Nel 2007, in occasione di un simposio in onore del famoso ricercatore di pterosauri Peter Wellnhofer, Unwin e Martill annunciato il nuovo nome del genere Ingridia, in onore della defunta moglie di Wellnhofer, Ingrid. Tuttavia, quando pubblicarono questo nome in un volume del 2007, assegnarono \"imperator\" come specie tipo del loro nuovo genere, piuttosto che \"navigans\", che includevano come specie di \"Ingridia\". Inoltre, l'articolo di Unwin e Martill non venne pubblicato fino a diversi mesi dopo l'articolo simile di Kellner e Campos. Pertanto, poich\u00e9 entrambi i gruppi di autori hanno utilizzato \"imperator\" come specie tipo, \"Ingridia\" \u00e8 considerata un sinonimo junior obiettivo di \"Tupandactylus\". Solo nel 2011, \"T. navigans\" \u00e8 stato formalmente riclassificato nel genere \"Tupandactylus\", in uno studio successivo a sostegno delle conclusioni di Unwin e Martill nel 2007.\nIl seguente cladogramma segue lo studio di Andres \"et al.\" (2014):\nPaleobiologia.\nNon \u00e8 chiaro a cosa servisse la grande cresta di \"Tupandactylus\"; una struttura di tali dimensioni potrebbe aver impacciato l'animale sulla terraferma o sulle cime degli alberi, quindi \u00e8 probabile che questo animale vivesse sulle scogliere. Forse la cresta era particolarmente aerodinamica, o forse era ricoperta da colori vivaci e veniva utilizzata come segnale intraspecifico. Le mascelle prive di denti di questo animale non aiutano a capire di cosa si cibasse, ma \u00e8 stato ipotizzato che \"Tupandactylus\" fosse uno pterosauro piscivoro (si nutrisse di pesci).\nMimica del volo.\nVeicolo aereo senza pilota Pterodrone.\nUn gruppo di ricerca composto dal paleontologo Sankar Chatterjee della Texas Tech University, dall'ingegnere aeronautico Rick Lind dell'Universit\u00e0 della Florida, e dai loro studenti Andy Gedeon e Brian Roberts hanno cercato di imitare le caratteristiche fisiche e biologiche di questo pterosauro: pelle, vasi sanguigni, muscoli, tendini, nervi, placca cranica, struttura scheletrica e altro ancora - per sviluppare un veicolo aereo senza pilota che non solo volasse ma che camminasse e navigasse proprio come l'animale, chiamato lo Pterodrone. La grande e sottile vela simile a un timone sulla sua testa funzionava come un organo sensoriale che agiva in modo simile a un computer di volo in un aereo moderno e aiutava anche l'agilit\u00e0 di virata dell'animale. \"Questi animali prendono le parti migliori di pipistrelli e uccelli\", rifer\u00ec Chatterjee. \u201cAvevano la manovrabilit\u00e0 di un pipistrello, ma potevano scivolare nell'aria come un albatro. Oggi nessun animale vivente \u00e8 paragonabile alle prestazioni e all'agilit\u00e0 di questi animali. Hanno vissuto per 160 milioni di anni, quindi non erano animali stupidi. I cieli erano oscurati da interi stormi. Erano gli animali volanti dominanti del loro tempo. \"\" [Abbiamo] scoperto che potevano davvero navigare nel cielo per periodi di tempo molto lunghi mentre sorvolavano gli oceani ... Alzando le ali come vele su una barca, potevano usare la minima brezza nello stesso modo in cui un catamarano si muove sull'acqua.\"\nTuttavia, l'accuratezza di questi studi \u00e8 stata talvolta contestata. \u00c8 stato notato come i tapejaridi avevano ali corte, adatte a planare come quelle dei Galliformi, che sono effettivamente coerenti con gli adattamenti per uno stile di vita pi\u00f9 terrestre. Allo stesso modo, non vi \u00e8 alcuna prova sulla presunta aerodinamicit\u00e0 della cresta cranica, e Sankar Chatterjee sembra aver ignorato gli studi aerodinamici pi\u00f9 recenti sugli pterosauri per le sue conclusioni."}
{"id": "2340008", "revid": "1543377", "url": "https://it.wikipedia.org/wiki?curid=2340008", "title": "Lonchodectes", "text": "Il loncodecte (gen. Lonchodectes) \u00e8 un rettile volante estinto, appartenente agli pterosauri. Visse tra il Cretaceo superiore (Cenomaniano \u2013 Turoniano, 93 \u2013 90 milioni di anni fa). I suoi resti sono stati ritrovati principalmente in Inghilterra, nella regione del Kent.\nDescrizione.\nL'apertura alare di questo rettile volante non superava il paio di metri, una dimensione relativamente modesta se raffrontata a quelle della gran parte degli pterosauri del Cretaceo. Anche l'aspetto del loncodecte doveva essere decisamente diverso da quello degli pterosauri cretacei: questo animale, infatti, non aveva creste sul cranio e possedeva un muso lungo e sottile, molto simile a quello del ben noto \"Pterodactylus\", risalente al Giurassico superiore. I denti erano corti e appuntiti, mentre le mascelle erano insolitamente appiattite verticalmente.\nClassificazione.\nAttualmente il genere \"Lonchodectes\" non \u00e8 unanimemente riconosciuto come valido, ma i lavori di David Unwin nel corso degli anni '90 e del nuovo millennio hanno contribuito a chiarire maggiormente il significato degli scarsi resti fossili attribuiti a questa forma. La maggior parte dei resti \u00e8 frammentaria ed \u00e8 stata attribuita in precedenza ad altri generi di pterosauri.\nIl loncodecte \u00e8 considerato un tardo rappresentante primitivo degli pterodattiloidi, il gruppo di pterosauri che comprende le specie pi\u00f9 evolute e che nel Cretaceo produsse forme dai crani bizzarri e dalle notevoli specializzazioni. Al contrario, \"Lonchodectes\", posto in una famiglia a s\u00e9 stante (Lonchodectidae), sembrerebbe imparentato con \"Pterodactylus\" del Giurassico superiore o con \"Ctenochasma\". \u00c8 anche possibile che questo animale fosse imparentato con gli azdarchidi (Azhdarchidae) e con i tapejaridi (Tapejaridae).\nSpecie.\nSi conoscono numerose specie di loncodecte. La specie tipo, Lonchodectes compressirostris, \u00e8 stata descritta da Richard Owen nel 1851, sulla base di un frammento di mascella, come una specie di \"Pterodactylus\", e successivamente assegnata a \"Ornithocheirus\" da Harry Govier Seeley; solo nel 1914 Hooley stabil\u00ec il nuovo genere \"Lonchodectes\" per questa specie e per altre due scoperte successivamente, L. daviesii e L. giganteus. \nDopo gli anni '90 a questo genere vennero attribuite altre specie, in precedenza assegnate a \"Pterodactylus\" e a \"Ornithocheirus\". Tra queste, da ricordare L. sagittirostris (ora attribuito al genere \"Serradraco\"), L. platystomus, L. machaerorhynchus e L. microdon, tutte basate su frammenti.\nStile di vita.\nIl loncodecte deve essere stato l'equivalente cretaceo dei gabbiani: probabilmente si cibava di qualunque cosa gli capitasse a tiro, ed evidentemente non era un predatore specializzato, a causa della struttura primitiva delle mascelle e dei denti."}
{"id": "2340010", "revid": "1318658", "url": "https://it.wikipedia.org/wiki?curid=2340010", "title": "Agenzia meteorologica giapponese", "text": "La \u00e8 un'agenzia del Ministero del Territorio, Infrastrutture e Trasporti del Giappone. Ha la funzione di raccogliere e divulgare i dati rilevati tramite l'osservazione quotidiana e la ricerca sui fenomeni naturali, in particolare nei campi della meteorologia, idrologia, sismologia e vulcanologia. La sede generale \u00e8 situata Tokyo, nel quartiere Chiyoda.\nL'Agenzia \u00e8 stata anche designata come uno dei Centri Meteorologici Regionali Specializzati dell'Organizzazione Meteorologica Mondiale. In quanto tale \u00e8 responsabile della previsione, denominazione e diramazione di allerte per i cicloni tropicali nella regione del Pacifico nordoccidentale, inclusi i seguenti mari:\nStoria.\nIn Giappone il servizio meteorologico \u00e8 stato avviato nel 1875 dall'Osservatorio Meteorologico di Tokyo (TMO), facente parte del Ministero degli Interni. Nel 1887 il TMO \u00e8 stato ridenominato Osservatorio Meteorologico Centrale (CMO) e successivamente trasferito nell'ambito del Ministero della Pubblica Istruzione. Nel 1956, il CMO \u00e8 diventato un'agenzia affiliata al Ministero dei Trasporti con il nome di Agenzia Meteorologica Giapponese (JMA). Nel gennaio 2001, l'Agenzia \u00e8 stata riorganizzata nel Ministero del Territorio, Infrastrutture e Trasporti.\nServizi.\nPanoramica.\nL'Agenzia, oltre ad occuparsi della raccolta e della divulgazione di dati e previsioni meteorologiche in Giappone, \u00e8 anche responsabile dell'osservazione e della diramazione di allerte per terremoti, tsunami ed eruzioni vulcaniche.\nL'Agenzia dispone di sei uffici regionali amministrativi, quattro Osservatori Marini, cinque impianti ausiliari, quattro centri per i servizi meteorologici aeronautici e 47 sedi locali, costituite dagli osservatori meteorologici locali. Questi uffici sono utilizzati anche per raccogliere dati, integrati dai satelliti meteorologici (come il satellite Himawari) e dagli altri istituti di ricerca.\nNel 1968, l'Organizzazione meteorologica mondiale (OMM) ha designato la JMA come Centro Regionale Meteorologico Specializzato per l'Asia e, nel giugno 1988, come Centro Regionale Meteorologico Specializzato per il Pacifico Nordoccidentale nell'ambito del programma dedicato ai cicoloni tropicali. Nel luglio 1989, presso la sede generale \u00e8 stato costituito il Centro Tifoni del Centro Regionale Meteorologico Specializzato di Tokyo, incaricato della previsione e della divulgazione dei cicloni tropicali attivi, nonch\u00e9 della redazione di un rapporto annuale sulle attivit\u00e0 dei cicloni.\nOsservazioni e previsioni.\nMeteo.\nTerrestre.\nOgni Osservatorio Meteorologico Distrettuale e Locale fornisce previsioni meteo, allerte o consigli in tempo reale alla popolazione della propria area. I dati meteorologici utilizzati per queste previsioni vengono acquisiti tramite l'osservazione terrestre (rappresentata dal sistema AMeDAS), l'osservazione radar, l'osservazione aerologica e l'osservazione satellitare principalmente utilizzando le rilevazioni del satellite geostazionario \"Himawari\"\nAeronautico.\nNel 2005, in conformit\u00e0 con il nuovo sistema di Comunicazione, Navigazione, Sorveglianza / Gestione del Traffico Aereo (CNS/ATM) dell'Organizzazione internazionale dell'aviazione civile (ICAO), l'Agenzia per l'aviazione civile del Ministero del Territorio, Infrastrutture e Trasporti giapponese ha istituito il Centro di gestione del traffico aereo (ATMC) a Fukuoka, dove \u00e8 situata l'omonima Regione di informazioni di volo (FIR). All'interno di questo Centro, l'Agenzia Meteorologica ha collocato il Centro meteorologico per il traffico aereo (ATMetC).\nL'agenzia fornisce Informazioni meteorologiche significative d'area (SIGMET) per gli aerei in volo all'interno dello spazio aereo della FIR Fukuoka, mentre le Informazioni meteorologiche per i velivoli in volo (VOLMET) vengono trasmessi da ogni Centro meteorologico aeronautico presso gli aeroporti di Haneda, Narita, Aeroporto Internazionale Ch\u016bbu Centrair e Kansai. Inoltre, funzioni simili vengono svolte dalle Stazioni meteorologiche aeronautiche, situate nei pressi dell'Aeroporto di Shin-Chitose e degli aeroporti di Sendai, Osaka, Fukuoka, Kagoshima e Naha.\nMarino.\nGli osservatori marini si trovano a Hakodate, Maizuru, K\u014dbe e Nagasaki. Queste stazioni osservano soprattutto il moto ondoso dell'oceano, i livelli delle maree, la temperatura della superficie del mare e la corrente oceanica, sia nel bacino nordoccidentale del Pacifico, sia nel Mar del Giappone e nel bacino del Mare di Ochotsk. Inoltre, esse forniscono le previsioni meteorologiche marine, elaborate in collaborazione con il Dipartimento Idrografico e Oceanografico della Guardia Costiera Giapponese.\nCicloni tropicali.\nNella zona nordoccidentale del Pacifico, la stagione dei tifoni arriva di solito a maggio fino a novembre. L'Agenzia Meteorologica dirama previsioni, allerte o consigli alla popolazione sui cicloni tropicali in Giappone e nei Paesi circostanti, anche in qualit\u00e0 di Centro Tifoni del Centro Regionale Meteorologico Specializzato di Tokyo.\nTerremoti.\nL'Agenzia ha 624 stazioni di osservazione, che ha istituito in tutto il Paese a intervalli di circa 20\u00a0km l'una dall'altra al fine di misurare con precisione l'intensit\u00e0 sismica di terremoti. L'Agenzia, inoltre, utilizza circa 2.900 altri sismografi di propriet\u00e0 dell'Istituto Nazionale di Ricerca per Scienze della Terra e la Prevenzione dei Disastri (National Research Institute for Earth Science and Disaster Prevention - NIED) e delle prefetture locali. Un ufficio operativo 24 ore al giorno \u00e8 ospitato nel quartier generale dell'Agenzia a Tokyo per il monitoraggio e il tracciamento di eventi sismici nelle vicinanze del Giappone, al fine di raccogliere ed elaborare i dati sui terremoti osservati (epicentro, magnitudo, intensit\u00e0 sismica e possibilit\u00e0 che si veririfchino tsunami), da divulgare rapidamente al pubblico attraverso il Sistema di Osservazione dei Fenomeni Sismici (Earthquake Phenomena Observation System - EPOS). Il sistema di Allarme Rapido per i Terremoti (Earthquake Early Warning - EEW) \u00e8 diventato completamente operativo per il grande pubblico il 1\u00ba ottobre 2007.\nL'Agenzia \u00e8 uno dei rappresentanti del Comitato Nazionale di Coordinamento per la Previsione dei Terremoti (Coordinating Committee for Earthquake Prediction).\nTsunami.\nPer l'Agenzia \u00e8 essenziale fornire alle regioni costiere le informazioni sugli tsunami in modo da ridurre e mitigare i danni catastrofali. Nel caso ci sia la possibilit\u00e0 che si verifichi uno tsunami a seguito di un evento sistemico, nel giro di 2-3 minuti dal terremoto l'Agenzia invia un'allerta ad ogni regione del Giappone contenente le stime sull'altezza e sulle tempistiche di arrivo dello tsunami.\nVulcani.\nL'Agenzia ha istituito 4 Centri Informazione per l'Osservazione Vulcanica all'interno degli Osservatori Meteorologici distrettuali di Sapporo, Sendai, Tokyo e Fukuoka . I Centri monitorano gli eventi vulcanici dei 110 vulcani attivi in Giappone e 47 di questi vulcani sono stati selezionati per essere sotto osservazione 24 al giorno con sismografi, GPS, registratori di urti, telecamere di osservazione e cos\u00ec via. Se si prevede che un'eruzione vulcanica colpisca un'area abitata circostante al cratere, viene emessa un'allerta vulcanica integrata con livelli di allarme.\nCambiamento climatico e temi ambientali globali.\nL'Agenzia contribuisce allo sviluppo di misure di mitigazione e di adattamento connessi ai cambiamenti climatici in diversi settori attraverso la diffusione di informazioni e di competenze scientifiche sul cambiamento climatico. A tal fine, l'Agenzia monitora e analizza le condizioni climatiche in Giappone e in tutto il mondo, cos\u00ec come le concentrazioni di gas a effetto serra e le temperature superficiali medie globali.\nCondizioni climatiche e meteorologiche estreme.\nL'Agenzia monitora i dati climatici globali attraverso il Sistema Globale di Telecomunicazioni (GTS) dell'Organizzazione Meteorologica Mondiale. Essa inoltre assembla dati certificati sulla temperatura e precipitazioni per valutare gli eventi climatici estremi, e pubblica rapporti di monitoraggio su tali fenomeni con brevi descrizioni delle condizioni disastrose che ne derivano. \nL'Agenzia pubblica i risultati delle proiezioni numeriche per le future condizioni climatiche ottenute utilizzando un modello climatico regionale convenzionale sviluppato dal suo Istituto di Ricerca Meteorologica per valutare gli effetti del riscaldamento globale e contribuisce alla collaborazione internazionale al fine di valutare i cambiamenti climatici, in particolare attraverso le attivit\u00e0 del Gruppo Intergovernativo di Esperti sul Cambiamento Climatico (Intergovernmental Panel on Climate Change), mediante la redazione dei documenti di valutazione.\nAmbiente atmosferico.\nL'Agenzia effettua il monitoraggio dei gas ad effetto serra, dell'ozono e di altri componenti atmosferiche e fornisce informazioni al programma Global Atmosphere Watch (GAW) dell'Organizzazione Meteorologica Mondiale. L'Agenzia, in particolare gestisce il Centro Dati Mondiale per i Gas Serra archiviando e fornendo i dati sull'osservazione di tali provenienti da tutto il mondo via internet. Il suo lavoro di analisi globale contribuisce alla pubblicazione dei bollettini annuali sui gas serra dell'Organizzazione, fornendo importanti informazioni scientifiche alla Convenzione Quadro delle Nazioni Unite sui Cambiamenti Climatici (UNFCCC).\nInoltre, a partire dalla prima spedizione di ricerca antartica giapponese del 1957, l'Agenzia ha inviato esperti in Antartide ogni anno per condurre l'osservazione dell'ozono e delle radiazioni solari dalla stazione Syowa.\nOsservazione oceanografica.\nL'Agenzia conduce vari tipi di osservazione meteorologica oceanografica e marina al fine di garantire la sicurezza e la scelta ottimale della rotta delle navi, prevenire disastri marini e fornire i dati per il monitoraggio del cambiamento climatico. Quest'osservazione \u00e8 effettuata con navi di ricerca, boe alla deriva, piattaforme galleggianti, centrali maremotrici, trasmettitori costieri e satelliti per l'osservazione terrestre.\nCooperazione internazionale.\nIl Giappone \u00e8 un membro attivo dell'Organizzazione meteorologica mondiale e l'Agenzia \u00e8 fondamentale per l'attuazione di una serie di programmi scientifici e tecnici, con molti esperti che contribuiscono alle Commissioni Tecniche e ai gruppi di lavoro associati dell'organizzazione. L'Agenzia gestisce anche una serie di centri regionali e globali dell'Organizzazione per il programma di World Weather Watch (WWW).\nL'Agenzia \u00e8 anche attivamente coinvolta nei programmi internazionali organizzati dalla Commissione Oceanografica Intergovernativa (COI) dell'UNESCO, dall'Organizzazione internazionale dell'aviazione civile e altri.\nInoltre l'Agenzia fornisce servizi di esperti e programmi di formazione in meteorologia ai paesi in via di sviluppo dal 1973.\nModelli numerici di previsione meteorologica.\nL'Agenzia gestisce i seguenti Modelli numerici di previsione meteorologica:\nL'Agenzia usa anche modelli numerici relativi alle questioni ambientali atmosferiche, come esemplificato dal suo lavoro in qualit\u00e0 di Centro Meteorologico Regionale Specializzato nel quadro della risposta alle emergenze ambientali in Asia (ad esempio il Centro contribuisce ad elaborare prospettive sulla diffusione e la deposizione di materiali pericolosi in caso di rilascio accidentale di tali materiali da impianti nucleari).\nSistemi di telecomunicazione ed elaborazione dei dati.\nL'Agenzia gestisce due sistemi informatici principali:\nAdess e NAPS sono chiamati collettivamente Sistema Computerizzato per i Servizi Meteorologici (COSMETS).\nPromozione dell'utilizzo delle informazioni meteorologiche.\nL'Agenzia offre una variet\u00e0 di dati meteorologici e di prodotti per il settore del servizio meteorologico privato a costi marginali e questi dati sono forniti attraverso il Japan Meteorological Business Support Center (JMBSC), una societ\u00e0 di servizio pubblico designata dal direttore generale dell'Agenzia JMA.\nInoltre, l'Agenzia tiene periodicamente incontri con giornalisti accreditati per scambiare opinioni sulla pi\u00f9 efficace diffusione delle informazioni meteorologiche e gestisce sia uffici di informazione meteorologica aperti al pubblico sia il Museo Meteorologico presso la propria sede per sensibilizzare l'opinione pubblica.\nOrganizzazione.\nUffici Territoriali.\nL'Agenzia gestisce vari Osservatori e Stazioni meteorologiche in tutto il Paese, che forniscono una vasta gamma di servizi alle comunit\u00e0 locali:\nMascotte.\nLa mascotte dell'Agenzia si chiama e contiene gli elementi di sole, nuvole e precipitazioni. Harerun tiene in mano un bastone verde come preghiera per un mondo di pace senza disastri."}
{"id": "2340024", "revid": "111424759", "url": "https://it.wikipedia.org/wiki?curid=2340024", "title": "Slow Rivers", "text": "Slow Rivers \u00e8 un brano composto ed interpretato dall'artista britannico Elton John; il testo \u00e8 di Bernie Taupin.\nIl brano.\nProveniente dall'album del 1986 \"Leather Jackets\" (ne costituisce la sesta traccia), si caratterizza come una canzone di chiaro stampo pop, poco influenzata dai suoni che vanno per la maggiore negli anni Ottanta: infatti, sebbene il produttore Gus Dudgeon strizzi l'occhio al synth-pop e alla new wave in tutto l'LP, questa canzone si rivela essere la pi\u00f9 \"classica\" e tradizionale da un punto di vista stilistico. Nel brano, Elton duetta con Cliff Richard; ci\u00f2 nonostante, John ha anche eseguito delle performance solitarie (basti pensare al \"Live in Australia with the Melbourne Symphony Orchestra\").\n\"Slow Rivers\" (inserita anche nel CD-single di \"Runaway Train\") fu estratta come singolo nel 1986, dopo \"Heartache All Over the World\", ma non fu distribuita negli Stati Uniti. Il brano non fu pubblicato nemmeno in Paesi come il Canada. In ogni caso non ebbe successo, raggiungendo esclusivamente una #44 UK. In Australia, poi, la canzone consegu\u00ec solo una #82."}
{"id": "2340028", "revid": "999632", "url": "https://it.wikipedia.org/wiki?curid=2340028", "title": "Codice di registrazione degli aeromobili", "text": "Il codice di registrazione degli aeromobili (o anche marche di nazionalit\u00e0 e immatricolazione) \u00e8 una stringa alfanumerica che identifica un aeromobile. Svolge la stessa funzione della targa per un'automobile. Secondo la convenzione di Chicago del 1944 tutti gli aeromobili devono essere registrati presso un'autorit\u00e0 nazionale (come la FAA o l'ENAC) e dimostrare tale registrazione con un documento ufficiale chiamato \"certificato di registrazione\" ogni volta che sono in esercizio. Molte nazioni richiedono anche che il codice di registrazione sia impresso su una targa ignifuga montata sulla fusoliera del velivolo per poterlo identificare anche in seguito ad un incidente.\nDato che gli aerei di solito mostrano i loro codici di registrazione sulla fusoliera di poppa proprio davanti alla coda, o pi\u00f9 recentemente sulla coda stessa, il codice \u00e8 spesso chiamato \"numero di coda\". Negli Stati Uniti il codice \u00e8 anche chiamato \"N-number\" (numero N), poich\u00e9 inizia sempre con la lettera N.\nSebbene ogni codice di registrazione sia unico, alcune nazioni, ma non tutte, permettono il suo riutilizzo una volta che l'aeromobile sia venduto, distrutto o ritirato. Ad esempio il codice N-3794N \u00e8 assegnato ad un Mooney M20, mentre in precedenza \u00e8 stato assegnato ad un Beechcraft Bonanza (pi\u00f9 specificatamente l'aereo che precipit\u00f2 in quello che successivamente venne detto \"il giorno in cui la musica mor\u00ec\"). Inoltre allo stesso velivolo possono essere assegnati diversi codici durante la sua esistenza. Questo pu\u00f2 accadere perch\u00e9 l'aeromobile cambia proprietario, Paese di registrazione o, in alcune nazioni, per motivi di vanit\u00e0.\nCertificato di registrazione.\nIl certificato di registrazione contiene informazioni usate dalle autorit\u00e0 nazionali per fornire le prescrizioni di aeronavigabilit\u00e0 ai proprietari dell'aeromobile. Molte autorit\u00e0 nazionali richiedono che il proprietario del velivolo aggiorni tali informazioni immediatamente o il pi\u00f9 presto possibile ogni volta che ci siano cambiamenti nelle stesse.\nStandard internazionali.\nLa prima forma di registrazione degli aeromobili era basata sui segnali di chiamata radio assegnati alla conferenza internazionale della radiotelegrafia di Londra del 1913. Questa \u00e8 stata modificata di comune accordo dall'Ufficio internazionale di Berna e pubblicata il 23 aprile 1913. Sebbene le assegnazioni iniziali non erano specificatamente per l'aeromobile, ma per ogni operatore radio, la convenzione internazionale per la navigazione aerea stipulata a Parigi nel 1919 stabiliva che fossero assegnate specificatamente per l'aeromobile le registrazioni basate sui segnali di chiamata radio del 1913. L'accordo stabiliva che le sigle nazionali dovessero essere seguite da un trattino d'unione e quindi da un gruppo di quattro lettere tra cui una vocale (la Y era considerata una vocale).\nLa lista delle sigle nazionali fu rivista alla conferenza internazionale della telegrafia di Washington del 1927 e adottata a partire dal 1928; le sue assegnazioni sono la base delle registrazioni usate oggi. Le sigle sono state corrette e aumentate nel corso degli anni e le assegnazioni e lo standard sono organizzati dall'Organizzazione Internazionale dell'Aviazione Civile.\nL'articolo 20 della convenzione di Chicago del 1944 richiede che tutti gli Stati firmatari registrino gli aeromobili al di sopra di un certo peso con un'autorit\u00e0 nazionale dell'aviazione. A seguito della registrazione, il velivolo riceve il suo codice di registrazione unico, che deve essere rappresentato sull'aeromobile.\nL'allegato 7 della convenzione internazionale dell'aviazione civile descrive le caratteristiche, la posizione e le dimensioni dei codici di registrazione. Essi sono formati da un prefisso scelto dal segnale di chiamata radio della nazione assegnato dall'Unione internazionale delle telecomunicazioni (rendendo cos\u00ec il codice un facile mezzo per determinare il Paese di provenienza) ed il suffisso di registrazione. Questo suffisso, che dipende da nazione a nazione, \u00e8 un codice numerico o alfanumerico ed \u00e8 formato da un numero di cifre o lettere che va da uno a cinque.\nImpiego specifico per Paese.\nQuando sono dipinti sulla fusoliera, il prefisso e il suffisso sono separati da un trattino (ad esempio: YR-BMA), comunque quando il codice \u00e8 inserito in un piano di volo il trattino \u00e8 omesso (ad esempio: YRBMA). Negli Stati Uniti il prefisso e il suffisso sono dipinti senza trattino. Gli aerei privati di solito usano i loro codici di registrazione come segnali di chiamata radio, mentre molti aeromobili commerciali (specialmente charter, cargo e linee aeree) usano il codice vettore ICAO o un segnale di chiamata radio della loro compagnia. In certi casi \u00e8 sufficiente che sia scritto soltanto il suffisso, senza il prefisso nazionale. Ad esempio gli alianti registrati in Australia possono omettere il prefisso VH e mostrare solo il suffisso. Ovviamente ci\u00f2 \u00e8 appropriato solo quando il velivolo non vola nello spazio aereo di altre nazioni.\nSe il suffisso in un certo Paese \u00e8 formato solo da lettere, gli alianti e gli ultraleggeri possono invece usare delle cifre. Ad esempio in Germania D-ABCD pu\u00f2 essere il codice di un aereo, mentre D-1234 \u00e8 quello di un aliante. In Australia i suffissi dei codici di registrazione dei primi alianti iniziavano con la lettera G e non \u00e8 raro trovare su questi solo le ultime due lettere del suffisso, dal momento che non c'\u00e8 possibilit\u00e0 che viaggino internazionalmente. Ad esempio, al posto del codice VH-GIQ si pu\u00f2 trovare soltanto IQ.\nOgni Paese ha un proprio sistema di registrazione: in Canada le registrazioni iniziano con la lettera C, nel Regno Unito con la G, in Germania con la D, in Italia con la I e cos\u00ec via.\nEx colonie britanniche.\nFin dai primi anni dell'aviazione civile, i codici di registrazione che iniziano per G sono stati assegnati al Regno Unito, mentre quelli inizianti per V sono stati riservati al resto dell'Impero britannico: VH per l'Australia, VT per l'India, VR e VP per le colonie e cos\u00ec via.\nLe conseguenze della decolonizzazione sui codici di registrazione sono diverse da Paese a Paese. Dopo la spaccatura del Raj Britannico l'India mantenne la designazione VT, mentre il Pakistan adott\u00f2 la designazione AP. Hong Kong, che formalmente usa la designazione VR-H, ha rimpiazzato il VR con il cinese B dopo che nel 1997 \u00e8 tornata di propriet\u00e0 della Cina; i codici di registrazione di l\u00ec hanno quindi solo 4 lettere in totale, nonostante le norme internazionali ne impongano 5.\nItalia.\nIn Italia il codice \u00e8 nella forma I-XXXX, dove X \u00e8 una lettera dell'alfabeto latino (dalla A alla Z incluse le lettere definite \"straniere\"). La I iniziale \u00e8 fissa, mentre le altre quattro variano da velivolo a velivolo e possono essere scelte dal proprietario al momento dell'immatricolazione (purch\u00e9 non siano gi\u00e0 state assegnate, anche se ad un velivolo gi\u00e0 dismesso), con l'unico limite che non contengano segnali di pericolo o di richiesta di soccorso, come SOS, XXX, PAN e TTT e combinazioni che iniziano con la lettera Q o con RAI, PDV, EAS, DPC, PTF e UAS.\nStati Uniti d'America.\nIl codice di registrazione negli Stati Uniti \u00e8 chiamato \"N-number\" (numero N), dato che l\u00ec inizia sempre per N. \u00c8 usato un sistema alfanumerico per far fronte all'elevato numero di aeromobili registrati negli USA. Il numero N \u00e8 formato da almeno uno e non pi\u00f9 di cinque caratteri, deve iniziare con un numero diverso da 0 e non pu\u00f2 terminare con pi\u00f9 di due lettere. Inoltre i numeri N non possono contenere le lettere I e O a causa della loro somiglianza con i numeri 1 e 0.\nOgni carattere nel suffisso pu\u00f2 essere una delle 24 lettere ammesse o una delle 10 cifre, tranne il primo carattere che non pu\u00f2 essere uno zero. Questo sistema permette un totale di 915.399 possibili codici di registrazione differenti, sebbene certe combinazioni siano riservate al governo o per altri usi speciali. Normalmente, quando un aereo vola interamente negli Stati Uniti, non si identifica iniziando con la lettera N, che viene sottintesa. Inoltre, dopo il contatto iniziale tra l'aereo e la torre di controllo, sono usati di solito solo gli ultimi 2 o 3 caratteri.\nDi seguito le combinazioni che possono essere utilizzate:\nGli aeromobili molto vecchi (registrati da prima del 31 dicembre 1948) possono avere una seconda lettera nel codice, che identifica la categoria di velivolo. Attualmente questa lettera non \u00e8 parte integrante del codice dell'aeromobile (ad esempio N-C12345 \u00e8 la stessa registrazione di N-12345). Le lettere della categoria non sono state pi\u00f9 incluse nelle registrazioni effettuate dal 1\u00ba gennaio 1949, ma possono essere ancora presenti su velivoli vecchi. Le categorie erano:\nAd esempio, lo Spirit of Saint Louis che pilot\u00f2 Charles Lindbergh era registrato nella categoria sperimentale (il suo codice di registrazione era N-X-211)."}
{"id": "2340038", "revid": "339392", "url": "https://it.wikipedia.org/wiki?curid=2340038", "title": "Agenzia Meteorologica del Giappone", "text": ""}
{"id": "2340040", "revid": "1574531", "url": "https://it.wikipedia.org/wiki?curid=2340040", "title": "Greco (vitigno)", "text": "Il Greco, o Greco di Tufo o Greco bianco di Tufo, \u00e8 un vitigno italiano a bacca bianca.\nSebbene nel Registro Nazionale delle Variet\u00e0 di Vite risulti un suo sinomino, l'Asprinio Bianco \u00e8 un vitigno molto antico e si ritiene che derivi dallo stesso greco. \n\u00c8 utilizzato per produrre, tra gli altri, il vino DOCG Greco di Tufo.\nStoria.\n\u00c8 un nobile vitigno di antichissima origine. La sua coltivazione, nota fin dall\u2019epoca romana, avveniva sulle pendici vesuviane e sembra risalire al I secolo a.C.; dovrebbe derivare dall\u2019\"aminea gemella\", pregevole famiglia di viti di origine greca, descritta e lodata da Virgilio nelle \"Georgiche\".\nDescrizione.\n\"Caratteristiche\": la foglia \u00e8 media, orbicolare, trilobata e solo in qualche caso pentalobata, con pagina superiore glabra, con nervature verdi; il grappolo \u00e8 medio o piccolo, cilindrico o leggermente conico, serrato, spesso alato con un\u2019ala molto sviluppata; gli acini sono medi o piccoli, sferoidali, irregolari, con buccia pruinosa, abbastanza spessa e di colore giallastro con punteggiature brune, o grigio-ambrato nelle parti pi\u00f9 esposte al sole; i composti fenolici presenti nelle uve contribuiscono al colore caratteristicamente profondo del vino. I vini prodotti con il vitigno Greco sono noti per le loro qualit\u00e0 aromatiche e sono caratterizzati da un profilo olfattivo vagamente simile a quello del Viognier, fruttati di pesca e con note leggermente erbacee che tendono a diventare pi\u00f9 intense con l\u2019et\u00e0 del vino.\n\"Maturazione\": tardiva (ottobre); il vitigno \u00e8 soggetto a rischio di peronospora e oidio.\nDiffusione.\n\u00c8 coltivato in varie regioni d'Italia, dalla Liguria alla Campania, dove matura in mesi leggermente diversi, ma si pu\u00f2 dire generalmente in ottobre.\nLa terra di elezione di questo vitigno \u00e8 la Campania \u2013 precisamente Tufo."}
{"id": "2340044", "revid": "446353", "url": "https://it.wikipedia.org/wiki?curid=2340044", "title": "Classe Karp", "text": "Classe Karp \u00e8 un gruppo di sommergibili costruiti dalla Friedrich Krupp Germaniawerft per la marina imperiale russa agli inizi del ventesimo secolo. I battelli vennero ordinati nell'ambito di un programma di emergenza varato nel 1904, come risultato della guerra russo-giapponese. Complessivamente, la classe era composta da tre unit\u00e0, varate nel 1907. L'anno successivo, vennero trasferite alla flotta del Mar Nero grazie all'utilizzo della ferrovia.\nIl progetto serv\u00ec alla Germania come prototipo per il primo sommergibile tedesco, l\u2019\"U-1\".\nNel 1918, i due esemplari \"Karp\" e \"Karas\" vennero inclusi nella marina dello Stato Ucraino.\nNavi.\nTutte le unit\u00e0 furono varate nel 1907."}
{"id": "2340046", "revid": "27406", "url": "https://it.wikipedia.org/wiki?curid=2340046", "title": "Festa dei ceri", "text": ""}
{"id": "2340049", "revid": "406204", "url": "https://it.wikipedia.org/wiki?curid=2340049", "title": "Edema corneale", "text": "L'edema corneale \u00e8 una patologia oculare: \u00e8 una malattia caratterizzata dall'aumento di contenuto prevalentemente acquoso all'interno della cornea, in particolare tra le cellule (cheratociti) del suo strato centrale (stroma).\nPoich\u00e9 la cornea \u00e8 la prima lente naturale attraverso cui passa la luce proveniente dall'esterno dell'occhio, una diminuzione della sua trasparenza provoca un'alterazione della visione che va dall'appannamento fino alla perdita dell'acuit\u00e0 visiva (la sensazione \u00e8 quella di vedere attraverso un vetro smerigliato); la sua gravit\u00e0 dipende dalla gravit\u00e0 dell'edema, cio\u00e8 da quanto liquido in eccesso \u00e8 presente nella cornea.\nTerapia.\nIn primo luogo, bisogna eliminare la causa primaria se l'edema \u00e8 l'effetto di un'altra malattia (ad esempio l'ipertensione oculare). Spesso si ricorre a colliri che riducono la quantit\u00e0 di liquido in eccesso; nei casi pi\u00f9 gravi pu\u00f2 essere necessario ricorrere al trapianto di cornea.\nCollegamenti esterni.\nDomande pi\u00f9 frequenti (FAQ) sull'edema corneale"}
{"id": "2340061", "revid": "729019", "url": "https://it.wikipedia.org/wiki?curid=2340061", "title": "John Shipley", "text": "Ha vinto la tappa di Londra dell'European Poker Tour 2004, vincendo \u00a3 200.000. Ha collezionato 13 piazzamenti a premi WSOP, tra i quali figura il 7\u00ba posto nel Main Event 2002."}
{"id": "2340062", "revid": "110157", "url": "https://it.wikipedia.org/wiki?curid=2340062", "title": "Mohora", "text": "Mohora \u00e8 un comune dell'Ungheria di 983 abitanti (dati 2001). \u00c8 situato nella provincia di N\u00f3gr\u00e1d. "}
{"id": "2340067", "revid": "287204", "url": "https://it.wikipedia.org/wiki?curid=2340067", "title": "Nagyb\u00e1rk\u00e1ny", "text": "Nagyb\u00e1rk\u00e1ny \u00e8 un comune dell'Ungheria di 699 abitanti (dati 2001). \u00c8 situato nella provincia di N\u00f3gr\u00e1d."}
{"id": "2340068", "revid": "729019", "url": "https://it.wikipedia.org/wiki?curid=2340068", "title": "Jean-Louis Tolot", "text": "Biografia.\nJean-Louis Tolot \u00e8 nativo di Montagnac-sur-Auvignon, centro del Lot e Garonna a poca distanza dal capoluogo Agen.\nFu proprio nell'Agen che egli, agricoltore di famiglia, crebbe rugbisticamente, entrandovi a 14 anni e chiudendovi la carriera agonistica nel 1993, a 36.\nCon tale club vinse un campionato francese nel 1982 e ne disput\u00f2 in altre tre occasioni la finale, nel 1984, 1986 e 1990.\nDisput\u00f2 un solo incontro in Nazionale, contro lo , nel corso della che la chiuse al secondo posto.\nDopo il ritiro si dedic\u00f2 alla sua impresa agricola (coltivazione di cereali) e, entrato in politica, divenne nel 2001 sindaco del comune nativo di Montagnac-sur-Auvignon, carica che riveste tuttora.\n\u00c8 anche presidente della squadra veterani dell'Agen."}
{"id": "2340069", "revid": "599013", "url": "https://it.wikipedia.org/wiki?curid=2340069", "title": "Franco Ciani (allenatore di pallacanestro)", "text": "Ha guidato nella massima serie Gorizia, Cant\u00f9, Livorno e Pallacanestro Trieste 2004.\nCarriera.\nSerie minore e assistente.\nPur essendo affetto da focomelia agli arti superiori, ci\u00f2 non gli ha impedito fin da subito di intraprendere e svolgere la carriera da ufficiale di gara agli inizi e poi da allenatore nella natia Udine, curando prima il settore giovanile femminile e poi quello maschile della compagine friulana. Nel 1987 ottiene il suo primo incarico in una prima squadra, contribuendo alla promozione di Cividale del Friuli in serie C, rimanendovi poi per due anni. Nella stagione 1990-91 accetta la proposta di Avellino, nel campionato di B1, in qualit\u00e0 di assistente allenatore, stesso ruolo che svolger\u00e0 anche nell'annata successiva alla Virtus Padova, sempre in B1. Nel 1992/93 riveste invece la carica di capoallenatore a Fidenza, salvo poi essere il vice di Eugenio Dalmasson sia a Firenze che a Vicenza, dove permane per un biennio.\nL'esordio in A1 con Gorizia.\nFabrizio Frates nel 1996 lo chiama a Gorizia, che era a quel tempo in A2, per affidargli il ruolo di vice-allenatore, ottenendo una promozione in serie A1 al termine del secondo anno. Ciani inizia anche l'annata successiva col ruolo di assistente ma venne poi promosso capo-allenatore nel febbraio 1999, quando fu esonerato Tonino Zorzi: fino a quel momento la squadra aveva ottenuto 4 vittorie e 20 sconfitte, mentre sotto la guida tecnica di Ciani i goriziani vincono 5 delle ultime 6 partite. Nonostante ci\u00f2, la societ\u00e0 scomparve a fine campionato a causa della vendita del diritto sportivo alla Scavolini Pesaro.\nL'anno successivo resta nella massima serie venendo ingaggiato dalla Pallacanestro Cant\u00f9, con cui conquista un 15\u00ba posto che vale la salvezza al termine del campionato 1999-2000. Rimane sulla panchina brianzola fino al dicembre 2000, quando viene esonerato a seguito di una sola vittoria nelle prime undici partite, venendo sostituito da Stefano Sacripanti.\nLegadue e B d'Eccellenza.\nApproda ai Crabs Rimini nell'estate del 2001, scendendo cos\u00ec a disputare il campionato di Legadue: allena la formazione romagnola fino al gennaio 2002, mese in cui ricevette l'esonero: fino a quel momento i riminesi erano classificati al decimo posto.\nA quel punto Ciani scende ulteriormente di categoria allenando nella stagione 2002/03 la Dinamo Sassari, arrivando terzo in classifica al termine della regular season: questo piazzamento permise ai sardi di accedere ai playoff, che saranno poi vinti battendo Trapani in finale, conquistando quindi la promozione in Legadue. Viene confermato anche per l'annata seguente ma viene esonerato nel marzo 2004 a poche giornate dalla fine del girone di ritorno, mentre la squadra era piazzata due punti sopra la zona retrocessione.\nNell'estate del 2004 firma un contratto con la Junior Casale Monferrato, con cui disputa la serie B1. Vincendo 26 partite su 30, Casale si piazza primi in classifica accedendo ai playoff da favoriti: il pronostico viene mantenuto, in quanto arriva la promozione in Legadue per la prima volta nella storia del club. L'esperienza casalese di Ciani nel campionato di Legadue si conclude per\u00f2 dopo la dodicesima giornata, quando venne sostituito da Franco Gramenzi.\nIl ritorno in Serie A.\nTorna ad allenare in serie A nel 2006-07, quando \u00e8 chiamato alla guida tecnica del Basket Livorno: i toscani, complici anche i problemi finanziari della societ\u00e0, risiedono negli ultimi posti della classifica, e la dirigenza decide di esonerare Ciani ingaggiando Sandro Dell'Agnello al suo posto. Nonostante ci\u00f2, la squadra retroceder\u00e0 impietosamente in Legadue, chiudendo con otto punti di distacco dalla penultima in classifica.\nIl coach udinese riparte cos\u00ec dalla serie B, sedendo sulla panchina della Robur Osimo: nel suo primo anno di permanenza centra i playoff classificandosi quarto in regular season, ma la formazione marchigiana \u00e8 eliminata ai quarti di finale contro Latina. Nel 2008-09 rimane sulla panchina osimana, classificandosi ancora al quarto posto, ed uscendo ai play-off nuovamente contro Latina, stavolta in semifinale. Nell'ottobre del 2009 approda in serie B Dilettanti alla guida di Massafra, con cui \u00e8 promosso in Serie A Dilettanti.\nIl coach comincia la stagione 2010-11 alla guida della Cestistica San Severo, nel campionato di Legadue. Il 9 novembre 2010 viene sollevato dall'incarico.\nAgrigento e Montegranaro.\nNel 2011-12 \u00e8 ingaggiato dalla Fortitudo Agrigento, ripartita dalla Divisione Nazionale B dopo la retrocessione. Il 18 marzo 2012 vince la Coppa Italia di categoria in finale sulla Mobyt Ferrara. Qualificati ai play-off come primi nel Girone C, gli agrigentini dimostrano una grande \u00abcapacit\u00e0 di cambiare volto\u00bb, come dichiara lo stesso allenatore, e conquistano la promozione dopo la finale vinta in tre gare contro la Viola Reggio Calabria. La stagione successiva, la 2012-13, Ciani continua sulla panchina della Fortitudo Moncada Agrigento, riuscendo a partecipare ai playoff di Divisione nazionale A, ma la squadra agrigentina si fermer\u00e0 in semifinale contro Matera. Poi ancora un anno con Agrigento e ancora gioie e successi: nella stagione 2013-14, andando contro a qualsivoglia pronostico, l'Agrigento allenata da Franco Ciani - dopo un inizio tentennante - domina il campionato di Adecco Silver (B1), vincendo con diverse giornate d'anticipo e approdando cos\u00ec nella seconda serie nazionale (Adecco Gold).\nVanta di una finale playoff per la Serie A (pallacanestro maschile) persa 3-2 nella serie contro l'Auxilium CUS Torino.\nIl 17 maggio 2014, il sindaco di Agrigento, Marco Zambuto, ha conferito a Franco Ciani la cittadinanza onoraria. Viene in seguito confermato sulla panchina biancazzurra per la stagione 2015-2016. Nel mese di giugno del 2019 il coach interrompe il rapporto con la societ\u00e0 Siciliana dopo 8 anni\nIl 17 giugno 2019 la Poderosa Montegranaro ufficializza il suo ingaggio per le prossime due stagioni. Nel dicembre 2019, con la squadra nelle zone basse della classifica, viene sollevato dall'incarico. Nel giugno 2020 viene ingaggiato dalla Pallacanestro Trieste 2004 nel ruolo di assistant coach. Nel giugno 2021 subentra a Eugenio Dalmasson, diventando ufficialmente il nuovo Head-Coach della societ\u00e0 giuliana."}
{"id": "2340071", "revid": "729019", "url": "https://it.wikipedia.org/wiki?curid=2340071", "title": "Nagykereszt\u00far", "text": "Nagykereszt\u00far \u00e8 un comune dell'Ungheria di 305 abitanti (dati 2001). \u00c8 situato nella provincia di N\u00f3gr\u00e1d."}
{"id": "2340079", "revid": "729019", "url": "https://it.wikipedia.org/wiki?curid=2340079", "title": "Nagyl\u00f3c", "text": "Nagyl\u00f3c \u00e8 un comune dell'Ungheria di 1.751 abitanti (dati 2001). \u00c8 situato nella provincia di N\u00f3gr\u00e1d."}
{"id": "2340082", "revid": "287204", "url": "https://it.wikipedia.org/wiki?curid=2340082", "title": "Necropoli delle Pianacce", "text": "La necropoli delle Pianacce \u00e8 un sito archeologico comprendente una necropoli etrusca di Sarteano, in provincia di Siena.\nSi trova a meno di un chilometro dal centro dell'attuale paese, lungo la strada che porta alla vicina cittadina di Cetona. Fu indagata per la prima volta da Guglielmo Maetzke nel 1954, quando furono messe in luce due strutture ipogeiche di cui una di grandi dimensioni, con un corridoio di accesso monumentale di quasi 30 m di lunghezza, tuttora visitabile.\nDal 2000 sono iniziati gli scavi del locale Museo civico archeologico di Sarteano e del Gruppo archeologico Etruria che hanno messo in luce numerose tombe databili tra la seconda met\u00e0 del VI e il II secolo a.C. Nel 2003 vi \u00e8 stata scoperta la tomba dipinta della quadriga infernale databile al IV secolo a.C.\nNel 2007 \u00e8 stata individuata e scavata una struttura monumentale di forma semicircolare, costruita in epoca arcaica in blocchi di travertino, adibita ai rituali funebri, quali la prothesis cio\u00e8 l'esposizione del defunto."}
{"id": "2340097", "revid": "110157", "url": "https://it.wikipedia.org/wiki?curid=2340097", "title": "Nagyoroszi", "text": "Nagyoroszi \u00e8 un comune dell'Ungheria di 2.206 abitanti (dati 2001). \u00c8 situato nella provincia di N\u00f3gr\u00e1d. "}
{"id": "2340100", "revid": "767487", "url": "https://it.wikipedia.org/wiki?curid=2340100", "title": "Il grande coltello", "text": "Il grande coltello (\"The Big knife\") \u00e8 un film del 1955 diretto e prodotto da Robert Aldrich.\nTrama.\nCharlie Castle \u00e8 un attore di Hollywood di grande successo, vive in un'enorme casa con tutti i servizi associati alla sua celebrit\u00e0. La moglie Marion si \u00e8 separata da lui, portando con s\u00e9 il loro giovane figlio, e medita il divorzio in quanto ne ha abbastanza dei vizi del marito, il quale ha rinunciato ai suoi ideali per le pi\u00f9 basse aspettative di Hollywood. Patty Benedict, influente giornalista di gossip, vuole informazioni sul matrimonio, ma Castle si rifiuta di confermare ogni cosa.\nMarion non vuole che il marito rinnovi per altri sette anni il suo contratto con il potente Stanley Shriner Hoff, padrone degli studios, e non accetter\u00e0 una riconciliazione con suo marito se egli firmer\u00e0. Castle vuole essere libero da ogni fardello e si rifiuta categoricamente di accettare il contratto. Tuttavia Hoff e il suo braccio destro, Smiley Coy, sono a conoscenza della verit\u00e0 dietro un incidente in cui Castle era al volante in stato di ubriachezza e che aveva provocato la morte di un ragazzo e di cui Buddy Bliss, amico di Castle, si era assunto la responsabilit\u00e0.\nDisposto a fare qualsiasi cosa, Hoff sfida Castle ed \u00e8 pronto al ricatto riguardo all'incidente per costringere l'attore a impegnarsi nell'accordo di sette anni.\nCastle vuole disperatamente riconquistare Marion, a cui per\u00f2 il suo amico scrittore Hank Teagle ha proposto il matrimonio. Castle chiede di fare film migliori di quelli che gli propone Hoff e implora il suo agente, Nat, di aiutarlo a liberarsi dalla richiesta, ma alla fine cede e firma il nuovo contratto.\nNel frattempo, Smiley avvicina Castle per rivelargli che Dixie Evans, una attricetta che era con l'attore la notte dell'incidente, sta minacciando di rivelare i particolari dell'accaduto. Smiley suggerisce che Castle la inviti, per parlare con lei e vedere se riesce a persuaderla a tacere. Castle lo fa e comprende che lei vuole danneggiare Hoff, non Castle.\nMarion ritorna mentre Dixie \u00e8 con Castle, e accusa il marito di fare il doppio gioco. La coppia ha una conversazione intensa ma alla fine Marion chiarisce che \u00e8 disposta a provare di nuovo a ricomporre il loro matrimonio.\nSuccessivamente, Dixie va nell'ufficio di Hoff e provoca un tale sconvolgimento che Hoff e Smiley decidono che deve essere messa a tacere in modo permanente. Smiley mette a punto un piano per raggiungere questo obiettivo che coinvolge Castle ma questi, finalmente spronato a difendere i suoi ideali, chiama Hoff e Nat e, con Marion presente, sfida questi uomini spietati che lo ricattano e impone che non accada nulla a Dixie.\nHoff e Smiley provano un'altra manovra di ricatto producendo registrazioni segretamente fatte tra Marion e Hank. N\u00e9 Marion n\u00e9 Castle sono colpiti da questo tentativo e, infine, un Hoff indignato lascia andare Castle.\nMarion ha deciso di lasciare il passato alle spalle e riconciliarsi con suo marito. Ma Castle viene a sapere che Dixie, dopo essere uscita barcollante da un bar, \u00e8 stato investita e uccisa da un autobus cittadino. Nonostante i propri tentativi di riscattarsi, Castle \u00e8 sconvolto dal fatto che abbia tradito un amico, sacrificato la sua integrit\u00e0 e angosciato la donna che adora e si toglie la vita.\nCritica.\n\"Il grande coltello\", prodotto dallo stesso regista, segu\u00ec di pochi mesi l'\"apocalittico\" noir fantapolitico \"Un bacio e una pistola\", ottenendo il Leone d'argento alla Mostra del cinema di Venezia del 1955. Lo svolgimento della vicenda in un unico luogo, la villa hollywoodiana di Charles Castle, i toni e le gestualit\u00e0 della recitazione ne denunciano con evidenza la derivazione teatrale: il soggetto era un dramma di Clifford Odets, che aveva ottenuto un certo successo a Broadway.\nA dispetto di ci\u00f2 la critica europea e, in particolare i Cahiers du Cin\u00e9ma, acclamarono la nascita di un nuovo \"autore\". \"Oltre a presentare un affresco molto esatto di Hollywood, \"The Big Knife\" \u00e8 il film americano pi\u00f9 raffinato e intelligente che abbiamo visto da molti mesi a questa parte\"; cos\u00ec si esprimeva quello stesso anno Fran\u00e7ois Truffaut.\nPer la riuscita di un film in cui l'\"azione avanza non per il gioco dei sentimenti, n\u00e9 per quello delle azioni, ma per definizione morale dei personaggi\" era fondamentale l'abilit\u00e0 degli interpreti. Spiccano Jack Palance nei panni di un personaggio debole e tormentato, ben diverso dai ruoli di \"cattivo\", cui i tratti duri e spigolosi del suo volto lo avevano relegato agli inizi della carriera e il mefistofelico Rod Steiger, patriottico (per far firmare il contratto a Castle usa la penna del generale MacArthur) e spietato produttore, per il cui personaggio Robert Aldrich, per sua stessa ammissione, si era ispirato alla figura di Harry Cohn, tycoon della Columbia Pictures."}
{"id": "2340101", "revid": "729019", "url": "https://it.wikipedia.org/wiki?curid=2340101", "title": "Nemti", "text": "Nemti \u00e8 un comune dell'Ungheria di 807 abitanti (dati 2001). \u00c8 situato nella provincia di N\u00f3gr\u00e1d."}
{"id": "2340104", "revid": "767487", "url": "https://it.wikipedia.org/wiki?curid=2340104", "title": "N\u00e9zsa", "text": "N\u00e9zsa \u00e8 un comune dell'Ungheria di 1.149 abitanti (dati 2001). \u00c8 situato nella provincia di N\u00f3gr\u00e1d."}
{"id": "2340107", "revid": "767487", "url": "https://it.wikipedia.org/wiki?curid=2340107", "title": "Ram Vaswani", "text": "Ha vinto un braccialetto delle World Series of Poker nell'evento #53 evento delle WSOP 2007, vincendo $217.438. In totale, dopo le WSOP 2010 ha conquistato 16 piazzamenti a premi WSOP.\nVaswani \u00e8 stato il primo giocatore di poker ad aver raggiunto 4 tavoli finali nell'European Poker Tour. I suoi migliori risultati ottenuti all'EPT sono: il 1\u00ba posto a Dublino (2004, guadagno \u00a3 200.000); il 2\u00ba posto a Copenaghen (2005, guadagno 549.170 corone danesi); vanta altri due tavoli finali EPT (5\u00b0 a Deauville 2006 e 8\u00b0 a Montecarlo 2007)."}
{"id": "2340110", "revid": "767487", "url": "https://it.wikipedia.org/wiki?curid=2340110", "title": "N\u00f3gr\u00e1d (comune)", "text": "N\u00f3gr\u00e1d \u00e8 un comune dell'Ungheria di 1.582 abitanti (dati 2001). \u00c8 situato nella provincia di N\u00f3gr\u00e1d."}
{"id": "2340121", "revid": "767487", "url": "https://it.wikipedia.org/wiki?curid=2340121", "title": "N\u00f3gr\u00e1dk\u00f6vesd", "text": "N\u00f3gr\u00e1dk\u00f6vesd \u00e8 un comune dell'Ungheria di 758 abitanti (dati 2001). \u00c8 situato nella provincia di N\u00f3gr\u00e1d."}
{"id": "2340125", "revid": "18379", "url": "https://it.wikipedia.org/wiki?curid=2340125", "title": "Cattedrale di Assisi", "text": ""}
{"id": "2340127", "revid": "729019", "url": "https://it.wikipedia.org/wiki?curid=2340127", "title": "N\u00f3gr\u00e1dmarcal", "text": "N\u00f3gr\u00e1dmarcal \u00e8 un comune dell'Ungheria di 567 abitanti (dati 2001). \u00c8 situato nella provincia di N\u00f3gr\u00e1d."}
{"id": "2340128", "revid": "767487", "url": "https://it.wikipedia.org/wiki?curid=2340128", "title": "N\u00f3gr\u00e1dmegyer", "text": "N\u00f3gr\u00e1dmegyer \u00e8 un comune dell'Ungheria di 1.726 abitanti (dati 2001). \u00c8 situato nella provincia di N\u00f3gr\u00e1d."}
{"id": "2340132", "revid": "1573940", "url": "https://it.wikipedia.org/wiki?curid=2340132", "title": "Chiesa di San Cesareo in Palatio", "text": "San Cesareo \"in Palatio o de Palatio\" \u00e8 stato un oratorio sorto sul Palatino all'interno del palazzo imperiale alla fine del IV secolo, quando per volere dell'imperatore Valentiniano III vi furono trasportate le reliquie dei santi Cesareo di Terracina e Giuliano presbitero e martire. \nNell'VIII secolo l'oratorio fu mantenuto in vita dopo l'abbandono dei palazzi imperiali da un monastero di monaci greci ed esisteva ancora nel XIV secolo. I resti sono stati identificati dall'archeologo Alfonso Bartoli nel 1907 in un ambiente della \"Domus Augustana\" nel quale era stata ricavata un'abside e nel quale al momento della scoperta si vedevano ancora tracce di affreschi. Il monastero sarebbe identificabile con alcuni ambienti nell'ala occidentale del complesso che conservava un arcosolio e dipinti dell'VIII secolo.\nNel XVI secolo l'oratorio sul Palatino era invece scomparso e fu confuso con la chiesa di San Cesareo \"de Appia\", situata sulla via Appia, che ne perpetu\u00f2 il nome come titolo cardinalizio di San Cesareo \"in Palatio\" dal 1517.\nIl 15 febbraio 1145 vi si svolse il l'elezione al soglio pontificio dell'abate cistercense Pietro Bernardo dei Paganelli, che prese il nome di papa Eugenio III."}
{"id": "2340133", "revid": "767487", "url": "https://it.wikipedia.org/wiki?curid=2340133", "title": "Noah Boeken", "text": "I suoi migliori risultati ottenuti all'European Poker Tour sono il 1\u00ba posto nell'evento di Copenaghen (gennaio 2005, guadagno $191.355) ed in precedenza il 6\u00ba posto nell'evento di Londra (ottobre 2004, guadagno \u00a316.800).\nNel 2007 ha raggiunto il 4\u00ba posto nel Master Classics of Poker nei Paesi Bassi, vincendo $ 201.032."}
{"id": "2340138", "revid": "767487", "url": "https://it.wikipedia.org/wiki?curid=2340138", "title": "Simon Tahamata", "text": "Caratteristiche tecniche.\nEra un'ala destra.\nCarriera.\nInizi\u00f2 il suo iter sportivo nel 1976, nelle file dell'Ajax. Vi gioc\u00f2 fino al 1980, sommando 109 presenze e 14 reti, vincendo tre titoli nazionali e una KNVB beker ed entrando nel giro della Nazionale olandese, che lo vide in campo 22 volte con 2 reti tra il 1979 e il 1986.\nNell'estate 1980 pass\u00f2 ai belgi dello , giocandovi fino al 1984 129 gare e segnando 40 volte, aggiudicandosi due campionati e una Coppa del Belgio e raggiungendo la finale della Coppa delle Coppe 1981-1982, persa contro il Barcelona.\nTorn\u00f2 quindi nei Paesi Bassi, al , dove gioc\u00f2 fino al 1986-87 segnando 29 reti in 87 gare, per far poi di nuovo in Belgio, al Beerschot, dove gioc\u00f2 dal 1987 al 1990, sommando 99 gare e 12 gol. Il passo d'addio fu tra i belgi del Germinal Ekeren dove gioc\u00f2 fino ai 40 anni compiuti, sommando 180 gare e 19 gol e ritirandosi alla fine del campionato 1995-1996.\nIn seguito ha allenato i giovani dell'Ajax."}
{"id": "2340151", "revid": "125752022", "url": "https://it.wikipedia.org/wiki?curid=2340151", "title": "Campionato del mondo giovanile di scacchi", "text": "Il Campionato del mondo giovanile di scacchi \u00e8 una competizione scacchistica riservata a giocatori e giocatrici di et\u00e0 compresa dai 0 ai 18 anni.\nDal 2016 il campionato \u00e8 diviso in due eventi che si svolgono in due sedi diverse: il \"World Cadets Chess Championship\", per le fasce di et\u00e0 che comprendono gli under 12, gli under 10 e gli under 8; il \"World Youth Chess Championship\", per le fasce di et\u00e0 che comprendono gli under 18, gli under 16 e gli under 14. Per ogni fascia d'et\u00e0 \u00e8 previsto un torneo per un totale di tre per ogni evento, sei in totale. Per ogni fascia \u00e8 previsto sia un torneo assoluto che femminile.\nA partire dal 2017, la FIDE organizza il \"World Cadets Rapid and Blitz Chess Championship\", con cadenza \"rapid\" e \"blitz\", nelle categorie under-12, 10 e 8. \nPer la fascia d'et\u00e0 under-20 la FIDE organizza una competizione a parte, il Campionato del mondo juniores di scacchi.\nStoria.\nLa prima edizione si \u00e8 svolta nel 1974 a Pont-Sainte-Maxence, per iniziativa della Federazione scacchistica francese, con la denominazione \"Campionato del mondo dei cadetti\", e prevedeva solo la sezione maschile under-18. Per diversi anni ha avuto cadenza irregolare.\nA partire dal 1987 il campionato si \u00e8 svolto sotto l'egida della Federazione scacchistica internazionale (FIDE), con cadenza annuale e comprendente anche la sezione femminile.\nNel 2020 e nel 2021 il torneo a tavolino non si \u00e8 disputato a causa della Pandemia di COVID-19, nel 2020 la FIDE ha sostituito il torneo dal vivo con l\"'Online World Cadets &amp; Youth Rapid Chess Championships\".\nFormula e regolamenti.\nPer ogni fascia \u00e8 previsto un torneo a sistema svizzero con almeno undici turni di gioco. Ogni giocatore deve aver compiuto l'et\u00e0 massima di una fascia non prima del 1\u00ba gennaio dell'anno in cui si svolge il torneo. La partecipazione ai campionati \u00e8 a discrezione di ogni federazione nazionale, che pu\u00f2 iscrivere un solo membro per ogni torneo di fascia (uno per la categoria assoluta/open, uno per il femminile di ogni fascia). A questi si aggiungono i primi 3 classificati per ogni fascia della precedente edizione, i campioni giovanili dei campionati continentali. Il tempo di gioco \u00e8 quello standard stabilito dalla Federazione Internazionale degli Scacchi per i tornei organizzati direttamente dalla medesima, ovvero 90 minuti per le prime 40 mosse, 30 minuti aggiuntivi per il resto della partita, 30 secondi di incremento per mossa a partire da mossa 1."}
{"id": "2340155", "revid": "729019", "url": "https://it.wikipedia.org/wiki?curid=2340155", "title": "Pascal Perrault", "text": "Il suo miglior risultato ottenuto all'European Poker Tour \u00e8 il 1\u00ba posto nella stagione 2004/2005 all'evento di Vienna (guadagno: \u20ac 184.500)."}
{"id": "2340157", "revid": "23521126", "url": "https://it.wikipedia.org/wiki?curid=2340157", "title": "Campionato svizzero di hockey su ghiaccio maschile", "text": ""}
{"id": "2340159", "revid": "574302", "url": "https://it.wikipedia.org/wiki?curid=2340159", "title": "Astrid del Belgio", "text": "Biografia.\nInfanzia ed educazione.\nLa principessa Astrid \u00e8 nata il 5 giugno 1962 al Ch\u00e2teau de Belv\u00e9d\u00e8re, vicino a Laeken, ed \u00e8 stata cos\u00ec chiamata in onore di sua nonna Astrid, la popolare prima moglie di re Leopoldo III. I suo padrini e madrine di battesimo furono Fabrizio, principe Ruffo di Calabria-Santapau, e sua zia, la granduchessa Giuseppina Carlotta del Lussemburgo.\nAstrid ha effettuato gli studi primari e secondari presso le suore dell'Institut de la Vierge Fid\u00e8le di Bruxelles. Dopo gli studi secondari ha studiato per un anno storia dell'arte a Leida; ha quindi completato la sua formazione all'Institut universitaire d'\u00e9tudes europ\u00e9ennes di Ginevra e poi in Michigan.\nMatrimonio e discendenza.\nIl 22 settembre 1984 ha sposato l'arciduca Lorenzo d'Austria-Este, capo della casa d'Austria-Este, divenuto principe del Belgio nel 1995, nipote di Carlo I d'Austria-Ungheria e di Amedeo di Savoia-Aosta.\nIn virt\u00f9 del suo matrimonio, Astrid \u00e8 arciduchessa d'Austria, principessa reale d'Ungheria e di Boemia.\nDal 1984 al 1993, quando Astrid non ricopriva ancora alcuna funzione ufficiale, la famiglia ha vissuto nell'anonimato a Basilea, in Svizzera, dove Lorenzo lavorava per una banca. \nDal matrimonio tra Lorenzo e Astrid del Belgio sono nati cinque figli:\nAttualmente vivono nella tenuta di Stuyvenberg, propriet\u00e0 della Donation royale.\nAbolizione della legge salica e funzioni ufficiali.\nA seguito dell'abolizione della legge salica nel 1991, Astrid \u00e8 stata ammessa nella linea di successione al trono del Belgio (dopo i quattro figli di suo fratello re Filippo), \u00e8 diventata membro di diritto del Senato del Belgio, ha ottenuto un grado nell'esercito e una dotazione dal governo.\nNel giugno 1993 Astrid \u00e8 rientrata in Belgio, del quale suo padre era divenuto re. Nel 1994 \u00e8 subentrata al padre alla presidenza della Croce rossa belga, restando in carica fino al 31 dicembre 2007. Nel 1996 ha prestato giuramento come senatore di diritto ed \u00e8 intervenuta pi\u00f9 volte in aula occupandosi di povert\u00e0.\nNel 1997 \u00e8 stata nominata colonnello del servizio medico belga e ha ricevuto il gran cordone dell'Ordine di Leopoldo.\n\u00c8 presidente d'onore della European Organisation for the Research and Treatment of Cancer, della Fondation M\u00e9dicale Reine Elisabeth, istituita nel 1926 dalla bisnonna per sostenere la ricerca nel campo delle neuroscienze, e dei fondi scientifici della Fondation Roi Baudouin.\nLa principessa Astrid accorda il suo patronato alla sezione belga dell'Association Mondiale des Amis de l'Enfance, alla Fondation Vivat-Foyer G\u00e9n\u00e9ral Cornet, alla F\u00e9d\u00e9ration Francophone des sourds de Belgique, all'Association Insuffisants Respiratoires, all'International Federation for Hydrocephalus and Spina Bifida, all'Institut m\u00e9dico-p\u00e9dagogique Sainte-Gertrude.\nDal 2007 Astrid si \u00e8 impegnata nella lotta alla malaria, diventando rappresentante speciale del \"Roll Back Malaria Partnership\" (RBM), istituito nel 1998 dall'Organizzazione mondiale della sanit\u00e0 insieme con il programma delle Nazioni Unite per lo sviluppo e all'Unicef."}
{"id": "2340160", "revid": "92723", "url": "https://it.wikipedia.org/wiki?curid=2340160", "title": "Giovanni Serafino Bona", "text": "Biografia.\nGiovanni Serafino Bona nacque in una famiglia numerosa, avendo tre fratelli e 4 sorelle. Comp\u00ec gli studi superiori a Ragusa. Tra il 1609 e il 1612 rimase orfano di entrambi i genitori e fu costretto a fare da fratello maggiore della famiglia rimastagli.\nNel 1615 divenne avvocato statale esercitando la professione per alcuni anni. Si spos\u00f2 nel 1624 con una ricca ereditiera ragusea.\nIn qualit\u00e0 di nobile svolse funzioni statali e per 5 volte fu eletto rettore della Repubblica (nel 1642, nel 1645, nel 1648, nel 1651, e nel 1657). Ebbe due figli e sette figlie.\nPoesia.\nNel suo lavoro si distingue con il canzoniere \"Plandovanja\", scritto nel dialetto \u0161tokavo di Ragusa. Questo canzoniere era una raccolta di poesie liriche principalmente amorose, tra le pi\u00f9 famose dell'intera letteratura serbo-croata.\nBona prende a prestito spunti di Petrarca, e molti altri in quanto l'originalit\u00e0 di una categoria di espressione letteraria in epoca barocca semplicemente non esiste.\nBona inoltre segue la tradizione poetica ragusea anche se in questo si notano molti marcatori petrarcheschi.\nNell'opera \"Plandovanja\" ha dato nuovo vigore all'estetica, staccandosi dalle fonti principali del suo tempo; e ha dato voce a nuove visioni letterarie fino a quel momento mai espresse.\nBona d\u00e0 un contributo manierista alla lirica. Diviene precursore del Rinascimento; caratterizzandosi per la brevit\u00e0, facilit\u00e0 ad usare l'ottonario, musicalit\u00e0 e simmetria. In \"Planodovanja\" si nota un tono sensuale-idilliaco, metaforico. Plandovanja \u00e8 una delle cinque ecloghe pastorali dal titolo \"Razgovori pastirski\" (Discorsi Pastorali). \nVariando dai modelli di Teocrito e Virgilio, l'autore ha scritto in maniera molto pi\u00f9 elegante dei suoi precursori. L'ecloga\" \"Gor\u0161tak\"\" \u00e8 scritta come un poema sotto forma di monologo con elementi di parodia.\nA differenza di \"Plandovanja\", in cui si notano elementi barocchi, e dove tra le altre cose, vi \u00e8 una fuga dall'oppressione dell'istituzionalismo cattolico, \"Mandaljena pokornica\", \"Nadgrobnice\" e \"Pjesme duhovne\" sono poemi caratterizzati dal fervore religioso dell'epoca barocca.\nIl poema religioso\" \"Mandaljena pokornica\"\" si compone di un testo unico se si esclude la lettera a Giovanni Gondola stampata e pubblicata da \"Arijadne\" (Ancona, 1633) che Bona ha pubblicato inizialmente tre anni prima (Ancona, 1630). Le caratteristiche tematiche e strutturali di \"Mandaljena pokornica\" sono analoghe all'opera di Gondola \"Suza sina razmetnoga\"."}
{"id": "2340161", "revid": "1543377", "url": "https://it.wikipedia.org/wiki?curid=2340161", "title": "Servizio sociale austriaco", "text": "L'associazione Servizio austriaco all'estero (\"\u00d6sterreichischer Auslandsdienst\") secondo l'articolo 12b della legge per i servizi civili \u00e8 un'organizzazione senza fini di lucro, fondata nel 1998 dal dott. Andreas Maislinger. Essa offre la possibilit\u00e0 di sostituire il servizio civile con un servizio alternativo all'estero della durata di 12 mesi. Questo servizio all'estero (\"Auslandsdienst\") \u00e8 possibile dal 1992 ed era un'iniziativa dello stesso Maislinger. Il servizio all'estero pu\u00f2 essere assolto in tre settori: servizio commemorativo (Gedenkdienst), servizio sociale (Sozialdienst), o servizio per la pace (Friedensdienst).\nIl Servizio sociale.\nIl Servizio sociale d\u00e0 sostegno allo sviluppo sociale ed economico di un paese e pu\u00f2 essere assolto nei diversi posti ed organizzazioni contraenti. L'associazione Servizio austriaco all'estero ha 32 organizzazioni-partner con 69 posti nel settore del servizio sociale (in gennaio 2004) ed \u00e8 cos\u00ec la maggiore organizzazione di supporto in Austria per gli assolventi del servizio all'estero. Queste organizzazioni contraenti sono presenti in 22 Paesi distribuiti su quattro continenti ed hanno i pi\u00f9 diversi compiti e finalit\u00e0.\nIncarichi.\nEsistono progetti per bambini di strada, per l'educazione e per villaggi per l'infanzia, oltre all'assistenza agli anziani, agli handicappati e agli ammalati, o l'aiuto agli omosessuali; come pure si pu\u00f2 partecipare a progetti per lo sviluppo e l'ambiente nei paesi del Terzo Mondo.\nContraenti.\n Argentina\n Belgio\n Bielorussia\n Bosnia ed Erzegovina\n Brasile\n Cile\n Cina\n Costa Rica\n Gabon\n Germania\n Guatemala\n India\n Inghilterra\n Israele\n Kenya\n Messico\n Nicaragua\n Norvegia\n Pakistan\n Per\u00f9\n Polonia\n Romania\nRussia\n Stati Uniti d'America\n Uganda"}
{"id": "2340164", "revid": "767487", "url": "https://it.wikipedia.org/wiki?curid=2340164", "title": "Rob Hollink", "text": "Ha vinto un braccialetto delle World Series of Poker nell'evento #30 delle WSOP 2008, con un guadagno di $496.931.\nVanta inoltre un titolo EPT, conquistato a Montecarlo nel 2005."}
{"id": "2340168", "revid": "709565", "url": "https://it.wikipedia.org/wiki?curid=2340168", "title": "Cloud 9 (personaggio)", "text": "Cloud 9, il cui vero nome \u00e8 Abigail \"Abby\" Boylen, \u00e8 un personaggio dei fumetti creato da Dan Slott (testi) e Stefano Caselli (disegni), pubblicato dalla Marvel Comics. La sua prima apparizione \u00e8 in \"Avengers: The Initiative\" n. 1 (aprile 2007).\nBiografia del personaggio.\nAbigail \u00e8 una giovane recluta dell'Iniziativa reclutata da War Machine.\nA Camp Hammond si dimostra per\u00f2 spesso insicura delle proprie capacit\u00e0 e impacciata; durante questo periodo instaura un rapporto di amicizia con Micheal Van Patrick, alias MVP, nipote del creatore del siero del supersoldato Abraham Erskine e reclutato da Justice, fino a quando il ragazzo non rimane ucciso nel tentativo di salvarla; la sua morte render\u00e0 Abigail ancora pi\u00f9 insicura e riuscir\u00e0 ad andare avanti solo grazie ai suoi amici Hardball e Komodo.\nWorld War Hulk.\nDurante \"World War Hulk\" si unisce alle altre reclute nel tentativo di fermare l'avanzata del Golia Verde e riesce a sopraffare Elloe col suo gas.\nPoteri e abilit\u00e0.\nControlla una sorta di gas alieno grazie al quale pu\u00f2 volare."}
{"id": "2340170", "revid": "1543377", "url": "https://it.wikipedia.org/wiki?curid=2340170", "title": "Fu\u00dfball-Club Gelsenkirchen-Schalke 04 Basketball", "text": "Lo Schalke 04 Basketball \u00e8 una societ\u00e0 cestistica, facente parte della polisportiva F.C. Schalke 04, avente sede a Gelsenkirchen, in Germania. Fondata nel 1974 dall'unione tra \"SG Eurovia Buer\" e \"ASC Gelsenkirchen\" (prima nome della sezione cestistica della polisportiva), gioca nel campionato tedesco.\nDisputa le partite interne nella Gerhart-Hauptmann-Realschule, che ha una capacit\u00e0 di 1.100 spettatori."}
{"id": "2340178", "revid": "284938", "url": "https://it.wikipedia.org/wiki?curid=2340178", "title": "Lockheed M-21", "text": ""}
{"id": "2340182", "revid": "3115", "url": "https://it.wikipedia.org/wiki?curid=2340182", "title": "K-3 Leninskij Komsomol", "text": "Il K-3 \"Leninskij Komsomol\" \u00e8 stato il primo sottomarino nucleare costruito in Unione Sovietica. Comandato da Kovtoniuk Oleksiy Iosipovic, l'1 gennaio 1979 attravers\u00f2 il meridiano di Greenwich nella quota di 70\u00b0, e quindi viene considerato il primo sottomarino al mondo ad aver attraversato il canale di Greenwich. Appartenente alla classe November, entr\u00f2 in servizio nel luglio 1958 e fu radiato alla fine degli anni ottanta. Fu uno dei due esemplari della versione base (Progetto 627) costruiti.\nAl 2021, \u00e8 in corso la sua conversione in nave museo nella cittadina di Kronstadt, dove verr\u00e0 esposto nel locale Museo della Gloria Navale.\nStoria.\nLa costruzione del \"K-3\" venne intrapresa presso il cantiere navale Sevmash, a Severodvinsk, il 24 settembre 1955. Il 9 agosto 1957 fu varato lo scafo del sottomarino e, il 1\u00ba luglio dell'anno successivo, il battello entr\u00f2 in servizio. Il \"K-3\" prese il mare il 3 luglio e, il giorno dopo, il reattore fu acceso per la prima volta. Il 12 marzo 1959, il sottomarino entr\u00f2 a far parte della 206\u00aa Brigata della Flotta del Nord, basata a Zapadnaya Litsa.\nIl 1 gennaio 1970 la flotta attravers\u00f2 il meridiano di Greenwich a quota 70\u00b0, alle ore 00.00 del fuso orario di Mosca, e quindi viene considerato il primo sottomarino al mondo ad aver attraversato il canale di Greenwich.\nNonostante il fatto che alcuni documenti sovietici si fossero riferiti al \"K-3\" come ad una nave sperimentale, in realt\u00e0 questo prest\u00f2 servizio operativo con la VMF, oltre ad essere il primo esemplare della classe November.\nNella met\u00e0 del 1962, il sottomarino fu sottoposto ad alcune modifiche. In dettaglio, lo scafo fu rinforzato e venne installato un equipaggiamento migliore per la navigazione subacquea.\nIl 17 luglio 1962, il \"K-3\" raggiunse il Polo Nord: fu il primo sottomarino sovietico a riuscire nell'impresa. Il 9 ottobre successivo, in seguito al successo della missione, il battello ricevette il nome di \"Leninskij Komsomol\".\nL'8 settembre 1967, mentre navigava in immersione nel Mar di Norvegia, scoppi\u00f2 un incendio a bordo, dovuto probabilmente a un problema dell'impianto di raffreddamento. Il battello fu costretto ad emergere, e torn\u00f2 alla base quattro giorni dopo. Ci furono 39 vittime, in parte causate anche dal sistema antincendio che era composto da un gas a base di anidride carbonica che provoc\u00f2 la morte di tutti gli uomini presenti nel primo e nel secondo compartimento).\nIl\" K-3\" fu radiato nel gennaio 1988, dopo 30 anni di servizio.\nNel 2004 fu presa la decisione di trasformare il battello in una nave museo, a San Pietroburgo, e di esporlo vicino all'incrociatore \"Aurora\". La spesa prevista era di 500 milioni di rubli (11 milioni di euro del 2004). Tuttavia, nel 2008, i lavori ancora non erano iniziati. Nel marzo 2009 si \u00e8 venuti a conoscenza che i fondi non sono stati reperiti e che il sottomarino sar\u00e0 probabilmente smantellato. Ad aprile 2017 il K-3 era in preparazione per essere messo in mostra come nave museo. Il suo reattore nucleare fu rimosso mentre attraccava a secco nel cantiere Nerpa a Sne\u017enogorsk, Oblast' di Murmansk, con piani per far galleggiare il sottomarino entro la fine del mese.\nNel 2021 ha effettuato un passaggio inter-flotte, venendo dislocato nei cantieri navali di Kronstadt nei quali lo scafo del sottomarino sar\u00e0 esaminato e restaurato.\nNote.\n\u2022Kovtoniuk Aleksiy Iosipovic"}
{"id": "2340183", "revid": "757396", "url": "https://it.wikipedia.org/wiki?curid=2340183", "title": "Fu\u00dfball-Club Bayern M\u00fcnchen Basketball", "text": "Il F.C. Bayern M\u00fcnchen Basketball \u00e8 una societ\u00e0 cestistica, facente parte della polisportiva Fu\u00dfball-Club Bayern M\u00fcnchen con sede a Monaco di Baviera in Germania. Fondata nel 1946, gioca nel campionato tedesco.\nDisputa le partite interne nella Audi Dome, che ha una capacit\u00e0 di 6.700 spettatori.\nStoria.\nIl Bayern Monaco ha una lunga tradizione cestistica. Oltre ai suoi anni di maggior successo negli anni 1950 e 1960 (segnati dalla vittoria del campionato tedesco nel 1954 e nel 1955 e della Coppa di Germania nel 1968), il club ha goduto di notevole popolarit\u00e0 nel 1956, quando port\u00f2 40.000 fan per un'amichevole all'aperto contro il Lancia Bolzano, all'epoca una delle migliori squadre di basket d'Italia. Pi\u00f9 tardi, nel 1966, il club \u00e8 stato uno dei membri fondatori della Lega tedesca.\nNegli anni successivi, il club lentamente, ma inesorabilmente, \u00e8 caduto nel dimenticatoio, e nel 1974, \u00e8 stato anche relegato nella 2\u00aa divisione tedesca. Per molto tempo dopo, il club, mai completamente ristabilitosi, ebbe pochi anni di successi (il Bayern fu promosso nella prima divisione tedesca nel 1987, e vi rimase fino al 1989).\nNel 2008, l'obiettivo dichiarato della squadra fu quello di tornare all'antico splendore del club, e di tornare nel massimo campionato tedesco, che alla fine accadde. Nel prossimo futuro, il club si propone di diventare una forza importante nel basket europeo, in modo tale che il Bayern Monaco non sia noto solo per le sue gesta calcistiche, ma anche per quelle cestistiche. Nella stagione 2012-13 il club ha raggiunto le semifinali della Basketball Bundesliga, nelle quali ha perso per 3-2 contro i campioni in carica del Brose Baskets.\nGrazie ad una wild card, il Bayern Monaco ha giocato l'Eurolega nella stagione 2013-14. Questa \u00e8 stata la sua prima apparizione nella massima competizione europea, e ha raggiunto la fase delle Top 16. Ricever\u00e0 poi una licenza pluriennale nel 2018. Il 18 giugno 2014, il Bayern ha vinto il suo terzo titolo nazionale battendo l'Alba Berlino per 3-1 nelle finali. Si \u00e8 trattato del primo titolo per la squadra dal 1955, quindi il primo a distanza di oltre 59 anni. Il miglior giocatore della squadra \u00e8 stato Malcolm Delaney, che \u00e8 stato riconosciuto sia come MVP del torneo che come MVP delle finali.\nRoster 2021-2022.\n\"Aggiornato al 25 gennaio 2022.\""}
{"id": "2340190", "revid": "709565", "url": "https://it.wikipedia.org/wiki?curid=2340190", "title": "Komodo (Marvel Comics)", "text": "Komodo \u00e8 il nome di due diversi personaggi immaginari appartenenti all'Universo Marvel.\nStoria dei personaggi.\nNuovi Uomini.\nIl primo Komodo \u00e8 un membro della razza artificiale dei Nuovi Uomini, frutto degli esperimenti dell'Alto Evoluzionario. Komodo in particolare fu creato superevolvendo una normale lucertola.\nMelati Kusuma.\nIl secondo personaggio ad usare il nome Komodo \u00e8 una ragazza di nome Melati Kusuma, una recluta dell'Iniziativa raccomandata da Curt Connors, dal quale ha rubato e migliorato la formula di Lizard per rimediare alla sua disabilit\u00e0. Per il suo impegno e la sua devozione \u00e8 stata incaricata di catturare l'Uomo Ragno insieme a War Machine, fallendo.\nHa una relazione sentimentale con Hardball, un altro membro dell'Iniziativa.\nPoteri e abilit\u00e0.\nIl primo Komodo possiede una pelle squamosa molto resistente, forza superumana, la capacit\u00e0 di sputare fuoco, ed \u00e8 dotato di una potente coda che pu\u00f2 anche usare come arma in combattimento.\nMelati Kusuma \u00e8 riuscita a migliorare la formula che tramut\u00f2 Curt Connors in Lizard e, assumendola, ha ottenuto poteri simili ai suoi, riuscendo per\u00f2 a mantenere la sua personalit\u00e0 e la sua intelligenza.\nAltri media.\nIl secondo Komodo compare come personaggio giocabile in \"LEGO Marvel's Avengers\"."}
{"id": "2340191", "revid": "767487", "url": "https://it.wikipedia.org/wiki?curid=2340191", "title": "Georgi \u010cilikov", "text": "Carriera.\nTrasferendosi dal Naftex al Levski Sofia ha fatto suo il record del pi\u00f9 alto numero di trasferimenti tra club bulgari.\nNel 2005 si \u00e8 trasferito al Nacional Madeira, che nel giugno 2007 lo ha ceduto in prestito per un anno, con diritto di riscatto per 50.000 euro, al CSKA Sofia.\nHa fatto parte della nazionale Bulgara agli Europei del 2004, che \u00e8 uscita al primo turno, finita al fondo del girone C, dopo essersi qualificata nei primi posti del Girone 8 in fase di qualificazione."}
{"id": "2340193", "revid": "287204", "url": "https://it.wikipedia.org/wiki?curid=2340193", "title": "Licher BasketB\u00e4ren", "text": "Il Licher BasketB\u00e4ren \u00e8 una societ\u00e0 cestistica, facente parte della polisportiva TV 1860 Lich, avente sede a Lich, in Germania. Fondata nel 1962, gioca in ProB.\nDisputa le partite interne nella Dietrich-Bonhoeffer-Halle, che ha una capacit\u00e0 di 1.450 spettatori."}
{"id": "2340198", "revid": "115870126", "url": "https://it.wikipedia.org/wiki?curid=2340198", "title": "Esclarmonde di Foix", "text": "Era figlia del conte di Foix, Ruggero IV e di Brunisenda di Cardona, figlia del visconte di Cardona, Raimondo Folco IV, e di Agn\u00e8s de Tarroja.\nBiografia.\nSecondo il cronista Ramon Muntaner Esclarmonde (\"la figlia del conte de Foix\") alla data del suo matrimonio con Giacomo di Aragona (\"l'infant Jacme\") aveva circa 14 anni.Nel 1275 (oppure 1272), il 12 ottobre, Esclarmonde venne data in sposa a Giacomo di Aragona, figlio del re d'Aragona, di Valencia e Maiorca e conte di Barcellona, Gerona, Osona, Besal\u00fa, Cerdanya e di Rossiglione, signore di Montpellier e Carlad\u00e8s, Giacomo I \"il Conquistatore\", e di Violante, figlia del re di Ungheria, Andrea II e della principessa di Costantinopoli, Iolanda di Courtenay.. Il contratto di matrimonio era stato firmato il 1\u00ba settembre 1275.\nNel 1276, quando suo suocero mor\u00ec, suo marito Giacomo eredit\u00f2 il Regno di Maiorca (assumendo il nome di Giacomo II), che comprendeva anche le isole Pitiuse, Ibiza e Formentera e i territori occitani rimasti a Giacomo I, le contee di Cerdanya e di Rossiglione la signoria di Montpellier.Giacomo, volendo rendersi indipendente dal regno d'Aragona, rifiut\u00f2 di rendere omaggio al fratello il re di Aragona, Pietro III. Egli riusc\u00ec a mantenere la sua indipendenza sino al 20 gennaio 1279 quando, con il trattato di Perpignano, si dovette riconoscere vassallo del fratello.\nDal 1291, ha vissuto come terziaria dell'Ordine di Santa Maria della Mercede, che ancora oggi la venera come beata.\nNon si hanno precise notizie sulla morte di Esclarmonde, ma risulta un suo testamento (\"Sclarmunda\u2026regina Majoric\u00e6\"), datato 24 marzo 1312, in cui assicur\u00f2 un lascito ai figli Sancho (\"Dominum Sancium Regem Majoric\u00e6 filium nostrum\") e Ferdinando (\"Infanti Ferrando\u2026nostro\u2026filio\").\nDiscendenza.\nEsclarmonda a Giacomo diede sei figli:"}
{"id": "2340203", "revid": "1543377", "url": "https://it.wikipedia.org/wiki?curid=2340203", "title": "Rjurikidi", "text": "I Rjurikidi o Rurikidi (; ), furono la dinastia dominante durante la Rus' di Kiev a partire dall'862, poi del Principato di Galizia-Volinia dal 1199, del Principato di Vladimir-Suzdal', del Granducato di Mosca ed infine del Regno di Russia a partire dal 1168 e dello Zarato Russo dal 1547.\nStoria.\nSecondo quanto riportato dalla Cronaca degli anni passati, la dinastia ebbe inizio nell'862 con Rjurik, il grande e leggendario principe di Velikij Novgorod. L'esatta origine della sua stirpe, i Variaghi chiamati Rus', \u00e8 molto controversa, anche se vengono citate influenze scandinave e slave. Secondo la tradizione Rjurik e Sineus e Truvor, suoi fratelli, fondarono uno stato che successivamente gli storici chiamarono \"Rus' di Kiev\". Dalla met\u00e0 del XII secolo essa si dissolse in diversi principati indipendenti (principati Russi, o Rus'), ognuno di essi retto da un ramo diverso della dinastia Rjurik.\nNell'ovest, Principato di Galizia-Volinia, continuarono a regnare i Rurikidi fino al 1323. Gli ultimi di essi furono due fratelli Andrea e Lev II, che regnarono congiuntamente e morirono nel tentativo di respingere le incursioni dei mongoli in favore degli altri stati europei. Il re di Polonia Ladislao I in una sua lettera al Papa scrisse con dispiacere: \"Gli ultimi due re ruteni, che sono stati un valido scudo per la Polonia contro i tartari, ci hanno lasciati e dopo la loro morte la Polonia \u00e8 sotto la minaccia diretta di questo popolo.\" Persa la loro egemonia, i Rjurikidi continuarono comunque a giocare un ruolo determinante nel Granducato di Lituania e successivamente nella Confederazione Polacco-Lituana. In particolare la famiglia Ostro\u017eskij che detenne il titolo di grande atamano di Lituania e contribu\u00ec a preservare l'antica lingua slava orientale e il cristianesimo ortodosso in quella parte d'Europa.\nNel nord-est, dalla fine del XV secolo, il principato di Mosca vinse una lotta per la supremazia fra gli stati russi medievali. Ad iniziare con il regno di Ivan il Grande, il ramo moscovita della dinastia Rjurikide si attribu\u00ec il titolo di \"Zar di tutte le Russie\" e vi regn\u00f2 con lo Zarato Russo. Con la morte nel 1598 dello zar F\u00ebdor I ebbe fine il regno della dinastia Rjurikide. Ad essa succedette un periodo di instabilit\u00e0, noto come Periodo dei torbidi, che dur\u00f2 fino al 1613. In quell'anno, Michele I sal\u00ec al trono, fondando la dinastia dei Romanov che regn\u00f2 fino al 1762 e come Holstein-Gottorp-Romanov fino alla rivoluzione del 1917. Una discendente dei Rjurikidi fu Caterina la Grande, che spos\u00f2 Pietro III della dinastia Romanov.\nLo storico Vasilij Tati\u0161\u010dev ed il regista Jacques Tati furono discendenti di Rjurik.\nFra i discendenti dei Rurik vi sono Volkonskij, Obolenskij, \u0160ujskij, Dolgorukov, Chilkov, Repnin, Gor\u010dakov, Gagarin, Vasil'\u010dikov, e Putjatin oltre alle famiglie rutene Ostro\u017eskij, Wareg-Massalski e Czetwerty\u0144ski."}
{"id": "2340212", "revid": "284938", "url": "https://it.wikipedia.org/wiki?curid=2340212", "title": "Mirage F1", "text": ""}
{"id": "2340214", "revid": "1783371", "url": "https://it.wikipedia.org/wiki?curid=2340214", "title": "Assaka", "text": " \nAssaka (anche Ashmaka), fu uno dei \"solasa\" (sedici) Mahajanapada dell'India antica (700-300 a.C.) menzionati nel testo buddista \"Anguttara Nikaya\". \nAssaka era situato sulle rive del fiume Godavari. La sua capitale fu Potali (Potana o Podan\u00e1), localizzata nella regione dell'odierno tehsil di Nandura. Fu l'unico mahajanapada situato a sud della catena dei monti Vindhya. Il testo buddista \"Mahagovinda Suttanta\" fa menzione di un regnante di Assaka, Brahmadatta, che govern\u00f2 da Potana. \nIn epoca successiva, su questo territorio si svilupp\u00f2 l'Impero della Dinastia Rashtrakuta, nel moderno Stato indiano del Maharashtra. \nStoria.\nL'estensione territoriale dell'Assaka comprendeva le terre odierne del Telangana e del Maharashtra. "}
{"id": "2340217", "revid": "276444", "url": "https://it.wikipedia.org/wiki?curid=2340217", "title": "Reynard Motorsport", "text": ""}
{"id": "2340218", "revid": "46291", "url": "https://it.wikipedia.org/wiki?curid=2340218", "title": "Doronicum clusii", "text": "Il doronico del granito (nome scientifico Doronicum clusii ) \u00e8 una pianta erbacea, perenne a fiori gialli dei rilievi montani, appartenente alla famiglia delle Asteraceae.\nEtimologia.\nIl nome del genere (\"Doronicum\") potrebbe derivare da un termine dell'Arabia: \"doronigi\" o \"doronidge\". Il primo ad usare questo nome come genere fu il botanico francese Joseph Pitton de Tournefort (1656\u20131708); nome ripreso e confermato nel 1753 da Linneo, padre della moderna classificazione scientifica degli organismi viventi.\nQuesta specie fu descritta dal botanico e medico italiano Carlo Ludovico Allioni (1728\u20131804) come \"Arnica clusii\" e successivamente rinominata dal botanico austriaco Ignaz Friedrich Tausch (1793\u20131848) che la assegn\u00f2 al genere \"Doronicum\". \nL'epiteto specifico (\"clusii\") deriva dal professore francese di botanica, cui \u00e8 stato dedicato questo fiore, Charles de l'Ecluse chiamato anche nella forma latina Carolus Clusius, creatore di uno dei pi\u00f9 antichi orti botanici europei, l'Hortus botanicus di Leiden.\nIn lingua tedesca questa pianta si chiama \"Clusius' Gemswurz\"; in francese si chiama \"doronic de clusius\".\nMorfologia.\nSono piante erbacee e perenni provviste, soprattutto nelle parti alte e sul bordo delle foglie, di peli pluricellulari semplici ma ghiandolari. La determinazione esatta della forma e lunghezza dei peli \u00e8 molto importante per definire la specie nell'ambito del genere. Purtroppo alcuni peli sono distinguibili solamente con un buon microscopio a 20-50 ingrandimenti. La tavola a fianco indica il tipo di peli presenti sul bordo delle foglie e sulla superficie delle squame dell'involucro per la specie \"Doronicum clusii\". L'altezza di queste piante varia da 10 a 30\u00a0cm. La forma biologica \u00e8 geofita rizomatosa (G rhiz), ossia sono piante che portano le gemme in posizione sotterranea. Durante la stagione avversa non presentano organi aerei e le gemme si trovano in organi sotterranei chiamati rizomi, dei fusti sotterranei dai quali, ogni anno, si dipartono radici e fusti aerei.\nRadici.\nLe radici derivano dal rizoma.\nFoglie.\nLe foglie sono intere con bordo largamente dentellato e provviste di peli sia sulla superficie che ai bordi (vedere tabella con disegno).\nInfiorescenza.\nL'infiorescenza \u00e8 formata da grandi capolini solitari color giallo-oro che normalmente sovrastano l'apparato fogliare. La struttura dei capolini \u00e8 quella tipica delle \"Asteraceae\" : un peduncolo sorregge un involucro a forma di coppa composto da pi\u00f9 squame in pi\u00f9 serie (2-3) spiralate, che fanno da protezione al ricettacolo basale (che in questo caso \u00e8 nudo \u2013 senza pagliette) sul quale s'inseriscono due tipi di fiori: quelli esterni ligulati (di colore giallo chiaro) e quelli interni tubulosi (di colore giallo accentuato). Diametro dei capolini : 3 \u2013 5\u00a0cm. Lunghezza massima delle squame : 16\u00a0mm\nFiore.\nI fiori sono ermafroditi, zigomorfi, tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi). Sono inoltre ermafroditi, pi\u00f9 precisamente i fiori del raggio (quelli ligulati) sono femminili; mentre quelli del disco centrale (tubulosi) sono bisessuali. Dimensione dei fiori ligulati: larghezza 2\u00a0mm; lunghezza 22\u00a0mm.\nFrutti.\nI frutti sono degli acheni oblunghi con dei solchi longitudinali. Sono inoltre provvisti di pappo in serie multiple formato da soli peli senza coroncina.\nFitosociologia.\nDal punto di vista fitosociologico la specie di questa scheda appartiene alla seguente comunit\u00e0 vegetale:\nSistematica.\nLa famiglia delle Asteraceae (o Compositae) \u00e8 la famiglia vegetale pi\u00f9 numerosa, organizzata in oltre 1000 generi per un totale di circa 20.000 specie.\nIl \"Doronicum clusii\" appartiene a un genere (\"Doronicum\") non molto numeroso comprendente 30 - 40 specie (secondo le varie classificazioni), diffuse quasi unicamente nell'emisfero boreale (Vecchio Mondo), delle quali una decina sono proprie della flora italiana.\nIl genere \"Doronicum\" appartiene alla sottofamiglia delle Asteroideae e alla trib\u00f9 delle Senecioneae, caratterizzata dall'avere capolini con fiori ligulati alla periferia e fiori tubulosi al centro, squame dell'involucro ben sviluppate e tutte pi\u00f9 o meno di uguale lunghezza e pappo biancastro e morbido.\nAll'interno del genere \"D. clusii\" appartiene alla sezione \"Aronicum\" caratterizzata dall'avere i frutti acheni provvisti sempre di pappo.\nVariabilit\u00e0.\nSono note due sottospecie:\nSinonimi.\n\"D. clussii\" ha avuto nel tempo diverse denominazioni. L'elenco che segue indica alcuni tra i sinonimi pi\u00f9 noti:\nSpecie simili.\nIn generale tutti i \u201cDoronici\u201d montani d'alta quota sono di difficile determinazione; questo vale per le seguenti specie: \"Doronicum austriacum\", \"Doronicum columnae\", \"Doronicum grandiflorum\", \"Doronicum glaciale\" e \"Doronicum clusii\".\nUsi.\nGiardinaggio.\nCome per altre specie anche per queste piante l'unico interesse \u00e8 quello orticolo. Questo grazie ad alcune caratteristiche come i fiori grandi, la vivacit\u00e0 dei colori e la lunga fioritura oltre ad una certa resistenza ai climi freddi. Sono adatte unicamente al giardino rocciosi e alpino in quanto allo stato libero, raramente scendono sotto i limiti di altitudine superiore del bosco di faggio o di castagno."}
{"id": "2340220", "revid": "92723", "url": "https://it.wikipedia.org/wiki?curid=2340220", "title": "Zh\u00ecx\u00f9", "text": "\u014euy\u00ec Zh\u00ecx\u00f9 (\u8545\u76ca\u667a\u65ed) nacque nel 1599 a Suzhou (provincia dello Jiangsu). Inizialmente confuciano e dispregiatore delle dottrine buddhiste, si convert\u00ec al Buddhismo dopo la lettura delle opere del monaco e studioso buddhista Zh\u016b H\u00f3ng (\u7969\u5b8f, 1535-1615) all'epoca attivo propugnatore del Buddhismo cinese contro gli attacchi polemici dei missionari cattolici e dei letterati confuciani.\nNel 1638 compose il \u68b5\u7db2\u7d93\u53e4\u8ff0\u8a18 ( \"F\u00e0nw\u01cengj\u012bng g\u01d4sh\u00f9j\u00ec\", T.D. 1815) un commentario al \"Brahmaj\u0101las\u016btra\" (\u68b5\u7db2\u7d93 \"F\u00e0nw\u01ceng j\u012bng\", giapp. \"Bonm\u014d ky\u014d\", Il Sutra della rete di Brahma; T.D. 1484.24.997a-1010a) e, incerto sulla prospettiva dottrinale a cui conformare l'opera, decise di praticare un rito di divinazione prendendo quattro monete, su cui scrisse rispettivamente i caratteri \u552f\u8b58 (\"W\u00e9ish\u00ec\", vedi Buddhismo F\u01cexi\u0101ng), \u5929\u53f0 (\"Ti\u0101nt\u00e1i\"), \u83ef\u56b4 (\"Hu\u0101y\u00e1n\") e 'mia propria' (intendendo cos\u00ec di scegliere una sua personale interpretazione). L'esito della divinazione operata di fronte ad una statua del Buddha \u015a\u0101kyamuni fu favorevole al Ti\u0101nt\u00e1i. Da quel momento Zh\u00ecx\u00f9 decise di conformare i suoi insegnamenti e i suoi scritti alle dottrine espresse da quella scuola.\nZh\u00ecx\u00f9 si ammal\u00f2 nell'estate del 1655, durante questo periodo compose il \"Jingtu shiyao\" (Dieci opere fondamentali sulla Terra pure), un'opera che ineriva alle dottrine della scuola J\u00ecngt\u01d4 (\u6de8\u571f\u5b97, \"J\u00ecngt\u01d4 z\u014dng\"). Ripresosi concluse la sua grande opera raccolta in 44 volumi: lo \"Yuezang zhijin\" (\u95b1\u8535\u77e5\u6d25, Esaminare il canone al fine di stabilirne la profondit\u00e0). Dopo essersi di nuovo ammalato e aver redatto ulteriori opere Zh\u00ecx\u00f9 muore nel 1655.\nDopo la sua morte fu insignito del titolo \"Lingfeng ouyi Daishi zonglun\"."}
{"id": "2340227", "revid": "729019", "url": "https://it.wikipedia.org/wiki?curid=2340227", "title": "Jacques Fouroux", "text": "Biografia.\nGiocatore.\nSoprannominato \u201cIl piccolo caporale\u201d per via sia della sua bassa statura (163\u00a0cm) che della sua capacit\u00e0 di guidare il pacchetto di mischia, spese la carriera interamente in club non di primissimo piano (Cognac dagli esordi fino al 1970, La Voulte fino al 1976 e Auch, club della sua citt\u00e0 natale, fino a fine carriera nel 1981); pi\u00f9 rilevante la sua attivit\u00e0 internazionale, che lo vide 27 volte in campo con la maglia della , 23 volte delle quali da capitano.\nEsord\u00ec con la selezione nazionale nel 1972 a Dublino contro l' e prese parte a 4 tornei consecutivi del Cinque Nazioni, dal al , vincendo quest'ultima edizione con il Grande Slam; impegnato anche in vari \"tour\" internazionali tra cui quello del 1974 in Sudamerica, disput\u00f2 il suo 27\u00ba e ultimo incontro per la nel 1977 a Clermont-Ferrand contro la , con uno \"score\" di 17 vittorie, 3 pareggi e 7 sconfitte.\nAllenatore.\nDopo il ritiro da giocatore, nel 1981, Fouroux divenne commissario tecnico della , incarico che tenne per 9 anni fino al 1990; in tale periodo disput\u00f2 10 tornei del Cinque Nazioni, guidando la squadra alla vittoria finale in 6 occasioni: in tre di esse, nel , e , a pari merito rispettivamente di , e ; nel in solitaria e, nel e , con il Grande Slam.\nGuid\u00f2 anche la Nazionale francese alla , la prima edizione assoluta di tale competizione, realizzando l\u2019\"exploit\" di battere in semifinale una delle due Nazionali ospitanti, quella dell', anche se poi la finale per la Coppa fu vinta dalla , che batt\u00e9 i francesi ad Auckland.\nIl suo ultimo incontro da commissario tecnico fu una sconfitta ad Auch, sua citt\u00e0 natale, contro la , nell'agosto del 1990; dopo questo fatto si dimise dalla conduzione della Nazionale e fu eletto vice presidente della F\u00e9d\u00e9ration Fran\u00e7aise de Rugby.\nLasci\u00f2 l'incarico direttivo nel 1992 per tornare ad allenare: preso in carico il port\u00f2 il club alpino alla finale del campionato francese nel 1993, poi persa contro il ; la delusione per la sconfitta, che Fouroux attribu\u00ec allo scadente arbitraggio e ai giochi di potere interni alla Federazione, lo indusse a lasciare il XV per mettersi alla presidenza di una neonata lega di rugby XIII.\nL'avventura nel \"Rugby league\" dur\u00f2 poco, perch\u00e9 gi\u00e0 nel settembre del 1996 la Lega fu sciolta e Fouroux torn\u00f2 al \"Rugby union\", dichiarandosi disponibile a entrare a far parte di un programma tecnico all'Auch.\nDivenuto direttore sportivo del Grenoble e, in seguito, allenatore dell'Orl\u00e9ans, torn\u00f2 di nuovo a ricoprire un incarico dirigenziale al Grenoble nel 2005, ma il fallimento della societ\u00e0 vanific\u00f2 tutti i progetti.\nRimasto libero da incarichi, nell'agosto 2005 fu ingaggiato in Italia come allenatore dell'Aquila; con tale club ebbe un rapporto breve ma burrascoso, visto che fu licenziato appena tre mesi pi\u00f9 tardi al culmine di una polemica che vide il francese accusare la dirigenza aquilana di gestire il club con metodi \u00abmafiosi e familistici\u00bb con riferimento all'assegnazione degli incarichi direttivi.\nPoco pi\u00f9 di un mese dopo il suo licenziamento, il 17 dicembre 2005, Fouroux fu ucciso da un infarto cardiaco nella sua casa di Auch; a fine ottobre del 2007, nel corso di una cerimonia pubblica, lo stadio rugbistico della sua citt\u00e0 natale fu intitolato a suo nome.\nFouroux, insieme al giornalista sportivo Henri Garcia, fu anche coautore di un libro, pubblicato in Francia nel 1984, \"Rugby\", che ebbe un'edizione italiana nel 1987 a cura di Sperling &amp; Kupfer."}
{"id": "2340229", "revid": "767487", "url": "https://it.wikipedia.org/wiki?curid=2340229", "title": "Talavera (Nueva Ecija)", "text": "Talavera \u00e8 una municipalit\u00e0 di Prima classe delle Filippine, situata nella Provincia di Nueva Ecija, nella regione di Luzon Centrale.\nTalavera \u00e8 formata da 53 baranggay:"}
{"id": "2340239", "revid": "729019", "url": "https://it.wikipedia.org/wiki?curid=2340239", "title": "Jan Boubli", "text": "Il suo miglior risultato ottenuto all'European Poker Tour \u00e8 il 1\u00ba posto nella stagione 2005/2006 all'evento di Barcellona (guadagno: \u20ac 426.000)."}
{"id": "2340241", "revid": "74801", "url": "https://it.wikipedia.org/wiki?curid=2340241", "title": "Tamara De Treaux", "text": "Biografia.\nLa De Treaux era affetta da nanismo, essendo alta circa , e fu proprio questa caratteristica a consentirle di essere scritturata per il ruolo di E.T. nel film \"E.T. l'extra-terrestre\", ruolo diviso con altri due interpreti, Pat Bilon (anch'egli affetto da nanismo) ed un giovane Matthew De Meritt (nato senza gambe).La De Treaux mor\u00ec nel 1990 all'et\u00e0 di trentuno anni a causa di un infarto."}
{"id": "2340242", "revid": "57872", "url": "https://it.wikipedia.org/wiki?curid=2340242", "title": "Veronica Murialdo", "text": "Biografia.\nLa savonese Murialdo nella sua carriera di pittrice ha prodotto quadri e ceramiche con soggetti sacri che ornano chiese, oratori e case private di Savona e della Liguria di ponente. La sua attivit\u00e0 artistica risulta infatti estesa da Oneglia fino a Genova e nell'immediato entroterra.\nFu figlia primogenita dell'artista savonese Stefano Murialdo detto \"il Crocetto\" e di Anna Giordano. Per tale motivo spesso era soprannominata \"la Crocetta\". Ebbe cinque sorelle (Maria, Anna, Luigia, Dorotea e Tecla) e un fratello (Agostino, nato nel 1830). Visse in casa in centro a Savona, nei pressi della chiesa di San Pietro. Si spos\u00f2 con lo stuccatore Fabio Sonzini, originario della provincia di Como.\nIn giovent\u00f9 dipinse ceramiche nelle locali fabbriche Musso, Folco e Ricci. Frequent\u00f2 gli artisti locali dell'epoca, quali Giuseppe Frascheri (1809-1886), Agostino Oxilia (1778-1854), Domenico Buscaglia (1828-1919), Antonio Brilla (1813-1891), Michele Brilla (1845-1917) e Francesco Coghetti (1802-1875), operante nelle cattedrale di Savona. Ebbe in diverse occasioni come mecenate il canonico Francesco Gio Battista Caorsi (1817-1896), personaggio di un certo rilievo nella chiesa savonese dell'Ottocento."}
{"id": "2340244", "revid": "729019", "url": "https://it.wikipedia.org/wiki?curid=2340244", "title": "Talugtug", "text": "Talugtug \u00e8 una municipalit\u00e0 di Quinta classe delle Filippine, situata nella Provincia di Nueva Ecija, nella regione di Luzon Centrale.\nTalugtug \u00e8 formata da 28 baranggay:"}
{"id": "2340247", "revid": "199745", "url": "https://it.wikipedia.org/wiki?curid=2340247", "title": "Doronico del granito", "text": " #REDIRECT Doronicum clusii"}
{"id": "2340248", "revid": "729019", "url": "https://it.wikipedia.org/wiki?curid=2340248", "title": "Mark Teltscher", "text": "Ha vinto l'European Poker Tour Londra nel 2005, guadagnando \u00a3 280.000. Sempre all'EPT ha ottenuto il 2\u00ba posto nell'evento di Barcellona 2007, vincendoo \u20ac 673.000."}
{"id": "2340258", "revid": "547034", "url": "https://it.wikipedia.org/wiki?curid=2340258", "title": "Jesse L. Martin", "text": "Biografia.\nTerzo di cinque figli, \u00e8 nato a Rocky Mount, Virginia. Suo padre, Jesse Reed Watkins (1943-2003), un uomo bianco, si occupava di trasporti. Sua madre, Virginia Price (afroamericana) era un consigliere del college; i genitori divorziarono quando era un bambino. La madre si \u00e8 successivamente risposata e i figli hanno adottato il cognome del patrigno (Martin). Quando Martin era alle elementari, la famiglia si trasfer\u00ec a Buffalo, New York. A causa del suo accento del sud, che lo imbarazzava, e della sua timidezza, Jesse inizi\u00f2 ad avere difficolt\u00e0 nel parlare. Un insegnante prese a cuore il problema e lo spinse ad aderire a un programma di teatro che si teneva dopo la scuola. Gli fu assegnata la parte di un pastore in The Golden Goose. Essendo della Virginia, il giovane Martin interpret\u00f2 il personaggio nell'unico modo che conosceva: come un ispirato predicatore battista del sud. Lo spettacolo fu un successo, e Martin emerse dal suo guscio. In seguito frequent\u00f2 l'Accademia per le Arti Visive e dello spettacolo di Buffalo, dove fu votato \"Most Talented\" nella sua categoria. Successivamente s'iscrisse al \"Tisch School of the Arts Theatre Program\" della New York University. Martin \u00e8 conosciuto soprattutto per il ruolo di Tom Collins in \"Rent\", in quello del detective Ed Green in \"Law &amp; Order - I due volti della giustizia\" e del detective West nella serie tv \"The Flash.\"\nHa partecipato al telefilm Ally McBeal interpretando un medico che viene difeso da Ally a un processo, poi compare in altre puntate come fidanzato della protagonista.\nDoppiatori italiani.\nNelle versioni in italiano dei suoi film, Jesse Martin \u00e8 stato doppiato da:"}
{"id": "2340265", "revid": "729019", "url": "https://it.wikipedia.org/wiki?curid=2340265", "title": "Zaragoza (Nueva Ecija)", "text": "Zaragoza \u00e8 una municipalit\u00e0 di Quarta classe delle Filippine, situata nella Provincia di Nueva Ecija, nella regione di Luzon Centrale.\nZaragoza \u00e8 formata da 19 baranggay:"}
{"id": "2340266", "revid": "104458", "url": "https://it.wikipedia.org/wiki?curid=2340266", "title": "Dinastia Rjurik", "text": ""}
{"id": "2340268", "revid": "729019", "url": "https://it.wikipedia.org/wiki?curid=2340268", "title": "LTV-N-2 Loon", "text": "Il missile LTV-N-2 Loon fu una copia di produzione statunitense del missile da crociera tedesco V-1, ampiamente utilizzato durante la seconda guerra mondiale.\nNel 1944 gli scienziati statunitensi studiarono i rottami di un V-1 precipitato e ne replicarono il progetto per conto dell'United States Army Air Force (l'aviazione militare dell'esercito americano).\nLa copia americana si differenziava dall'originale per alcuni particolari, fra i quali il sistema di guida a radiocomando. Il missile fu denominato JB-2 e nel corso del 1945 furono eseguiti numerosi lanci di prova con successo. La United States Navy mostr\u00f2 interesse per l'ordigno e a partire dal 1947 lo speriment\u00f2 su due sottomarini appositamente modificati per lanciarlo in emersione, con la denominazione LTV-N-2 Loon. Il programma fu terminato nel 1950 e parte dei risultati sperimentali furono riversati nel progetto del missile da crociera Regulus."}
{"id": "2340273", "revid": "1543377", "url": "https://it.wikipedia.org/wiki?curid=2340273", "title": "Patrik Antonius", "text": "Patrik \u00e8 considerato uno dei migliori giocatori di poker cash game Texas Hold'Em No Limit e Omaha Pot Limit, valutazione che trova conferma nell'essere il pi\u00f9 vincente cash gamer online della storia.\nI suoi migliori risultati ottenuti all'European Poker Tour sono il primo posto nella stagione 2005-06 all'evento di Baden bei Wien, dove ha vinto 288.180 \u20ac, e il terzo posto nella stessa stagione all'evento di apertura di Barcellona, dove ha vinto 117.000 \u20ac."}
{"id": "2340280", "revid": "729019", "url": "https://it.wikipedia.org/wiki?curid=2340280", "title": "Mads Andersen", "text": "Il suo miglior risultato ottenuto allo European Poker Tour \u00e8 il 1\u00ba posto nella stagione 2005/2006 all'evento di Copenaghen, in cui ha vinto DKr 2.548.040."}
{"id": "2340282", "revid": "118516462", "url": "https://it.wikipedia.org/wiki?curid=2340282", "title": "Tata Xenon", "text": "Il Tata Xenon \u00e8 un Pick Up di medio-grandi dimensioni prodotto dalla casa automobilistica Tata a partire dal 2007. In Italia il veicolo sostituisce il Tata Pick-Up, mentre in alcuni paesi esteri la vettura viene commercializzata come Tata TL Sprint e Tata Pick-Up seconda serie.\nIl contesto.\nIl veicolo progettato totalmente in Inghilterra viene presentato al Salone di Bologna edizione 2007 per entrare in produzione nel dicembre dello stesso anno presso gli stabilimenti in India. Sviluppato su di una piattaforma completamente inedita utilizza un telaio a longheroni che rende il veicolo particolarmente adatto all'uso in fuoristrada. Il cassone \u00e8 completamente in alluminio.\nIl motore di 2,2 litri turbodiesel common-rail, 16 valvole (denominato \"Dicor\") \u00e8 stato sviluppato dall'austriaca AVL e prodotto su licenza dalla Tata Motors. Sviluppa una potenza di 140 cavalli (103 kilowatt) permettendo emissioni contenute in 224 grammi di anidride carbonica emesse ogni chilometro (nel ciclo combinato). La percorrenza media dichiarata \u00e8 di 11,8\u00a0km/l mentre la coppia massima \u00e8 di 320 N\u00b7m tra i 1.700 e i 2.700 giri.\nDisponibile sia con la trazione posteriore (4x2) e cambio manuale a 5 rapporti, che con l'integrale inseribile (4x4) abbinata ad un cambio manuale a 5 rapporti pi\u00f9 5 ridotte, viene prodotto in due differenti versioni:\nAllestimenti e accessori.\nIn Italia \u00e8 commercializzato in un unico allestimento denominato \"Base\" che comprende di serie il differenziale autobloccante, il volante regolabile in altezza e gli alzacristalli elettrici mentre tra gli optional figurano i cerchi in lega, il climatizzatore del tipo manuale e la vernice metallizzata."}
{"id": "2340285", "revid": "339392", "url": "https://it.wikipedia.org/wiki?curid=2340285", "title": "Teatro dell'Opera (Budapest)", "text": ""}
{"id": "2340286", "revid": "119102339", "url": "https://it.wikipedia.org/wiki?curid=2340286", "title": "Hartwig Derenbourg", "text": "Biografia.\nHartwig Derenbourg era il figlio dell'orientalista franco-tedesco Joseph Derenbourg e di Delphine Meyer. Studi\u00f2 l'arabo, l'ebraico e altre lingue semitiche, dapprima sotto la guida del padre, poi di Joseph Toussaint Reinaud e del grande rabbino di Francia Salomon Ulmann. Prosegu\u00ec gli studi all'Universit\u00e0 di Gottinga con Ferdinand W\u00fcstenfeld, Heinrich Ewald ed Ernest Bertheau, e a Lipsia con Christoph Krehl ed Heinrich Leberecht Fleischer. Nel 1866 ottenne il dottorato con la tesi \"De pluralium linguae arabicae et aethiopicae origine et indole\" pubblicata a Gottinga nel 1867. Tornato a Parigi, lavor\u00f2 al catalogo dei manoscritti arabi della Biblioteca imperiale.\nNel 1871 il suocero Hermann Joseph Baer gli affid\u00f2 la direzione della branca parigina della sua libreria di Francoforte. Nel 1875 fu nominato professore di arabo e di lingue semitiche al Seminario israelitico di Francia e professore di grammatica araba all'\u00ab\"\u00c9cole speciale des langues orientales vivantes\"\u00bb (oggi Institut National des Langues et Civilisations Orientales), dove ottenne la cattedra di arabo classico nel 1879.\nNel 1880 inizi\u00f2 lo studio dei manoscritti arabi alla biblioteca dell'Escorial. Qui scopr\u00ec fra l'altro l'autobiografia di Us\u0101ma ibn Munqidh, un emiro siriano del XII secolo, di cui pubblic\u00f2 il testo e la traduzione. Al suo ritorno in Francia, Ernest Renan lo fece nominare assistente alla commissione delle iscrizioni semitiche dell'Acad\u00e9mie des inscriptions et belles-lettres, dove si dedic\u00f2 all'epigrafia yemenita e sabea. Tra il 1881 e il 1891, cur\u00f2 un'edizione della grammatica araba di Sibawayh. Nel 1884 ebbe la nomina a professore di arabo alla \u00c9cole pratique des hautes \u00e9tudes, dove fu incaricato l'anno seguente della conferenza sull'islamismo e religioni dell'Arabia nella sezione delle scienze religiose. Fu eletto membro dell'\"Acad\u00e9mie des inscriptions et belles-lettres\" nel 1900.\nHartwig Derenbourg \u00e8 stato anche membro del comitato centrale dell'Alleanza Israelitica Universale e segretario di redazione de \"La Grande Encyclop\u00e9die\", pubblicata in 31 volumi sotto la direzione di Camille Dreyfus fra il 1885 e il 1902. Ha collaborato inoltre a numerose riviste tra che la \"Revue d'\u00e9tudes juives\", il \"Journal asiatique\" e il \"Journal des savants\". \u00c8 stato inoltre presidente della Commissione del Corpus Inscriptionum Semiticarum, succedendo ad Ernest Renan."}
{"id": "2340287", "revid": "1543377", "url": "https://it.wikipedia.org/wiki?curid=2340287", "title": "Sumqay\u0131t", "text": "Sumqay\u0131t (in russo \u0421\u0443\u043c\u0433\u0430\u0439\u044b\u0442, \"Sumgajyt\") \u00e8 una citt\u00e0 dell'Azerbaigian situata sulla costa occidentale del Mar Caspio, a circa 30 chilometri dalla capitale Baku. Talora traslitterata anche come \"Sumgayit\", \"Sumgait\" e \"Soumga\u00eft\", con abitanti nel 2009 \u00e8 la terza citt\u00e0 pi\u00f9 popolosa del Paese dopo Baku e G\u0259nc\u0259.\nStoria.\nPer quanto i primi insediamenti nell'area siamo risalenti intorno al 1580, lo sviluppo della citt\u00e0 \u00e8 molto recente, essendo dovuto alla decisione del governo sovietico di impiantare nella penisola di Ab\u015feron l'industria pesante per la vicinanza ai pozzi petroliferi della zona di Baku. Nel 1938-1941 fu costruita una grande centrale termoelettrica e in seguito vari impianti siderurgici, chimici e petrolchimici. La citt\u00e0 \u00e8 anche sede dell'Universit\u00e0 Statale di Sumqay\u0131t.\nLa citt\u00e0 \u00e8 passata alla cronaca per i pogrom, avvenuti tra il 27 ed il 29 febbraio 1988 allorch\u00e9 vennero compiute violenze a danno degli armeni residenti. I fatti di Sumgait vanno ricollegati alla crescente tensione riguardo alla questione del Nagorno Karabakh che sfocer\u00e0 nel 1992 nella guerra. Recentemente le citt\u00e0 \u00e8 sotto osservazione perch\u00e9 considerata un luogo di reclutamento di jihadisti locali.\nNel 2007 la rivista \"Time\" ha incluso Sumqayit tra le citt\u00e0 col pi\u00f9 elevato inquinamento ambientale del mondo. Il \"Blacksmith Institute\", un'istituzione statunitense che si occupa di inquinamento ambientale, ha posto la citt\u00e0 al primo posto tra le citt\u00e0 pi\u00f9 inquinate del pianeta sia nel 2006 che nel 2007. Nel rapporto di tale istituto si segnala come l'incidenza del cancro nella popolazione sia superiore del 51% alla media nazionale dell'Azerbaijan e come le malformazioni infantili e le mutazioni genetiche siano un fatto accertato e comune.\nSport.\nCalcio.\nLa squadra principale della citt\u00e0 \u00e8 il Futbol Klubu Sumqayit."}
{"id": "2340289", "revid": "1983214", "url": "https://it.wikipedia.org/wiki?curid=2340289", "title": "Solano", "text": ""}
{"id": "2340290", "revid": "767487", "url": "https://it.wikipedia.org/wiki?curid=2340290", "title": "Jeff Williams (giocatore di poker)", "text": "Il suo miglior risultato ottenuto all'European Poker Tour \u00e8 il 1\u00ba posto nell'evento di Montecarlo 2006, in cui ha vinto 900.000 \u20ac.\nVanta inoltre 7 piazzamenti a premi alle WSOP."}
{"id": "2340295", "revid": "339392", "url": "https://it.wikipedia.org/wiki?curid=2340295", "title": "Sumgayit", "text": ""}
{"id": "2340308", "revid": "124123", "url": "https://it.wikipedia.org/wiki?curid=2340308", "title": "Stanley Schachter", "text": "\u00c8 considerato il padre della teoria cognitivo-attivazionale delle emozioni, detta anche \"teoria dei due fattori\" o \"teoria del jukebox emotivo\".\nEgli concep\u00ec l'emozione come la risultante dell'interazione fra due componenti distinti: una fisiologica ed una psicologica. Interazione necessaria, ma non comunque sufficiente a generare un'emozione.\nL'emozione, secondo la teoria di Schachter, \u00e8 infatti la risultante dell'\"arousal\" (ovvero dello stato di attivazione psicofisiologica) e di due atti cognitivi distinti: uno che riguarda la percezione e il riconoscimento della situazione emotigena; l'altro che stabilisce la connessione fra questo atto cognitivo e l\"'arousal\" stesso.\nIn questo modo, il sistema cognitivo pu\u00f2 \"interpretare\", in base a diversi schemi, il significato funzionale dell'arousal fisiologico autopercepito.\nSchachter distingue due modalit\u00e0 con cui l'emozione pu\u00f2 avere origine: "}
{"id": "2340310", "revid": "86343", "url": "https://it.wikipedia.org/wiki?curid=2340310", "title": "Nueva Vizcaya", "text": ""}
{"id": "2340313", "revid": "287204", "url": "https://it.wikipedia.org/wiki?curid=2340313", "title": "Kostis Palamas", "text": "Biografia.\nKostis Palamas \u00e8 considerato una delle figure centrali della letteratura greca moderna. Verso la fine del XIX secolo lavor\u00f2 come giornalista. Pubblic\u00f2 la sua prima collezione di versi, \"I canti della mia patria\", nel 1886. Mor\u00ec durante l'occupazione tedesca, nella seconda guerra mondiale.\nChiamato informalmente poeta \"nazionale\" della Grecia, era strettamente associato alla lotta per liberare la Grecia moderna con la lingua \"purista\" e con il liberalismo politico. Domin\u00f2 la vita letteraria greca per pi\u00f9 di 30 anni e influenz\u00f2 fortemente l'intera politica del clima intellettuale del suo tempo. Romain Rolland lo considerava il pi\u00f9 grande poeta europeo ed venne nominato due volte per il Premio Nobel per la letteratura, ma non lo ricevette mai. Il suo poema pi\u00f9 importante, \"Il dodecalogo dello zingaro\" (1907), \u00e8 un viaggio poetico e filosofico.\nOpere.\nInno Olimpico.\nL'inno olimpico, scritto con le musiche di Spiro Samara, venne suonato per la prima volta durante i Giochi della I Olimpiade. inno che verr\u00e0 dichiarato ufficiale dal CIO nel 1958 e reintrodotto a partire dall'edizione di Tokyo 1964."}
{"id": "2340318", "revid": "28592", "url": "https://it.wikipedia.org/wiki?curid=2340318", "title": "Regno di Russia", "text": ""}
{"id": "2340321", "revid": "104458", "url": "https://it.wikipedia.org/wiki?curid=2340321", "title": "Casato di Rurik", "text": ""}
{"id": "2340322", "revid": "101175", "url": "https://it.wikipedia.org/wiki?curid=2340322", "title": "GiVi Honda LCR", "text": ""}
{"id": "2340323", "revid": "123593471", "url": "https://it.wikipedia.org/wiki?curid=2340323", "title": "Classe Brin", "text": "La classe Brin di sommergibili fu una evoluzione della classe Archimede, con alcune modifiche secondarie come lo spostamento del cannone dalla piattaforma prodiera a quelle sopraelevata sulla falsatorre. Questa modifica in particolare non diede i risultati voluti, per cui posteriormente alla entrata in servizio il cannone venne spostato alla posizione originaria. I nomi di due delle unit\u00e0 riprendevano quelli di altre unit\u00e0 della classe Archimede."}
{"id": "2340326", "revid": "149727", "url": "https://it.wikipedia.org/wiki?curid=2340326", "title": "Burghammer", "text": ""}
{"id": "2340327", "revid": "486946", "url": "https://it.wikipedia.org/wiki?curid=2340327", "title": "Classe Brin (sottomarino)", "text": ""}
{"id": "2340328", "revid": "149727", "url": "https://it.wikipedia.org/wiki?curid=2340328", "title": "Burgneudorf", "text": ""}
{"id": "2340330", "revid": "122014654", "url": "https://it.wikipedia.org/wiki?curid=2340330", "title": "Classe Alsace", "text": "Le navi da battaglia classe Alsace furono ordinate in due unit\u00e0 dalla Marine Nationale nel maggio 1940. Altre quattro gemelle si dice avrebbero dovuto seguire. Le prime sarebbero dovute entrare in servizio nel 1942-43. Rispetto alle precedenti corazzate classe Richelieu avevano un armamento potenziato, basato su tre torri quadruple con cannoni da 380\u00a0mm.\nNemmeno una fu impostata, ed esistono solo vari disegni su come sarebbero potute essere. Probabilmente erano il disegno della Guascogne, ultima Richelieu, rivisto. Lo storico navale italiano Giorgio Giorgerini fa notare comunque che la loro ordinazione, a poche settimane dalla capitolazione della Francia, non poteva che essere un fatto simbolico e fine a se stesso.\nStoria.\nSulla genesi del disegno delle corazzate \"classe Alsace\" ben poco si conosce. Le origini vanno probabilmente ricercata nella quarta unit\u00e0 della classe Richelieu, la \"Gascogne\". Questa aveva una disposizione completamente diversa dalle prime tre unit\u00e0: non pi\u00f9 due torri quadruple concentrate a prua, bens\u00ec distribuite far prua e poppa. Ugualmente, i cannoni antisiluranti da 152\u00a0mm erano disposti in modo diverso, non pi\u00f9 tutti a poppa, ma due torri triple a prua, dietro alla torre anteriore da 380\u00a0mm, mentre la terza torre tripla era collocata sopra la torre quadrupla di poppa. Soprattutto, cosa notevole, tutte le torri dell'armamento secondario si sarebbero trovate in asse con la nave, permettendo di avere un maggior campo di tiro, rispetto alla soluzione classica adottata all'epoca sulle navi da battaglia. Si pensi ad esempio alle corazzate classe Littorio, che pur disponendo di quattro torri triple da 152\u00a0mm, di fatto potevano impiegarne solo due contro lo stesso obbiettivo. La disposizione migliore degli armamenti vi era sulla corazzata tedesca Bismarck, che stanziava gli 8 cannoni principali da 380mm in 4 torri binate e la disposizione delle torri secondarie e a doppio uso gli permetteva di avere un alto raggio di brandeggio e il fuoco di tutti i cannoni senza esporre completamente la bordata. Invece le soluzioni dei francesi privilegiavano poche torri con un gran numero di cannoni, a vantaggio del minor peso. Il prezzo da pagare ovviamente per questa soluzione era di contro la mancata ridondanza dei componenti: un solo colpo su una torre di grosso calibro, avrebbe significato rischiar di perdere il 50% dell'armamento da 380\u00a0mm.\nProbabilmente proprio queste considerazioni sulla vulnerabilit\u00e0 della soluzione di due torri quadruple, oltre al tutto sommato leggermente modesto numero di cannoni imbarcato rispetto al peso delle navi (si pensi alle corazzate statunitensi classe South Dakota, che con uguale dislocamento imbarcavano 9 cannoni da 406\u00a0mm e 20 da 127\u00a0mm), port\u00f2 a pensare di rivedere il progetto della Gascogne con l'aggiunta di una terza torre quadrupla da 380\u00a0mm. Si sarebbe cos\u00ec ottenuto con un discreto aumento di dimensioni e di dislocamento un notevole miglioramento della potenza di fuoco, con l'aumento del 50% delle armi principali.\nUna soluzione simile era stata adottata gi\u00e0 dai tedeschi sulle due corazzate classe Scharnorst, nate come un miglioramento della Admiral Graf Spee e poi durante i lavori di costruzione potenziati con l'aggiunta di una terza torre tripla da 280\u00a0mm.\nLe prime due unit\u00e0, indicate come \"Alsace\" e \"Normandie\", furono ordinate nel maggio del 1940. Decisione sicuramente strana, se si pensa che gi\u00e0 c'erano in costruzione altre tre corazzate classe Richelieu, mentre la capoclasse stessa stava iniziando le prove in mare. Si \u00e8 ipotizzato che le sei unit\u00e0 francesi fossero state ordinate per contrastare le sei corazzate classe H della Kriegsmarine, la cui prima unit\u00e0 era stata impostata nel maggio del 1939. Ma la costruzione di tali unit\u00e0, facenti parte del \"Piano Z\" voluto dall'ammiraglio Erich Raeder, era stata sospesa gi\u00e0 nel settembre del 1939, per dare priorit\u00e0 al completamento delle due corazzate gi\u00e0 in cantiere (Bismark e Tirpitz), nonch\u00e9 alla costruzione di sommergibili. Difficile quindi capire il significato per il quale la Marine Nationale abbia ordinato le prime due corazzate \"classe Alsace\", se non per forse una questione di orgoglio e prestigio nazionale, nei momenti bui che precedettero al sconfitta e la capitolazione. In effetti, nel maggio del 1940, le priorit\u00e0 belliche erano ben altre, con la Campagna di Francia che stava velocemente volgendo al peggio per gli Alleati.\nOltre alle gi\u00e0 citate \"Alsace\" e \"Normandie\", altre quattro erano da ordinare; delle prime due si hanno i nomi: \"Flandre\" e \"Bourgogne\".\nTecnica.\nDisegno.\nL'indizio pi\u00f9 evidente che le unit\u00e0 della \"classe Alsace\" furono ordinate pi\u00f9 per orgoglio che per necessit\u00e0 belliche attentamente pianificate risiede nel fatto che il loro disegno non era ancora congelato nel giugno del 1940, al momento della capitolazione della Francia. Esistono vari figurini, tipici di ogni progetto che giustamente passa attraverso vari stadi. Quale fosse quello finale per\u00f2 non \u00e8 dato a saperlo. Unico punto fermo resta la disposizione delle tre torri quadruple da 380\u00a0mm, due a prua e uno a poppa. Dai figurini si evince che le due torri di prua erano ben distanziate, come sulla Richelieu, onde evitare che un solo colpo fortunato potesse immobilizzarle entrambe. Tale soluzione era gi\u00e0 stata teorizzata dal Generale del Genio Navale Ferrati per le corazzate italiane classe Francesco Caracciolo, impostate nel 1914 ma mai terminate per le vicende belliche; le corazzate francesi furono quindi le uniche navi da battaglia che ebbero le torri principali ben distanziate, soluzione peraltro imposta dalla necessit\u00e0 di dover preservare le stesse a causa dell'alto numero di cannoni installati su di esse.\nL'armamento secondario, composto da torri triple da 152\u00a0mm, le stesse delle Richelieu e degli incrociatori leggeri contemporanei, appaiono in numero di tre o quattro, in varie posizioni; in ogni caso almeno due torri, se non tutte e tre, si sarebbero dovute trovare in asse con le torri di calibro principale. Le due ipotesi per l'armamento antisilurante in pratica ricalcavano quella della \"Gascogne\" (ovviamente invertito, con due torri a poppa e una a prua) o quello delle corazzate classe Yamato, che all'entrata in servizio avevano due torri in asse coi grossi calibri e due ai lati del fumaiolo (queste ultime furono rimosse nel 1944 per potenziare l'armamento antiaereo).\nL'armamento antiaereo era incentrato in pezzi da 100\u00a0mm, in complessi binati. Il loro numero arrivava fino a 24 bocche da fuoco, qualora le torri da 152\u00a0mm fossero state solo tre. Si hanno poche indicazioni sull'armamento antiaereo leggero, ma \u00e8 probabile che, se le unit\u00e0 fossero state completate, sicuramente sarebbe stato assai consistente, vista l'accresciuta minaccia aerea che avvenne negli anni di guerra.\nCirca l'apparato motore, probabilmente sarebbero state installate sei-otto caldaie ad alta pressione con quattro gruppi di turbine e riduttori doppi, soluzione pionierizzata proprio dalla Marina Francese. Considerata l'attenzione della Marine Nationale per la velocit\u00e0 delle sue navi, probabilmente si sarebbe fatto il possibile per poter raggiungere almeno i 30 nodi.\nArmamento.\nCannoni da 380 mm.\nL'armamento principale da progetto era di dodici cannoni da 380\u00a0mm, progettati nel 1935 ed entrati in servizio nel 1940 sulla \"Richelieu\". Tali armi, lunghe 45 calibri, ovvero 17822\u00a0mm, pesavano 94130\u00a0kg ciascuna. La camera di scoppio era di 456,6 litri. la cadenza di tiro era riportata come 1,33 colpi al minuto. I proiettili perforanti erano lunghi 1,9 metri e pesavano 884\u00a0kg. Stesse dimensioni e pesi avevano i colpi ad alto esplosivo. Per il lancio si usavano cariche da 228\u00a0kg. Ogni anima del cannone aveva una vita di circa 200 colpi. La velocit\u00e0 d'uscita del proietto era di 830\u00a0m/s, con una pressione di 3200\u00a0kg/cm2.\nNon si sa quanti proietti sarebbero stati stivati, ma probabilmente 104, come sulle \"Richelieu\".\nCon un'elevazione di 4,4\u00b0 la gittata era di 10000 metri, con angolo di caduta di 5,2\u00b0. La velocit\u00e0 residua era di 675\u00a0m/s, e il potere perforante era stimato in 490\u00a0mm di corazza verticale e di 38\u00a0mm di corazza orizzontale.\nCon un'elevazione di 10,9\u00b0 la gittata era di 20000 metri, con angolo di caduta di 14,2\u00b0. La velocit\u00e0 residua era di 544\u00a0m/s, e il potere perforante era stimato in 380\u00a0mm di corazza verticale e di 96\u00a0mm di corazza orizzontale.\nInfine, con un'elevazione di 14,9\u00b0 la gittata era di 25000 metri, con angolo di caduta di 20,2\u00b0. La velocit\u00e0 residua era di 514\u00a0m/s, e il potere perforante era stimato in 350\u00a0mm di corazza verticale e di 126\u00a0mm di corazza orizzontale.\nLa gittata massima, con angolo di 35\u00b0, era di 41700 metri, di fatto al di l\u00e0 della portata degli strumenti di puntamento dell'epoca.\nDi fatto le prestazioni di tale arma erano assai buone, inferiori alle pari calibro italiane e tedesche, ma superiori a quelle inglesi. A 25000 metri, di fatto la portata massima nella quale si poteva nel 1940 ingaggiare combattimento con una ragionevole speranza di colpire il nemico, il potere perforante dei proietti era di 350\u00a0mm, valore sufficiente a sfondare le corazze delle potenziali navi nemiche, quali le Littorio e le Bismark. Non sappiamo quale cadenza di dispersione potessero avere le salve, visti i pochi colpi sparati in guerra da questi cannoni, ma il calibro scelto avrebbe dovuto limitare tale fenomeno.\nTali cannoni erano montati in complessi quadrupli, pesanti 2476 tonnellate l'uno (come un cacciatorpediniere dell'epoca); tale valore rende le torri delle \"Richelieu\" e delle \"Alsace\" le pi\u00f9 pesanti in assoluto dopo quelle triple da 460\u00a0mm delle Yamato. Il movimento delle torri era elettrico, e la velocit\u00e0 era di 5\u00b0 al secondo. Non essendo mai stato completato definitivamente il progetto delle \"Alsace\", non sappiamo quali campi di tiro avrebbero avuto le tre torri quadruple. \u00c8 probabile che sarebbero stati di almeno 137,5\u00b0 per lato, come sulla \"Guascogne\", se non di pi\u00f9. Le corazzate classe Richelieu aveva -150\u00b0/+150\u00b0 per la torre numero 1 e -157\u00b0/+157\u00b0 per la torre numero 2.\n\u00c8 probabile che ogni torre sarebbe stata equipaggiata con un telemetro, per il tiro autonomo in caso di danni ala centrarle di tiro. Non si sa con certezza i valori di corazza delle torri dell\"'Alsace\", ma \u00e8 probabile che non si sarebbero discostati di tanto da quelli delle \"Richelieu\".\nArmamento secondario e antiaereo.\nA causa dell'incertezza del disegno finale, si ignora la consistenza e il modello delle armi secondarie prescelte, soprattutto per quanto riguarda quelle antiaeree.\n\u00c8 presumibile che come armamento antisilurante sarebbero stati adottati i cannoni 152/55 modello 1930, gi\u00e0 scelti per le Richelieu e gli incrociatori leggeri classe La Gallissoniere. Queste armi, concepite per il duplice impiego antinave e antiaereosiluranti, avevano una cadenza teorica di 5 colpi al minuto e sparavano proiettili perforanti da 54\u00a0kg. Come detto, ogni arma era montata in complessi trinati, modello 1936, che in origine, proprio per la duplice funzione antinave/antiaerea dovevano avere un alzo di 90\u00b0. All'atto pratico sulle Richelieu tale valore fu limitato a 75\u00b0. \u00c8 probabile che tale valore sarebbe stato adottato anche sulle \"Alsace\", fatto salvo modifiche e migliorie degli impianti, probabilmente previsti. Il modello 1936, montato sulle Richelieu, pesava 228 t, mentre quello per incrociatori, modello 1930, 178 tonnellate. La differenza risiedeva nella diversa e pi\u00f9 pesante corazzatura applicata per le navi da battaglia.\nPer quanto riguarda l'armamento antiaereo, erano previsti i pezzi da 100/45\u00a0mm gi\u00e0 imbarcati sulle Richelieu e sull'incrociatore pesante \"Algerie\". Tali armi, montate in coppie su complessi con alzo di 80\u00b0, avevano principalmente l'obiettivo di colpire bombardieri in quota o in tuffo. La cadenza di tiro era di 10 colpi al minuto, valore buono, ma non eccezionale. Ogni complesso binato pesava 13,3 tonnellate.\nIl numero di armi variava dagli 8 ai 12 complessi, a seconda del disegno, e quindi dell'adozione o meno delle torri rinate da 152\u00a0mm ai lati della sovrastruttura.\nA completamento della panoplia, le armi leggere antiaeree da 37 e 13,2\u00a0mm. Per quanto riguarda le mitragliere pesanti da 37\u00a0mm, probabilmente sarebbero stati i complessi binati Modello 1933, con armi da 37/50\u00a0mm la cadenza di tali armi era indicata in 30 colpi al minuto. Per quanto riguarda il calibro inferiore, nella Marine Nationale si usavano ancora le Hotchkiss da 13,2/70\u00a0mm, armi del tutto inadeguato sia come portata che come potenza per arrestare gli aerei attaccanti.\nInfine a poppa, era prevista, come d'uso all'epoca, una catapulta con due-tre idroricognitori.\nProtezione.\nAnche sulla protezione si hanno pochi dati, che sono stati inseriti in tabella. Se lo scafo fosse stato una semplice evoluzione della \"Guascogne\", allora \u00e8 presumibile che la protezione di cintura ne avrebbe ricalcato lo schema. Le corazzate classe Richelieu erano dotte di una corazza di cintura interna inclinata di 20\u00b0 spessa 327\u00a0mm. Dietro di essa vi era un paraschegge, inclinato dalla parte opposta spesso 50\u00a0mm. La protezione orizzontale era composta da un ponte corazzato spesso 170\u00a0mm, con un ponte paraschegge sottostante di 40\u00a0mm. La protezione antisiluri era composta da spazi pieni e vuoti, con una paratia finale corazzata di 30\u00a0mm: sulla carta non molto efficace, e forse la pi\u00f9 semplice in assoluto fra quelle adottate per le corazzate fra le due guerre.\n\u00c8 probabile che tali schemi rimanessero invariati anche per le \"Alsace\", fatto salvo qualche variazione degli spessori. In particolar modo, con l'adozione di una terza torre quadrupla da 380\u00a0mm pesante oltre 2200 tonnellate su uno scafo solo leggermente pi\u00f9 grande di quello della \"Guascogne\", si sarebbe dovuto praticare qualche \"alleggerimento\", probabilmente colpendo appunto le corazzature. Va anche detto che i miglioramenti della tecnica metallurgica avrebbero comportato a parit\u00e0 di peso una maggiore robustezza, quindi corazze pi\u00f9 sottili non avrebbero necessariamente significato una nave meno protetta.\nPer quanto riguarda le torri da 380\u00a0mm e le relative barbette, la corazza doveva aggirarsi intorno ai valori di poco superiori ai 400\u00a0mm, cio\u00e8 valori che le avrebbero dovuto proteggere le \"Alsace\" dai pezzi da 406\u00a0mm delle corazzate tedesche classe H.\nConsiderazioni.\nDifficile valutare queste corazzate, per vari motivi.\nInnanzitutto, come gi\u00e0 sottolineato pi\u00f9 volte, si trattarono di navi ordinate a poche settimane dalla caduta della Francia sotto il giogo nazista, e quindi a seguito di motivi d'orgoglio. In secondo luogo, i disegni non furono mai terminati, proprio per il modo in cui furono ordinate.\nGrossi calibri.\nIl disegno pi\u00f9 ricorrente, forse l'ultimo, le ritrae con tre torri da 152\u00a0mm, una prora e due a poppa, in asse con le tre torri quadruple da 380\u00a0mm, e come armamento antiaereo 12 complessi binati da 100\u00a0mm. Se tale disegno fosse stato completato, le \"Alsace\" sarebbero risultate un buon compromesso, con un gran numero di pezzi d'artiglieria principale, ben dodici, un record per le navi da battaglia costruite dopo il 1930. Tale numero fu previsto anche per le progettate ma mai realizzate corazzate statunitensi classe Montana, mentre, a parte le unit\u00e0 inglesi classe King George V, tutte le altre corazzate realizzate ebbero nove cannoni in tre complessi trinati. Solo le unit\u00e0 tedesche ebbero otto cannoni in quattro torri, soluzione forse superata. Quindi le unit\u00e0 francesi classe \"Alsace\" risultavano, quantomeno sulla carta, superiori alle potenziali rivali, quali le italiane classe Littorio e le tedesche classe Bismark e classe H (impostate ma mai completate). Rispetto a queste, con corazzature tutto sommato simili, o leggermente superiori per quanto riguarda le torri e le barbette, aveva un numero di pezzi principali assai superiore.\nArmi secondarie.\nDiverso invece il discorso del calibro dei pezzi secondari e antiaerei. I francesi, come peraltro tedeschi giapponesi e italiani, suddivisero il compito del contrasto antinave e antiaereo in due calibri diversi, 152\u00a0mm in funzione antisilurante e 100\u00a0mm per l'antiaerea pura. \u00c8 vero che i pezzi da 152 avevano la capacit\u00e0 di effettuare tiro di sbarramento (come pure i cannoni italiani e giapponesi), ma la bassa cadenza di tiro ne limitava l'efficacia. Viceversa inglesi e statunitensi sulle loro corazzate collocarono i pi\u00f9 efficienti cannoni da 133\u00a0mm e 127\u00a0mm a doppio scopo (\"dual purpose\"), che con elevata cadenza di tiro - in realt\u00e0 per il 133\u00a0mm inglese pi\u00f9 teorica che reale - potevano efficacemente effettuare il tiro di sbarramento, pur conservando una discreta capacit\u00e0 antinave. Questo permetteva di risparmiare peso aumentando il numero di bocche da fuoco antiaeree installate: per le corazzate statunitensi dieci complessi binati da 127\u00a0mm erano lo standard. Certo, il 127\u00a0mm statunitense non aveva il potere perforante di un pezzo calibro 152\u00a0mm italiano o francese, o del 155\u00a0mm giapponese, ma \u00e8 anche vero che il loro compito era quello di colpire i cacciatorpediniere, navi cio\u00e8 prive di corazze, e non incrociatori o altre corazzate. La soluzione francese quindi di dividere i compiti antisilurante antiaerea su due calibri risulta conservativa e datata per il 1940. \nLo stesso vale per le mitragliere antiaeree: il calibro da 13,2\u00a0mm era del tutto insufficiente per la difesa antiaerea, ed \u00e8 probabile che se le navi fossero state completate, tali armi sarebbero state sostituite con armi da almeno 20\u00a0mm, come avvenne ad esempio sulle navi della Regia Marina.\nIn ogni caso tutti questi giudizi sono solo speculazioni: nessuna \"Alsace\" fu nemmeno impostata, e a parte pochi figurini, nient'altro si pu\u00f2 valutare su questa sfortunata, e per certi versi controversa, classe di corazzate, ultima evoluzione tecnica di un disegno nato con la classe Richelieu."}
{"id": "2340331", "revid": "149727", "url": "https://it.wikipedia.org/wiki?curid=2340331", "title": "Spreewitz", "text": ""}
{"id": "2340332", "revid": "149727", "url": "https://it.wikipedia.org/wiki?curid=2340332", "title": "Zerre", "text": ""}
{"id": "2340333", "revid": "729019", "url": "https://it.wikipedia.org/wiki?curid=2340333", "title": "Alfonso Castaneda", "text": "Alfonso Castaneda \u00e8 una municipalit\u00e0 di Quinta classe delle Filippine, situata nella Provincia di Nueva Vizcaya, nella regione della Valle di Cagayan.\nAlfonso Castaneda \u00e8 formata da 6 baranggay:"}
{"id": "2340335", "revid": "2730", "url": "https://it.wikipedia.org/wiki?curid=2340335", "title": "Abd al-Rasul Sayyaf", "text": "Ha preso parte alla guerra contro il governo del Partito Democratico Popolare dell'Afghanistan (PDPA) negli anni ottanta, guidando una fazione di Mujahedin dell'Unione Islamica per la Liberazione dell'Afghanistan.\nDurante tale guerra, ha ricevuto il sostegno e l'aiuto di volontari arabi che finanziarono i suoi \"Mujahedin\". Si dice che Sayyaf sia stato il primo ad aver invitato Osama bin Laden in Afghanistan. Nel 2005 l'Unione Islamica si trasform\u00f2 in un partito politico, l'Organizzazione della Da'wa Islamica di Afghanistan. Ader\u00ec all'Alleanza del Nord, malgrado le sue strette relazioni con gruppi militanti islamici che si opponevano al suo leader. \u00c8 stato anche accusato di aver tradito il leader dell'Alleanza del Nord, A\u1e25mad Sh\u0101h Mas\u02bf\u016bd, avendo scientemente fornito assistenza ai due assassini che lo uccisero.\nBiografia.\nSayyaf parla bene l'arabo (in Afghanistan si parla pashtu, il dari e l'uzbeco) e ha conseguito un diploma in materie religiose islamiche all'Universit\u00e0 di Kabul e un \"master\" all'Universit\u00e0-moschea di al-Azhar del Cairo. \u00c8 stato descritto come \"un grande, muscoloso uomo con un incarnato chiaro e una folta barba grigia\". Alto approssimativamente 1 metro e 83 cm per un peso di 93,4 kg. \"In genere indossa uno zucchetto bianco o un ampio turbante, un tradizionale camicione afghano ( \"shalwar kamiz\" ), una tunica con ampio pantalone\".\nSayyaf era membro della locale Fratellanza Musulmana afghana, fondata nel 1969 da Gulbuddin Hekmatyar e dal Dr. Burhanuddin Rabbani, che aveva forti legami con l'originale e molto pi\u00f9 diffusa organizzazione egiziana dei Fratelli Musulmani. L\"'Ustadh\" (Professore) \u02bfAbd al-Rasul Sayyaf \u00e8 stato professore di una piccola universit\u00e0 islamica chiamata La \"Shariat\" di Kabul fino al 1973, allorch\u00e9 egli ord\u00ec un complotto con Burhanuddin Rabbani, Ahmed Shah Massoud e Gulbuddin Hekmatyar per cacciare il presidente Dawud Khan dalla valle del Panjshir. Il colpo di mano fall\u00ec ed egli fu costretto a riparare in Pakistan ma fu arrestato quando rientr\u00f2.\nImprigionato dal Partito Democratico Popolare dell'Afghanistan (PDPA), comunista, nell'aprile 1978, fu liberato in circostanze controverse dal leader del secondo PDPA, Hafizullah Amin, che, incidentalmente, aveva la ventura di essere un lontano parente di Sayyaf che, peraltro era stato incarcerato proprio a causa sua. Sayyaf non giunse a Peshawar fino al 1980, dopo l'intervento sovietico nel Paese, e fu riconosciuto dai Pakistani come il leader dell'Unione islamica per la Liberazione dell'Afghanistan (\"Ittihad-i-Islami Baraye Azadi Afghanistan\"), una coalizione di vari partiti che combattevano i sovietici e le forze del governo afghano. L'Unione Islamica subito implose e Sayyaf mantenne per\u00f2 in parte quel nome per l'organizzazione che egli aveva costituito (il \"Tanzim-e Da\u02bfwat-e Islami-ye Afghanistan\", \u062a\u0646\u0638\u06cc\u0645 \u062f\u0639\u0648\u062a \u0627\u0633\u0644\u0627\u0645\u06cc \u0627\u0641\u063a\u0627\u0646\u0633\u062a\u0627\u0646, vale a dire \"Organizzazione della \"Da\u02bfwa\" islamica in Afghanistan\".\nSayyaf combatt\u00e9 contro i sovietici impegnando le loro forze in Afghanistan durante gli anni ottanta, e fu generosamente finanziato dall'Arabia Saudita. Durante il \"jih\u0101d\" contro i sovietici strinse relazioni forti con Osama bin Laden. Insieme, nell'area di Jalalabad, essi organizzarono una serie di campi d'addestramento, in seguito usati da personale di Al Qaida, con ricoveri e alloggi. Nel 1981 Sayyaf form\u00f2 e guid\u00f2 l\"Ittihad-i Islami Baraye Azadi Afghanistan\", ossia l'Unione Islamica per la Liberazione dell'Afghanistan. Nel 1985 fond\u00f2 un'universit\u00e0 in un campo di rifugiati afghani vicino Peshawar, chiamata \"Da'wa al-Jihad\", (Il richiamo al Jihad), che viene descritto come la \"scuola d'eccellenza per il terrorismo\". Ramzi Ahmad Yusuf, che organizz\u00f2 l'attentato al World Trade Center del 1993, lo frequent\u00f2.\nGrazie alle sue eccellenti condizioni di salute, continu\u00f2 a vivere una vita spartana, rinunciando alle comodit\u00e0 moderne come il materasso e l'aria condizionata; sebbene amasse giocare a tennis in notturna.\nDurante il periodo post-bellico, Sayyaf mantenne i suoi campi d'addestramento, usandoli per scopi militari e indottrinando nuove reclute a combattere in aree di conflitto in cui fossero coinvolte popolazioni di fede islamica, quali la Cecenia, la Bosnia ed Erzegovina e nel meridione delle Filippine, dove il suo nome ispir\u00f2 il gruppo Abu Sayyaf. In questi campi, Sayyaf addestr\u00f2 e sostenne anche il terrorista di al-Qa'ida, d'origine kuwaitina, Khalid Shaykh Muhammad, dopo che gli era stato presentato dal fratello minore di questi, Zahid, durante la guerra dei \"Mujaheddin\" nel 1987.\nGuerra civile afghana.\nDopo il forzato ritiro delle demoralizzate forze sovietiche nel 1989 e il rovesciamento del regime di Mohammad Najibullah nel 1992, l'organizzazione di Sayyaf contribu\u00ec al vertiginoso peggioramento dei diritti umani in Afghanistan, sottolineato dal suo coinvolgimento nei raccapriccianti e furiosi massacri di Hazara che vivevano nei dintorni di Kabul, con l'Operazione Afshar. Sayyaf \u00e8 noto per essere un vituperato oppositore del movimento a lui ideologicamente assai prossimo dei talebani - che costituisce la ragione per cui egli si un\u00ec all'Alleanza del Nord, malgrado le sue gi\u00e0 ricordate affinit\u00e0 religiose e ideologiche con tale movimento.\nNel 1993, durante la guerra civile afghana, la fazione di Sayyaf fu responsabile per aver compiuto \"ripetuti massacri umani\", quando i suoi \"mujahidin\" si scagliarono contro i gruppi minoritari sciiti. Amnesty International riport\u00f2 che le forze di Sayyaf imperversarono nel villaggio di Afshar.\nLa Loya jirga costituzionale.\nNel 2003 Sayyaf fu eletto uno dei 502 rappresentanti della Loya jirga costituzionale a Kabul, e guid\u00f2 uno dei suoi gruppi di lavoro. Originariamente la Loya Jirga intese dividere i 502 delegati casualmente in 10 gruppi di lavoro, ma Sayyaf avanz\u00f2 un'obiezione, suggerendo che i delegati dovessero invece essere ripartiti nei gruppi di lavoro al fine di assicurare una uguale distribuzione delle diverse esperienze professionali, provenienze dalle varie province afghane, genere e altri criteri ancora. \"Coloro che conoscono la Costituzione, gli \u02bfulam\u0101\u02be [studiosi di scienze religiose islamiche], e i giurisperiti dovrebbero essere suddivisi all'interno dei diversi gruppi, cos\u00ec che i risultati delle discussioni e dei dibattiti abbiano una valenza positiva, e pi\u00f9 vicini a quelli degli altri gruppi\", sostenne Sayyaf.\nL'influenza di Abd al-Rasul Sayyaf nella convenzione si fece maggiormente sentire allorch\u00e9 il suo alleato Fazal Hadi Shinwari fu nominato da Hamid Karzai Presidente della Corte Suprema, in violazione della Costituzione, dal momento che Fazal aveva superato l'et\u00e0 massima prevista ed er esperto solo di legge religiosa e non civile. Shinwari manipol\u00f2 la Corte Suprema grazie a mullah a lui vicini, applic\u00f2 sanzioni in puro stile talebano e dette nuova veste al temuto Ministro talebano della Promozione della Virt\u00f9 e della Prevenzione del Vizio, chiamandolo Ministro del \u1e24ajj e degli Affari Religiosi. Dispieg\u00f2 inoltre squadroni di persone per impedire la pubblica ostentazione di atteggiamenti \"non islamici\" fra le donne afghane.\nRapporto della Commissione dell'11 settembre.\nIl Rapporto della Commissione sull'11 settembre ricorda che Sayyaf \u00e8 stato mentore di Khalid Shaykh Muhammad, l'organizzatore-capo dell'\"Operazione aeroplani\" che culmin\u00f2 nel quadruplo dirottamento dell'11 settembre 2001.&lt;ref name=\"9/11_Report\"&gt; page 146&lt;/ref&gt; Il Rapporto cita anche a p.\u00a0149 che \"Sayyaf \u00e8 stato intimo di A\u1e25mad Sh\u0101h Mas\u02bf\u016bd, leader dell'Alleanza Afghana del Nord. Quindi lavorare con lui potrebbe aver costituito un problema per Khalid Shaykh Muhammad, giacch\u00e9 bin Laden stava intessendo relazioni col rivale gruppo dei talebani\". Sayyaf si dice avesse organizzato l'intervista in cui Ahmad Shah Mas'ud fu assassinato, suscitando il sospetto che egli fosse in realt\u00e0 coinvolto nell'omicidio di Ahmad Shah Mas'ud.\nIl gruppo Abu Sayyaf.\nNel libro di Kathy Gannon, \"I is for Infidel, From Holy War to Holy Terror: 18 Years in Afghanistan\", Gannon afferma che il gruppo Abu Sayyaf (un'organizzazione terroristica filippina), \"fu chiamato col suo nome per volere del suo fondatore Abdurajak Janjalani. Janjalani era stato uno studente e un discepolo di Sayyaf, che aveva ricevuto da lui l'addestramento alle armi\". Jon Lee Anderson del \"The New Yorker\" ricorda anche che \"quando i sovietici abbandonarono l'Afghanistan nel 1989 e molti dei jih\u0101disti stranieri lasciarono il Paese, un gruppo di membri dell'Ittihad \u2014 alcuni dei quali erano nativi delle Filippine e altri invece arabi \u2014 formarono allora l'organizzazione terroristica Abu Sayyaf nelle Filippine\"."}
{"id": "2340336", "revid": "275597", "url": "https://it.wikipedia.org/wiki?curid=2340336", "title": "Neustadt (Spree)", "text": ""}
{"id": "2340337", "revid": "120816210", "url": "https://it.wikipedia.org/wiki?curid=2340337", "title": "K-219", "text": "Il K-219 era un SSBN di costruzione sovietica della classe Yankee (Progetto 667A). Entrato in servizio nel 1971 con la Flotta del Nord, naufrag\u00f2 il 6 ottobre 1986 a causa di un incidente.\nL'incidente.\nIl 3 ottobre 1986, il \"K-219\" stava svolgendo una missione di pattugliamento a 1\u00a0100\u00a0km nord est delle Isole Bermude. Improvvisamente, si verific\u00f2 un'esplosione nel pozzo di lancio numero sei. Tale esplosione fu provocata dalla fuoriuscita di propellente dal missile, e danneggi\u00f2 molto gravemente lo scafo.\nNel 1979, il sottomarino era rimasto vittima di un incidente simile. Infatti, sempre a causa di una perdita di carburante da un missile, si era verificata un'esplosione a bordo, con successivo incendio. In quell'occasione, tuttavia, l'equipaggio era riuscito a riportare il battello in porto. Il tubo di lancio dov'era avvenuta l'esplosione era stato per\u00f2 rimosso, e quindi il \"K-219\" imbarcava solo 15 missili.\nIn questa occasione, per\u00f2 i danni furono decisamente pi\u00f9 gravi. I resti del missile, insieme a due testate nucleari, finirono in mare. Il sottomarino fu costretto a riemergere, ma l'equipaggio non riusc\u00ec a domare le fiamme, che continuarono a divampare per giorni, fino all'affondamento dell'unit\u00e0. Al momento dell'incidente, era in funzione solo un reattore nucleare. Dopo l'emersione, venne attivato anche l'altro. Le fiamme tuttavia provocarono un corto circuito, che mise fuori uso il sistema di raffreddamento di emergenza. Si rischi\u00f2 quindi di incorrere nella fusione del nocciolo, che pot\u00e9 essere evitata solo grazie al sacrificio dell'ufficiale addetto agli armamenti e del marinaio Sergej Preminin. I due, infatti, dopo numerosi tentativi, riuscirono a spegnere manualmente il reattore, recandosi direttamente al suo interno. Sfortunatamente per\u00f2 Preminin rimase intrappolato nel reattore a causa di una depressione che rese impossibile la riapertura della botola d'accesso. Il marinaio mor\u00ec, dopo alcuni disperati tentativi da parte dei suoi compagni di riaprire la botola, a causa delle elevatissime temperature all'interno del reattore. Per il suo estremo sacrificio, Preminin ricevette l'ordine della Stella Rossa.\nIntanto, tre mercantili sovietici che navigavano in zona, il \"Fyodor Bredikhin\", il \"Krasnovardeysk\", ed il \"Bakarisa\", erano giunti in aiuto del battello in difficolt\u00e0. Il 4 ottobre, fu completata l'evacuazione di gran parte dell'equipaggio: a bordo rimasero solo il capitano ed altri nove uomini. Il 5 ottobre, il \"Krasnovardeysk\" ricevette l'ordine di rimorchiare l'SSBN fino a Gadzhievo (che era a 7\u00a0000\u00a0km di distanza). Il giorno successivo, tuttavia, visto che il sottomarino continuava ad inabissarsi, i dieci uomini furono costretti ad abbandonarlo. Il K-219 affond\u00f2 alle 11:02 del 6 ottobre 1986.\nNel naufragio perirono sei uomini: quattro di questi direttamente a causa dell'incidente, mentre i restanti due per complicazioni successive.\nLe teorie successive.\nAttorno alla vicenda sono nate varie leggende popolari che ipotizzavano il coinvolgimento della marina americana. Infatti, secondo una di quelle teorie, la falla nel tubo di lancio del missile sarebbe stata provocata dalla collisione con un sottomarino nucleare americano, l'USS \"Augusta\". Tale unit\u00e0 incrociava nelle vicinanze in quei giorni. Tuttavia, l'ipotesi della collisione non solo non ha mai trovato conferme, ma \u00e8 sempre stata smentita dalla marina americana. Inoltre non \u00e8 ben chiaro in che modo la collisione tra due sottomarini avrebbe potuto danneggiare solo un tubo di lancio. Tutto questo, unito al fatto che negli anni precedenti si erano gi\u00e0 verificati incidenti simili allo stesso tubo di lancio, hanno portato alla smentita di queste teorie. \nCinematografia.\nNella seconda met\u00e0 degli anni novanta, fu girato un film che narrava le vicende relative all'incidente del \"K-219\", \"Minaccia nell'Atlantico\" (\"Hostile Waters\"), che fu trasmesso per la prima volta sulla rete britannica BBC One il 26 luglio 1997. Nell'opera cinematografica viene sostenuta l'idea della collisione con un sottomarino americano, chiamato USS \"Aurora\". Questo ha costretto l'US Navy ad una categorica smentita al proposito della ricostruzione."}
{"id": "2340340", "revid": "486946", "url": "https://it.wikipedia.org/wiki?curid=2340340", "title": "Mk48 ADCAP", "text": ""}
{"id": "2340343", "revid": "85053", "url": "https://it.wikipedia.org/wiki?curid=2340343", "title": "Missile Loon", "text": ""}
{"id": "2340344", "revid": "104458", "url": "https://it.wikipedia.org/wiki?curid=2340344", "title": "Dinastia dei Rjurikidi", "text": ""}
{"id": "2340346", "revid": "88740", "url": "https://it.wikipedia.org/wiki?curid=2340346", "title": "Neustadt/Spree", "text": "Neustadt/Spree, in lusaziano superiore Nowe M\u011bsto/Sprjewja, \u00e8 una frazione del comune tedesco di Spreetal, in Sassonia.\nStoria.\nNeustadt fu nominata per la prima volta nel 1433.\nCostitu\u00ec un comune autonomo fino al 1\u00ba gennaio 1996.\nAmministrazione.\nGemellaggi.\nNeustadt \u00e8 membro del gemellaggio internazionale \"Neustadt in Europa\", che riunisce 36 citt\u00e0 e comuni che portano nel nome la dicitura \"Neustadt\" (\"citt\u00e0 nuova\")."}
{"id": "2340347", "revid": "327653", "url": "https://it.wikipedia.org/wiki?curid=2340347", "title": "Apologia di Aristide", "text": ""}
{"id": "2340350", "revid": "767487", "url": "https://it.wikipedia.org/wiki?curid=2340350", "title": "Stalingrad (film 1993)", "text": "Stalingrad \u00e8 un film di guerra del 1993 diretto da Joseph Vilsmaier.\nTrama.\nUn gruppo di \"Sturmpioniere\", pionieri d'assalto tedeschi, a riposo in Italia dopo aver partecipato ai combattimenti sul fronte africano, viene inviato in Unione Sovietica, pi\u00f9 precisamente a Stalingrado, dove si sta svolgendo una grande battaglia.\nIl sottotenente Hans von Witzland, imbevuto del classico spirito aristocratico-cameratesco del soldato di professione tedesco e convinto di combattere una guerra formalmente corretta e non ideologica, e i soldati del suo plotone, veterani e cinicamente concentrati solo sulla spietata lotta per la sopravvivenza, partecipano ad alcuni scontri particolarmente drammatici e violenti sia tra le rovine della citt\u00e0 sia nel sottosuolo e nel dedalo delle fognature. La realt\u00e0 della guerra ideologica e di annientamento sul fronte russo provocher\u00e0 amare disillusioni nel sottotenente Witzland e far\u00e0 crollare il morale della truppa.\nDurante una perlustrazione delle fognature uno dei soldati rimane gravemente ferito a una gamba tanto che gli viene grossolanamente amputata dai camerati presenti; una volta arrivati in una cantina dove sono stipati centinaia di feriti il caporale Reiser perde la testa e costringe, sotto la minaccia del mitra, un infermiere a cercare di salvarlo. Questo coster\u00e0 a lui, al sottotenente e agli altri soldati della pattuglia il deferimento alla Corte marziale: saranno degradati e inviati a un battaglione di disciplina. Contemporaneamente arriva la notizia che il fronte \u00e8 stato sfondato e che la 6\u00aa Armata \u00e8 circondata.\nDopo essere scampati con successo a un cruento scontro con carri armati nemici, il sottotenente e gli altri soldati vengono riabilitati ma sono costretti dal medesimo fanatico capitano che li aveva denunciati dopo l'incidente nel ricovero dei feriti a fucilare dei civili tra i quali vi \u00e8 anche un bambino (un piccolo calzolaio che i soldati avevano conosciuto in precedenza). Tra Hans e i suoi soldati, nel frattempo diventati anche amici, nasce la spinta a disertare, anche per non essere costretti a uccidere altri innocenti, arrivando anche a fingersi feriti per essere evacuati, ma il tentativo non riesce e dopo l'occupazione da parte dei soldati sovietici dell'ultimo aeroporto ancora disponibile sono costretti a rientrare, ormai sbandati, nella citt\u00e0 assediata.\nNei loro ultimi momenti di vita uccidono il capitano, dopo che egli, ormai fuori controllo, aveva assassinato un loro compagno che aveva raccolto \"senza permesso\" dei viveri paracadutati da un aereo e, riparatisi nel suo bunker, scoprono grandi quantit\u00e0 di viveri di cui si era appropriato e una giovane donna soldato sovietica tenuta prigioniera (la stessa che durante uno scontro aveva tentato di uccidere il sottotenente). Ripensando in quei momenti a tutto ci\u00f2 che li ha travolti ognuno trova il proprio destino: chi si suicida, chi rientra nelle strade della citt\u00e0 ormai distrutta nell'intento almeno di morire da soldato e chi cerca un'ultima disperata via di fuga esalando l'ultimo respiro nella steppa gelata in mezzo a una tormenta."}
{"id": "2340351", "revid": "88740", "url": "https://it.wikipedia.org/wiki?curid=2340351", "title": "Boogaloo", "text": ""}
{"id": "2340358", "revid": "729019", "url": "https://it.wikipedia.org/wiki?curid=2340358", "title": "Ambaguio", "text": "Ambaguio \u00e8 una municipalit\u00e0 di Quinta classe delle Filippine, situata nella Provincia di Nueva Vizcaya, nella regione della Valle di Cagayan.\nAmbaguio \u00e8 formata da 8 baranggay:"}
{"id": "2340360", "revid": "404338", "url": "https://it.wikipedia.org/wiki?curid=2340360", "title": "Italia", "text": "LItalia (, ), ufficialmente Repubblica Italiana, \u00e8 uno Stato situato nell'Europa centro-meridionale, il cui territorio coincide in gran parte con l'omonima regione geografica. L'Italia \u00e8 una repubblica parlamentare unitaria e conta una popolazione di circa 59,3 milioni di abitanti, che ne fanno il terzo Stato dell'Unione europea per numero di abitanti. La capitale \u00e8 Roma.\nLa parte continentale, delimitata dall'arco alpino, confina a nord, da ovest a est, con Francia, Svizzera, Austria e Slovenia; il resto del territorio, circondato dai mari Ligure, Tirreno, Ionio e Adriatico, si protende nel mar Mediterraneo, occupando la penisola italiana e numerose isole (le maggiori sono Sicilia e Sardegna), per un totale di . Gli Stati della Citt\u00e0 del Vaticano e di San Marino sono enclavi della Repubblica, mentre Campione d'Italia \u00e8 un'exclave italiana.\nCrocevia di numerose culture preistoriche, l'Italia antica fu unificata dalla civilt\u00e0 romana diventando il centro amministrativo, economico, culturale e politico dell'Impero romano. Dopo la caduta dell'Impero romano d'Occidente, l'Italia medievale fu soggetta a invasioni e dominazioni di popolazioni barbariche, perdendo la propria unit\u00e0 politica. Tra XV secolo e XVI secolo, con la diffusione dell'umanesimo e del Rinascimento, divenne nuovamente il centro culturale del mondo occidentale e anche il campo di battaglia delle maggiori potenze europee durante le guerre d'Italia. La penisola conobbe poi la controriforma, il barocco, e il neoclassicismo. \nDopo la parentesi napoleonica, gli italiani lottarono per l'unificazione e l'indipendenza nazionale durante il Risorgimento, finch\u00e9, dopo la seconda guerra d'indipendenza e la spedizione dei Mille, nel 1861 nacque il Regno d'Italia, che ottenne la vittoria nella prima guerra mondiale (1918), completando il processo di unificazione nazionale. Nel 1946, dopo il ventennio fascista (1922-1943), la sconfitta nella seconda guerra mondiale, e la definitiva guerra di liberazione, a seguito di un referendum istituzionale, lo Stato italiano divenne una repubblica.\nNel 2020 l'Italia, ottava potenza economica mondiale e terza nell'Unione europea, \u00e8 un paese con un alto livello di vita: l'indice di sviluppo umano \u00e8 molto alto, 0.883, e la speranza di vita \u00e8 di 83,4 anni. \u00c8 membro fondatore dell'Unione europea, della NATO, del Consiglio d'Europa e dell'OCSE; aderisce all'ONU e alla Convenzione di Schengen. L'Italia \u00e8 inoltre membro del G7 e del G20, partecipa al progetto di condivisione nucleare della NATO, si colloca in nona posizione nel mondo per spesa militare, ed \u00e8 sia una potenza regionale che una grande potenza globale. \u00c8 il quarto paese pi\u00f9 visitato del mondo e vanta il maggior numero di siti dichiarati patrimonio dell'umanit\u00e0 dall'UNESCO (58).\nEtimologia del nome.\nIl nome proprio \"Italia\" nasce come toponimo. La sua origine, oggetto di studi sia da parte di linguisti sia di storici, \u00e8 controversa. Non sempre, tuttavia, sono suggerite etimologie in senso stretto, bens\u00ec ipotesi che poggiano su considerazioni estranee alla specifica ricostruzione linguistica del nome oppure che sono riferite a tradizioni non dimostrate (come l'esistenza del re Italo) o poco verosimili (come la correlazione del nome con la vite).\nStoria.\nPreistoria.\nIl popolamento del territorio italiano risale a circa anni fa, epoca di cui si conserva il sito archeologico del paleolitico inferiore di Isernia La Pineta abitato da \"Homo erectus\". Sempre in Italia meridionale si svilupp\u00f2 anche la cultura acheuleana a cui risalgono i primi bifacciali e i primi insediamenti stabili, inoltre nel corso della glaciazione Riss qui comparve anche l\"'Homo neanderthalensis\". Il paleolitico medio vide l'arrivo dei primi \"Homo sapiens\" e la loro coesistenza con i neanderthal, siti di questo periodo sono specialmente le grotte come la grotta Paglicci, la grotta del Cavallo o la grotta Guattari dove sono stati rinvenuti strumenti pi\u00f9 complessi e differenziati come punte di freccia e raschiatoi. Il paleolitico superiore segn\u00f2 la scomparsa dei neanderthal e l'aumento degli insediamenti umani dovuti anche alle migrazioni verso il nord Italia, a questo periodo risalgono anche espressioni artistiche come le veneri paleolitiche e le prime forme di scambio.\nLa rivoluzione neolitica non modific\u00f2 eccessivamente la vita degli abitanti in grotta dell'Italia meridionale costiera che continuarono a basare la propria sussistenza sulla caccia e la raccolta di molluschi. A partire dal VI millennio a.C. per\u00f2 queste popolazioni, come ad esempio quelle della grotta dell'Uzzo, si stabilirono nelle pianure circostanti dando vita alla cultura di Stentinello che realizz\u00f2 i primi villaggi difesi da fossati. Per via della montuosit\u00e0 del territorio in Italia centrale si svilupp\u00f2 l'allevamento transumante, mentre l'agricoltura apparve successivamente dando vita nelle pianure abruzzesi e marchigiane alla cultura di Ripoli. Infine anche nelle pianure dell'Italia settentrionale nel IV millennio a.C. nacquero i primi villaggi agricoli rappresentati principalmente dalla cultura dei vasi a bocca quadrata e dalla cultura di Sasso-Fiorano. In Sardegna nel III millennio a.C. si svilupparono la cultura di Arzachena e la cultura di Ozieri entrambe caratterizzate dai megaliti.\nL'inizio della metallurgia in Italia diede vita alle culture dell'et\u00e0 del rame, nacquero cos\u00ec al nord la cultura di Remedello, al centro la cultura del Rinaldone e al sud la cultura del Gaudo. L'et\u00e0 del bronzo port\u00f2 allo sviluppo in Italia centrale e settentrionale della cultura di Polada mentre in meridione si svilupparono la cultura di Castelluccio e la cultura di Capo Graziano. Intorno al XVII secolo a.C. in Italia centro-meridionale la cultura appenninica entr\u00f2 in contatto con la civilt\u00e0 micenea, in Italia settentrionale invece i terramare costruirono i primi villaggi palafitticoli mentre in Sardegna nacque la civilt\u00e0 nuragica. Tra il XIII e il X secolo a.C. si ebbe un aumento della popolazione e uno sviluppo sociale che portano alla nascita della cultura di Pantalica e della cultura protovillanoviana che grazie all'abilit\u00e0 nella lavorazione dei metalli si svilupp\u00f2 nella cultura villanoviana dell'et\u00e0 del ferro. Il IX secolo a.C. vide anche la presenza al centro della cultura laziale e al nord della civilt\u00e0 atestina e della cultura di Golasecca.\nEt\u00e0 antica.\nLa colonizzazione greca delle coste dell'Italia centrale e meridionale avvenuta nell'VIII secolo a.C. port\u00f2 alla fondazione di numerose \"polis\" e alla nascita del popolo degli Italioti in Magna Grecia e dei Sicelioti in Sicilia greca. La colonizzazione costrinse i popoli dell'Italia antica a spostarsi verso l'interno della penisola, ma permise anche uno scambio culturale che port\u00f2 allo sviluppo sociale e commerciale della penisola. Tra gli Italici le popolazioni principali furono Latini, Falisci, Volsci, Equi, Ernici, Sabini, Umbri, Marsi, Peligni, Piceni, Pretuzi, Vestini, Marrucini, Campani, Sanniti, Frentani, Lucani e Bruzi mentre tra gli Iapigi furono Dauni, Peucezi e Messapi. In Sicilia abitarono Siculi, Sicani, Elimi e anche coloni Fenici mentre in Sardegna Corsi e Sardi. L'Italia settentrionale fu abitata da Liguri, Veneti e dalle popolazioni galliche come Insubri, Cenomani, Lingoni, Boi e Senoni. In Toscana si svilupparono invece gli Etruschi che nel VII secolo a.C. estesero il loro dominio anche nel Lazio in Campania e in Val Padana, poi conquistata dai Galli nel V secolo a.C.\nCon la fondazione di Roma da parte di alcuni popoli latini nacque la civilt\u00e0 romana che organizzatasi in un regno indipendente intraprese nel VII secolo a.C. una guerra contro i Latini. Con l'inizio dell'et\u00e0 repubblicana e lo scoppio della guerra contro gli Etruschi e delle guerre contro Equi e Volsci Roma ampli\u00f2 ulteriormente il suo territorio per poi essere assediata dai Galli nei primi anni del IV secolo a.C. La conquista della penisola prosegu\u00ec con una nuova guerra latina e le guerre sannitiche a cui seguirono le guerre pirriche che consentirono a Roma di governare nella prima met\u00e0 del III secolo a.C. l'Italia centrale e meridionale. Nei territori conquistati Roma fond\u00f2 inizialmente colonie di diritto romano e latino, ma successivamente prefer\u00ec annettere le popolazioni sottomesse concedendo loro autonomia amministrativa con la cittadinanza senza diritti politici. Altre comunit\u00e0 italiche ottennero invece minori diritti e ci\u00f2 caus\u00f2 nel I secolo a.C. lo scoppio della guerra sociale che ebbe come esito la concessione della cittadinanza romana e quindi la rapida diffusione della cultura romana.\nCon la conquista della Gallia Cesare annesse anche l'Italia settentrionale e gett\u00f2 le basi per la nascita dell'Impero romano che ebbe come primo imperatore Augusto che suddivise l'Italia in undici regioni. Per via della vastit\u00e0 e della complessit\u00e0 dell'Impero l'Italia perse la sua centralit\u00e0 e la sua autonomia amministrativa, inoltre l'economia basata sul latifondo impover\u00ec la regione a discapito delle altre province romane. L'editto di Caracalla del 212 d.C. estese la cittadinanza romana anche a tutte le altre province dalle quali sempre pi\u00f9 spesso iniziarono a provenire gli imperatori e con Costantino l'Italia perse la capitale. Subito dopo nell'Impero romano d'Occidente l'Italia fu aggregata in una sola prefettura con l\u2019Africa e il suo progressivo declino cre\u00f2 nel V secolo le condizioni per le invasioni barbariche. Roma fu pi\u00f9 volte conquistata e nel 476 Odoacre, re degli Eruli, depose l'ultimo imperatore.\nMedioevo.\nOdoacre govern\u00f2 l'Italia fino al 493, quando fu deposto dagli Ostrogoti di Teodorico che in seguito a una guerra furono sostituiti nel 553 dai Bizantini di Giustiniano I. L'arrivo in Italia dei Longobardi e l'istituzione della \"Langobardia Maior\" al nord e della \"Langobardia Minor\" al sud provoc\u00f2 la guerra con i Bizantini e l'insorgenza del papato che si rivolse ai Franchi di Pipino il Breve. Giunti in nord Italia i Franchi sotto la guida di Carlo Magno riuscirono a sconfiggere i Longobardi nel 774 e istituirono il \"Regnum Italicum\" che fu subito dotato di una larga autonomia. Nel IX secolo con l'ascesa al trono di Lotario I il regno perse d'importanza e le famiglie delle marche confinarie incrementarono la loro indipendenza entrando cos\u00ec in lotta tra loro dopo la morte dell'imperatore Ludovico II, impegnato durate il suo governo a ridare importanza al regno. L'Italia meridionale longobarda mantenne invece l'indipendenza e si suddivise in ducati rivali tra loro che consentirono la conquista islamica della Sicilia e delle citt\u00e0 di Taranto e Bari. Il X secolo vide l'inizio della dinastia ottoniana che un\u00ec il \"Regnum Italicum\" al Sacro Romano Impero spostando la capitale imperiale a Roma secondo l'ideologia delle \"Renovatio Imperii\" e tent\u00f2 senza successo di annettere il meridione governato da Saraceni e Bizantini.\nL'XI secolo vide l'affermarsi delle repubbliche marinare mentre in Italia settentrionale le comunit\u00e0 cittadine ottennero un'autonomia crescente. Nel 1059 con il concordato di Melfi cominci\u00f2 la conquista normanna dell'Italia meridionale che port\u00f2 all'unificazione politica della regione. In questo periodo la politica italiana fu destabilizzata dalla lotta per le investiture che condusse a un durissimo scontro tra papa Gregorio VII e l'imperatore Enrico IV di Franconia e che port\u00f2 alla nomina del primo antipapa. Nel XII secolo le repubbliche di Venezia, Genova e Pisa, favorite anche dalle crociate, estesero i loro commerci verso Oriente mentre in Italia settentrionale le autonomie cittadine si svilupparono dando inizio all'et\u00e0 comunale. L'indipendenza dei comuni spinse l'imperatore Federico Barbarossa a scendere in Italia, ma questi riuniti nella Lega Lombarda lo sconfissero a Legnano nel 1176. Nella prima met\u00e0 del XIII secolo Federico II di Svevia riorganizz\u00f2 il governo del Regno di Sicilia con la promulgazione delle costituzioni di Melfi impedendo cos\u00ec la nascita delle autonomie locali. In Italia settentrionale invece l'amministrazione comunale divenne pi\u00f9 articolata, aument\u00f2 la contrapposizione tra nobilt\u00e0 e borghesia e le citt\u00e0 iniziarono a prendere posizione in favore del papa o dell'imperatore, dividendosi cos\u00ec in due fazioni spesso in lotta tra loro: guelfi e ghibellini.\nNella seconda met\u00e0 del XIII secolo in Italia settentrionale furono aperte le prime banche e i comuni si trasformarono in signorie guidate dai gruppi familiari pi\u00f9 potenti. In Italia meridionale Manfredi di Svevia fu sconfitto a Benevento da Carlo I d'Angi\u00f2 che in seguito ai Vespri siciliani fu costretto a cedere l'isola agli Aragonesi penetrati anche in Sardegna. Nel XIV secolo l'assenza del papato, favor\u00ec nello Stato Pontificio la nascita delle signorie (Malatesta, Da Polenta, Ordelaffi e Manfredi), mentre in Val Padana si insediarono i Visconti a Milano, i Gonzaga a Mantova, gli Estensi a Ferrara e gli Scaligeri a Verona. I domini scaligeri nel nord-est furono poi conquistati dalla Repubblica di Venezia che nonostante fosse da tempo impegnata nelle guerre contro Genova riusc\u00ec a estendere ulteriormente i suoi possedimenti in terraferma intaccando anche quelli viscontei estesi in tutto il nord-ovest. Nella prima met\u00e0 del XV secolo nelle Alpi occidentali si form\u00f2 il Ducato di Savoia mentre a Firenze prese il potere Cosimo I de' Medici che prese parte con Milano e Venezia alle guerre di Lombardia che si conclusero nel 1454 con la pace di Lodi e che videro un periodo di stabilit\u00e0 dovuto alla continua mediazione di Lorenzo de' Medici nella Lega Italica.\nEt\u00e0 moderna.\nDal XVI secolo quasi tutta l'Italia diventa il teatro di numerose invasioni straniere: dapprima da parte francese per opera di Carlo VIII e Luigi XII e poi da parte di Carlo V d'Asburgo. L'inizio della dominazione straniera si deve quindi al ritardo del processo politico di unificazione, ma fa anche registrare episodi di patriottismo, come il gesto di Ettore Fieramosca nella disfida di Barletta.\nL'et\u00e0 Moderna \u00e8 anche il periodo dell'evoluzione bellica, con la comparsa della polvere da sparo e di nuovi mezzi militari (cannoni, moschetti ecc.). Ci\u00f2 modific\u00f2 anche la faccia di molte citt\u00e0 italiane, costrette a evolvere le proprie difese militari: nasce la fortificazione alla moderna, detta anche \"fortificazione all'italiana\", proprio perch\u00e9 i primi esempi di mura moderne compaiono nelle citt\u00e0 italiane (classico esempio \u00e8 quello delle Mura di Lucca).\nNella seconda met\u00e0 del Cinquecento comincia il tramonto della vitalit\u00e0 rinascimentale, indebolita anche dalle nuove tensioni religiose dovute all'avvento della riforma protestante in Europa, che avevano portato a episodi luttuosi come il sacco di Roma del 1527 a opera dei Lanzichenecchi. Soltanto la repubblica di Venezia e lo stato Pontificio manterranno una certa prosperit\u00e0 e autonomia politica. Il Seicento \u00e8 invece un secolo di crisi per tutto il paese: la Chiesa, che ha sub\u00ecto la perdita dell'unit\u00e0 cristiana dei fedeli, cerca con la controriforma di rafforzare la sua presenza nei paesi rimasti cattolici, sia con iniziative educative e assistenziali, sia isolandoli dall'influsso degli stati protestanti. L'Italia viene cos\u00ec salvaguardata dai conflitti religiosi che si accendono in Europa, ma \u00e8 soggetta ugualmente a carestie, spesso seguite da epidemie. Scoppiano perci\u00f2 numerose rivolte contro la dominazione spagnola, di cui la pi\u00f9 nota avviene a Napoli nel 1647 per opera di Masaniello, ma non portano a nessun cambiamento.\nAll'inizio del Settecento finisce il periodo di pace e di torpore: a seguito dei trattati di Utrecht e Rastatt, gli Asburgo d'Austria si impossessano di vari domini italiani subentrando agli spagnoli. Tornata la pace in tutta la penisola, dalla seconda met\u00e0 del secolo, la diffusione dell'illuminismo fa s\u00ec che anche l'Italia venga investita da importanti riforme, che coinvolgono in particolare il Ducato di Milano sotto Maria Teresa d'Austria e Giuseppe II d'Asburgo, il Granducato di Toscana sotto Pietro Leopoldo di Lorena, che nel 1786 con il codice leopoldino abolisce, primo paese al mondo, la pena di morte e il Regno di Napoli, animato dal vivace dibattito dei pensatori. Di rilievo le figure degli intellettuali Giambattista Vico, Gaetano Filangieri, Cesare Beccaria, Mario Pagano, Alessandro e Pietro Verri. Nel 1796 Napoleone Bonaparte incomincia la sua Campagna d'Italia (1796-1797) conquistando la penisola e terminando l'indipendente millenaria Repubblica di Venezia.\nEt\u00e0 contemporanea.\nL'Unificazione.\nLa campagna d'Italia e la nascita del regno napoleonico nel 1805 risvegliano il sentimento nazionale, richiamato nel proclama di Rimini, con cui Gioacchino Murat, durante la guerra austro-napoletana, si rivolge agli italiani affinch\u00e9 si uniscano per salvare il regno di Napoli. \u00c8 l'inizio del Risorgimento, il periodo della storia d'Italia che porta all'unit\u00e0 politica e all'indipendenza della nazione e che occupa un arco temporale di vari decenni. Esso vede i primi patrioti aderire inizialmente alla societ\u00e0 segreta della Carboneria, cui seguono i moti del 1820-1821, duramente repressi dagli austriaci. All'affermazione della Carboneria segue quella della Giovine Italia e altri tentativi insurrezionali, tra cui quello dei fratelli Bandiera (1844).\nI moti del 1848 portano alla prima guerra d'indipendenza contro gli austriaci, che vede coinvolte le popolazioni cittadine, in particolare durante le cinque giornate di Milano, le dieci giornate di Brescia, la Repubblica Romana e la spedizione nel 1857 di Carlo Pisacane nel Regno delle Due Sicilie. N\u00e9 la guerra, n\u00e9 gli altri tentativi sono per\u00f2 coronati da successo.\nNel 1859, con la seconda guerra d'indipendenza prima e con la spedizione dei Mille poi, s'innesca il definitivo processo di unificazione, che porta in breve alla conquista e all'annessione di varie regioni e del Regno delle Due Sicilie: pochi mesi dopo, nel 1861, a Torino viene proclamato il Regno d'Italia, retto da Casa Savoia, che non comprende ancora il Veneto, il Lazio, il Trentino-Alto Adige, il Friuli e la Venezia Giulia.\nTra i maggiori artefici del processo spiccano Mazzini, fondatore della Giovine Italia e figura eminente del movimento liberale repubblicano italiano ed europeo, Garibaldi, repubblicano e di simpatie socialiste, Cavour, statista in grado di muoversi sulla scena europea per ottenere sostegni, anche finanziari, all'espansione del regno di Sardegna e Vittorio Emanuele II, abile a concretizzare il contesto favorevole con la costituzione del Regno d'Italia.\nIl Regno d'Italia.\nAl Regno d'Italia vengono quindi annessi il Veneto, al termine della terza guerra d'indipendenza e, dopo la presa di Roma, che nel 1871 diviene capitale d'Italia, il Lazio. Gi\u00e0 nei primi anni dopo la riunificazione d'Italia le forti disparit\u00e0 socioeconomiche fra il settentrione e il meridione del paese determinano l'insorgere della questione meridionale legata al brigantaggio, fenomeno da cui emersero temuti capibanda come Carmine Crocco, Luigi Alonzi e Pasquale Romano.\nA Vittorio Emanuele II succedono Umberto I (1878-1900), ucciso a Monza dall'anarchico Gaetano Bresci, e Vittorio Emanuele III (1900-1946); gli anni a cavallo del secolo vedono l'Italia impegnata in una serie di guerre di espansione coloniale in Somalia, Eritrea e Libia mentre il periodo prebellico, dominato dalla figura di Giovanni Giolitti, \u00e8 caratterizzato dalla modernizzazione economica, industriale e politico-culturale della societ\u00e0 italiana.\nDurante la grande guerra l'Italia, inizialmente neutrale, a seguito della stipula di un trattato segreto che le accorda cospicui compensi territoriali, si allea alla triplice intesa contro gli Imperi centrali. Dopo due anni di guerra di trincea, il 24 ottobre 1917 l'esercito italiano, subita la disfatta di Caporetto, si riorganizza e contrattacca sulla linea del Piave pervenendo, sotto il comando di Armando Diaz e con l'apporto di giovani leve, alla vittoria finale nella battaglia di Vittorio Veneto (4 novembre).\nVinta la guerra, l'Italia completa la riunificazione nazionale acquisendo il Trentino-Alto Adige, la Venezia Giulia, l'Istria e alcuni territori del Friuli ancora irredenti, ma non ottenendo la cessione di tutti i territori promessi col patto di Londra, vede diffondersi l'insoddisfazione per la cosiddetta vittoria mutilata.\nIl fascismo e la seconda guerra mondiale.\nNel contesto dei moti popolari del biennio rosso nasce lo squadrismo che reprime, con intimidazioni e attacchi alle sedi delle organizzazioni socialiste, i moti operai e contadini. Nel 1919 Benito Mussolini fonda a Milano il primo fascio di combattimento, confluito poi nel Partito Nazionale Fascista, e il 30 ottobre 1922, dopo la marcia su Roma, sale al potere.\nNelle elezioni politiche italiane del 1924 Mussolini ottiene il 64,9% dei voti e, come stabilito dalla legge Acerbo, i due terzi dei seggi, assegnati alla lista di maggioranza relativa che abbia raccolto almeno il 25% dei voti. La denuncia, da parte di Giacomo Matteotti, dell'irregolarit\u00e0 delle elezioni, \u00e8 seguita qualche giorno dopo dal suo rapimento e uccisione. Nel 1925, dopo un discorso in Parlamento, Mussolini si dichiara dittatore.\nNel biennio 1925-1926 vengono emanate le cosiddette leggi fascistissime, che avviano la trasformazione del Regno in uno stato autoritario, mediante l'istituzione del Tribunale Speciale Fascista, del confino politico per gli antifascisti e della polizia segreta, l'OVRA. Nel 1929 vengono firmati i Patti Lateranensi, chiudendo la questione romana e nel 1938 vengono emanate le leggi razziali, principalmente, ma non solo, nei confronti degli ebrei, seguendo il modello del \"Manifesto della razza\".\nDal 1935 Mussolini accentua la sua politica estera aggressiva: conquista l'Etiopia, proclama la nascita dell'Impero italiano, interviene nella guerra civile spagnola e occupa l'Albania. Nel maggio 1939 firma il patto d'Acciaio che sancisce l'alleanza alla Germania nazista di Adolf Hitler al cui fianco l'Italia entrer\u00e0 in guerra, dopo un iniziale periodo di non belligeranza, il 10 giugno 1940 contro Francia e Regno Unito. Nel 1941 viene dichiarata guerra anche all'Unione Sovietica e, con l'Impero giapponese, agli Stati Uniti.\nLe sconfitte militari su tutti i teatri bellici (si ricordano in particolare quella di El Alamein in Nord Africa e quella sul fiume Don sul Fronte russo) e soprattutto lo sbarco alleato in Sicilia indeboliscono Mussolini che, il 24 luglio 1943, in una riunione del Gran Consiglio del Fascismo, viene sfiduciato. Il giorno seguente viene fatto arrestare dal re Vittorio Emanuele e sostituito a capo del governo con Pietro Badoglio; poche settimane dopo viene firmata la resa, mentre la Germania scatena l'operazione Achse e occupa militarmente le regioni centro-settentrionali della penisola, Roma compresa. La campagna d'Italia, condotta dagli Alleati con l'apporto della Resistenza italiana, si conclude nell'aprile del 1945 con la liberazione dei territori occupati, la capitolazione delle forze tedesche e la disgregazione della Repubblica Sociale Italiana, la struttura di governo collaborazionista organizzata da Mussolini dopo l'8 settembre. Il Duce, catturato mentre tenta di fuggire, viene ucciso dai partigiani il 28 aprile 1945.\nA guerra finita l'Italia \u00e8 in condizioni critiche: i combattimenti e i bombardamenti aerei hanno raso al suolo molti centri abitati, e le principali vie di comunicazione sono interrotte. Il numero di italiani morti \u00e8 stimato tra ( militari e civili) e unit\u00e0.\nSar\u00e0 poi nella seconda met\u00e0 degli anni '40 aiutata nella ricostruzione dal Piano Marshall, come tutti i paesi europei.\nSul piano geopolitico, con i trattati di Parigi del 1947 l'Italia cede parte del suo territorio a Francia e Jugoslavia, il Dodecaneso alla Grecia, la concessione italiana di Tientsin alla Cina, perde tutte le colonie africane e restituisce l'indipendenza all'Albania, che entra nell'area d'influenza dell'URSS. \nOltre il 90% degli italiani residenti nelle terre assegnate alla Jugoslavia, gi\u00e0 colpiti dai massacri delle foibe, abbandon\u00f2 la propria terra e affront\u00f2 l'esilio in Italia e nel resto del mondo. Oltre furono gli italiani rimpatriati dai possedimenti coloniali in Libia ed Etiopia.\nLa Repubblica Italiana.\nIl 2 giugno 1946 un referendum sancisce la fine della monarchia e la nascita della Repubblica. Il 1\u00ba luglio Enrico De Nicola viene nominato Capo Provvisorio dello Stato; egli incarica Alcide De Gasperi di formare il primo esecutivo del periodo repubblicano, in questo modo De Gasperi diventa il primo Presidente del Consiglio della Repubblica Italiana. Il 1\u00ba gennaio 1948 entra in vigore la nuova Costituzione della Repubblica Italiana.\ned Enrico De Nicola assume la carica di presidente della Repubblica Italiana. Sono gli anni del miracolo economico italiano, favoriti da un'elevata disponibilit\u00e0 di manodopera, dovuta a un forte flusso migratorio dalle campagne alle citt\u00e0 e dal sud verso il nord. La crescita media del PIL del 6,3% tra il 1958 e il 1963 consente la riduzione del divario storico con paesi quali Regno Unito, Germania e Francia.\nNegli anni settanta attivit\u00e0 di gruppi terroristici, sia di estrema destra sia di estrema sinistra, portano alla strategia della tensione, segnata da numerosi attentati come la strage di piazza Fontana, la strage di piazza della Loggia e la strage di Bologna, nei cosiddetti anni di piombo, connotati da attentati a esponenti del mondo sociale, imprenditoriale e istituzionale, culminati nell'agguato di via Fani e nel sequestro e assassinio di Aldo Moro, l'apice dell'attacco brigatista allo Stato democratico.\nGli anni ottanta e novanta sono invece segnati dal riflusso nel privato, e dalla lotta alla mafia, che nonostante importanti successi delle istituzioni \u00e8 costata la vita a numerosi magistrati e uomini dello Stato, come Giovanni Falcone e Paolo Borsellino.\nNel 1992 le indagini di mani pulite sul fenomeno dilagante delle tangenti coinvolgono esponenti politici, principalmente del pentapartito, determinando la fine della prima Repubblica. Dopo lo scandalo nascono nuovi partiti, come la Lega Nord e Forza Italia. In questa fase, definita seconda Repubblica, nuove coalizioni politiche prendono il posto dei precedenti partiti di massa dando vita a un sistema parzialmente bipolare; alcuni esponenti del centro-sinistra, in particolare Romano Prodi, si alternano nella guida del paese a Silvio Berlusconi, leader del centro-destra che segna quegli anni e il cui modello di pensiero e azione, definito berlusconismo, identifica un fenomeno sociale e di costume. La crisi del debito sovrano europeo colpisce anche l'Italia nel 2011 e alla guida del paese s'insediano prima un governo tecnico e poi, dopo nuove elezioni, governi di coalizione \"di larghe intese\".\nGeografia fisica.\nLa regione geografica italiana, suddivisa in Italia continentale, peninsulare e insulare, \u00e8 unita al continente europeo dalla catena delle Alpi. Grazie alla sua posizione, costituisce idealmente un ponte di passaggio verso l'Asia e l'Africa.\nL'Italia separa, inoltre, il bacino occidentale del mar Mediterraneo da quello centrale, ossia il Mar Tirreno dal Mar Ionio. A nord del Salento si spinge l'insenatura lunga e stretta del mare Adriatico. Le isole di Sardegna e di Corsica dividono poi il mar Tirreno dal mar di Sardegna; le coste italiane si sviluppano su e presentano paesaggi di vario genere (dal lagunare al garganico, dall'adriatico al tirrenico ecc.).\nIl suolo italiano, fortemente antropizzato, ha varie caratteristiche (vulcanico, endolagunare, calcareo ecc.); le zone collinari sono prevalenti rispetto alle zone montuose e a quelle pianeggianti, l'altitudine media del territorio \u00e8 di circa \nLe catene montuose si estendono per buona parte della nazione. Appartiene all'Italia una gran parte del versante meridionale del sistema alpino, per una lunghezza di circa . Le vette pi\u00f9 elevate si trovano nelle Alpi Occidentali, dove sono numerose le cime che superano i tra cui il Cervino (), il Monte Rosa () e il Monte Bianco (), la montagna pi\u00f9 alta d'Europa. La catena degli Appennini percorre tutta la penisola, dalla Liguria alla Sicilia, fino alle Madon\u00ece; il Gran Sasso (), situato in Abruzzo, \u00e8 la sua vetta pi\u00f9 alta.\nSolo un quarto del territorio italiano \u00e8 costituito da pianure;\nla Pianura padana, una distesa alluvionale formata dal fiume Po e dai suoi affluenti, \u00e8 la pi\u00f9 estesa di tutte. Seguono, per dimensioni, il Tavoliere delle Puglie e la pianura salentina, due pianure di sollevamento, e il Campidano, un'altra pianura alluvionale. Il punto meno elevato d'Italia \u00e8 situato nella frazione di Contane, in provincia di Ferrara ().\nLe isole maggiori sono la Sicilia e la Sardegna; molte sono le isole minori, in gran parte raccolte in arcipelaghi, come l'arcipelago Toscano, cui appartiene l'isola d'Elba, l'arcipelago di La Maddalena, l'arcipelago Campano, comprendente Ischia e Capri, le isole Ponziane, le Pelagie, le Eolie, le Egadi e le Tremiti.\nGeologia.\nLa geologia dell'Italia \u00e8 molto complessa: l'assetto fisiografico e geologico attuale dell'area comprensiva della penisola italiana, delle sue isole e dei bacini marini adiacenti, \u00e8 il risultato di numerosi eventi geodinamici successivi riconducibili, in estrema sintesi, all'interazione tra due placche litosferiche, la placca africana e quella europea a partire dal Cretacico superiore, periodo nel quale inizi\u00f2 la progressiva chiusura del paleo-oceano della Tetide. Il margine meridionale africano, frammentandosi durante l'avvicinamento al continente settentrionale europeo, ha originato una serie di microplacche interposte la cui successiva accrezione ha dato luogo nel corso del Cenozoico all'attuale territorio peninsulare e siciliano.\nIn questo assetto si riconoscono due domini paleogeografici fondamentali, separati dalla linea Insubrica (Alpi centrali):\nIl Dominio Sudalpino \u00e8 formato da un sistema di falde a vergenza adriatica, costituite principalmente da sequenze carbonatiche e miste che si prolungano a est nelle Dinaridi. Nella catena appenninica, la linea tettonica \"Ancona-Anzio\" separa l'Appennino settentrionale, principalmente costituito da flysch terrigeni, dall'Appennino meridionale ove le formazioni carbonatiche sono pi\u00f9 frequenti. L'assetto strutturale appenninico \u00e8 caratterizzato nel suo insieme da un sistema di falde che sovrascorre sull'avampaese apulo. Questo sistema di falde, che costituisce la parte affiorante della placca adriatica, si estende dal mar Ionio fino all'estremit\u00e0 occidentale della val Padana e rappresentava in origine una sorta di \"promontorio\" settentrionale della placca africana. L'avampaese apulo (costituito sostanzialmente dal territorio pugliese), rappresenta un dominio di piattaforma carbonatica stabile, persistente dal Mesozoico al Miocene e successivamente emerso, coinvolto solo marginalmente nell'orogenesi appenninica. La Sicilia \u00e8 formata nella parte centro-orientale da rocce carbonatiche e silicoclastiche appartenenti al margine convergente africano deformato (\"unit\u00e0 maghrebidi\"), mentre nella sua parte nord-orientale (Monti Peloritani) \u00e8 di pertinenza europea (\"unit\u00e0 peloritane\"); le unit\u00e0 \"sicilidi\" e \"numidiche\" interposte rappresentano la copertura sedimentaria del dominio oceanico tetideo, in gran parte di natura flyschoide, scollata dal substrato originario di crosta oceanica (non conosciuto) e sovrascorsa sul margine africano.\nIl blocco sardo-corso costituisce un elemento strutturale appartenente al continente europeo, originariamente solidale al margine meridionale franco-spagnolo e distaccatosi in et\u00e0 oligo-miocenica, ruotando in senso antiorario fino a collidere con il margine continentale africano. Nel quadro tardo e post-collisionale dell'area si inserisce il processo di espansione oceanica in corso del Mar Tirreno. Il mar Tirreno ha una crosta oceanica neogenica in espansione in due aree: bacino di Marsili e di Vavilov; si ritiene che una crosta oceanica mesozoica si trovi nello Ionio sotto una massiccia copertura sedimentaria.\nIl rilevante vulcanismo neogenico e la elevata sismicit\u00e0 della maggior parte del territorio nazionale, testimoniano il complesso assetto geodinamico ancora attivo.\nDal punto di vista stratigrafico, le rocce sedimentarie affioranti databili con sicurezza in base al contenuto paleontologico risultano di et\u00e0 compresa tra il Cambriano e il Quaternario. Metamorfiti di basso grado affioranti nella parte meridionale della Sardegna, costituite da arenarie alternate con peliti, sono datate dubitativamente al Precambriano. La maggior parte della copertura sedimentaria affiorante in territorio italiano \u00e8 post-paleozoica. Il Paleozoico Inferiore non metamorfico affiora solamente in Sardegna e in Carnia, mentre il Paleozoico Superiore (permo-carbonifero) \u00e8 presente in lembi pi\u00f9 o meno estesi nei domini sudalpino e appenninico.\nVulcanismo e geotermia.\nIn Italia sono presenti numerosi vulcani: i pi\u00f9 noti sono l'Etna (), il vulcano pi\u00f9 alto d'Europa, il Vesuvio e lo Stromboli. L'elevata attivit\u00e0 vulcanica e magmatica neogenica - quaternaria appenninica, \u00e8 suddivisibile in province:\nFino agli anni cinquanta l'Italia fu il primo e unico paese a sfruttare, nella zona di Larderello e poi nell'area del Monte Amiata, l'energia geotermica per produrre energia elettrica. L'elevato gradiente geotermico che caratterizza parte della penisola rende altre province potenzialmente sfruttabili: ricerche svolte negli anni sessanta-settanta individuarono potenziali campi geotermici nel Lazio e in Toscana, cos\u00ec pure in gran parte delle isole vulcaniche.\nAttivit\u00e0 sismica.\nPer la situazione geodinamica il suo territorio \u00e8 frequentemente soggetto a terremoti dando all'Italia il primato in Europa per questi fenomeni: su sismi distruttivi avvenuti nel II millennio nel Mediterraneo centrale ben 500 hanno interessato l'Italia; analisi dei movimenti focali indicano che essi sono per lo pi\u00f9 distribuiti lungo le aree interessate dalla tettonica alpina e appenninica, ove sono causati rispettivamente da movimenti lungo faglie. Nel Tirreno meridionale, la distribuzione degli ipocentri, fino a una profondit\u00e0 di 500 chilometri indicherebbe la presenza di un piano di Benioff dato dalla subduzione della litosfera ionica.\nIdrografia.\nL'Italia, per la presenza di diversi rilievi montuosi, con nevai e ghiacciai, di laghi e di acque sorgive, \u00e8 ricca di corsi d'acqua. In genere, data la disposizione e l'altitudine dei rilievi, i fiumi pi\u00f9 lunghi e di maggiore portata appartengono alla regione alpina mentre i fiumi appenninici, a eccezione di Tevere e Arno, hanno corso breve e regime torrentizio.\nIl fiume pi\u00f9 importante \u00e8 il Po, lungo , portata media circa e bacino di circa (anche se il fiume pi\u00f9 lungo che nasce nel Paese \u00e8 la Drava). Esso attraversa la pianura padana sfociando nel mare Adriatico con un delta che \u00e8 stato dichiarato patrimonio dell'umanit\u00e0 dall'UNESCO.\nI laghi italiani pi\u00f9 estesi, nell'ordine il lago di Garda, il lago Maggiore e il lago di Como, che \u00e8 anche il pi\u00f9 profondo (), sono situati nella fascia prealpina. Altri laghi importanti si trovano nella zona peninsulare, il lago di Bolsena, il lago di Bracciano e il lago di Albano d'origine vulcanica, il lago Trasimeno, il pi\u00f9 esteso dell'Italia peninsulare e i laghi costieri, come il lago di Lesina e il lago di Varano.\nClima.\nLa regione italiana (compresa tra il 47\u00ba e il 35\u00ba parallelo nord) si trova quasi al centro della zona temperata dell'emisfero boreale.\nIl clima \u00e8 fortemente influenzato dai mari che la circondano quasi da ogni lato e che costituiscono un benefico serbatoio di calore e di umidit\u00e0. Determinano infatti, nell'ambito della zona temperata, un clima particolare detto temperato mediterraneo.\nSecondo la classificazione di K\u00f6ppen, l'Italia \u00e8 suddivisa in tre tipi di clima (temperato, temperato freddo e freddo), a loro volta suddivisi in microclimi: si passa dal clima temperato subtropicale (presente nelle aree costiere della Sicilia, della Sardegna meridionale e della Calabria centrale e meridionale) al clima glaciale (tipico delle vette pi\u00f9 elevate delle Alpi ricoperte da nevi perenni, a quote generalmente superiori ai metri s.l.m.).\nSociet\u00e0.\nEvoluzione demografica.\nCon abitanti, l'Italia \u00e8 il terzo paese dell'Unione europea per popolazione (dopo Germania e Francia) e la sua densit\u00e0 demografica \u00e8 di 196,17 abitanti per chilometro quadrato, pi\u00f9 alta della media dell'Unione.\nLa popolazione \u00e8 concentrata principalmente nelle zone pianeggianti (49,1% dei residenti) e collinari (38,8%) del paese, \u00e8 caratterizzata nel 2016 da un alto numero di anziani (l'indice di vecchiaia \u00e8 pari a 161,4), da un basso tasso di fecondit\u00e0, pari a 1,34 e da una speranza di vita di 80,6 anni per gli uomini e di 85,1 per le donne. \nAlla fine del XIX secolo l'Italia \u00e8 un paese di emigrazione di massa, fenomeno che si manifesta prima nelle regioni settentrionali e poi in quelle meridionali. Le principali destinazioni sono le Americhe (Stati Uniti, Brasile, Argentina, Uruguay) e l'Europa centro-settentrionale (in modo particolare la Germania). Nel XX secolo l'emigrazione diviene anche interna, attratta dallo sviluppo industriale di alcune aree settentrionali del Paese. Il numero di italiani residenti all'estero che conservano la cittadinanza italiana \u00e8 stimato in circa .\nPer quanto riguarda il fenomeno dell'immigrazione, invece, il numero di immigrati o residenti stranieri regolari in Italia \u00e8 aumentato considerevolmente a partire dagli anni novanta e, secondo i dati ISTAT, al 31 dicembre 2020 contava unit\u00e0, l'8,46% della popolazione residente; le comunit\u00e0 pi\u00f9 numerose erano quella rumena ( residenti), quella albanese () e quella marocchina, () A questi dati vanno aggiunti gli stranieri irregolari, circa secondo un rapporto del 2015 sull'immigrazione della Fondazione Ismu.\nLingue.\nLingua italiana.\nL'italiano \u00e8 la lingua ufficiale e la pi\u00f9 parlata; essa \u00e8 inoltre una delle lingue ufficiali dell'Unione europea. Appartiene al gruppo delle lingue romanze orientali della famiglia delle lingue indoeuropee, e deriva dal dialetto fiorentino del Trecento, idioma diffusosi presso le classi colte di tutta Italia grazie anche ai grandi scrittori toscani dell'epoca come Dante, Boccaccio e Petrarca.\nL'italiano moderno, nato nell'Ottocento in gran parte grazie all'opera di Alessandro Manzoni, e parlato negli anni dell'unit\u00e0 solo dal 2,5% della popolazione, si \u00e8 in seguito diffuso gradualmente prima grazie all'istruzione elementare, al fenomeno dell'inurbamento e alla creazione di una burocrazia e di un esercito nazionali e, dopo la seconda guerra mondiale, a causa dell'azione di radio e televisione. Nel territorio italiano, tuttavia, sono parlate numerose altre lingue, sviluppatesi ed evolutesi indipendentemente dal toscano.\nAltre lingue.\nA livello locale sono riconosciute come co-ufficiali le seguenti lingue:\nIn queste regioni gli uffici pubblici e la segnaletica stradale sono bilingui o trilingui (come i comuni ladini dell'Alto Adige e walser dell'alta valle del Lys), i documenti ufficiali possono essere redatti in italiano o nell'altra lingua.\nLe minoranze linguistiche storiche presenti in Italia ufficialmente riconosciute e tutelate sono quelle \"delle popolazioni albanesi, catalane, germaniche, greche, slovene e croate e di quelle parlanti il francese, il franco-provenzale, il friulano, il ladino, l'occitano e il sardo\". Vi sono inoltre diverse parlate regionali che, sebbene siano censite dall'UNESCO come lingue minoritarie e dalla comunit\u00e0 linguistica internazionale come lingue non riconducibili all'italiano, non godono di alcun riconoscimento o tutela da parte dello Stato Italiano.\nIl livello di tutela di alcune minoranze \u00e8 stabilito sia dalla normativa italiana sia dai trattati internazionali: \u00e8 il caso della minoranza germanofona dell'Alto Adige e dei comuni bilingui della provincia di Trento, il cui \"status\" \u00e8 regolato dall'accordo De Gasperi-Gruber, e di una parte della minoranza slovena del Friuli-Venezia Giulia, contemplata dal Memorandum di Londra col quale Italia e Jugoslavia assunsero rispettivamente l'amministrazione civile delle zone A e B del Territorio Libero di Trieste.\nLa lingua dei segni italiana (LIS), ossia la lingua visiva dei cittadini sordi, \u00e8 riconosciuta dalla regione Valle d'Aosta dal 2006.\nReligione.\nIn Italia vige il principio della laicit\u00e0 dello Stato e pertanto non vi \u00e8 una religione ufficiale.\nI cittadini italiani sono in maggioranza cristiani cattolici: nel 2006 l'87,8% si dichiarava cattolico e il 30,6% praticante, percentuale scesa, per effetto di un crescente processo di secolarizzazione, al 24,4% secondo il \"rapporto Eurispes 2010\", a fronte del 18,5% della popolazione di agnostici o non credenti.\nLa Chiesa cattolica in Italia \u00e8 organizzata in 225 diocesi pi\u00f9 un ordinariato militare; il vescovo di Roma ne \u00e8 primate e assume il titolo di Papa. La Chiesa esercita un ruolo influente nella societ\u00e0 italiana, prendendo posizione su temi religiosi, sociali e politici, come il divorzio e l'aborto negli anni settanta o, in anni pi\u00f9 recenti, il testamento biologico e la fecondazione assistita, la rimozione del crocifisso dalle aule scolastiche italiane (rimozione alla quale si dichiarano contrari oltre il 60% degli italiani, con solo il 17% favorevoli) o le politiche sull'immigrazione.\nIl rapporto Stato-Chiesa \u00e8 previsto dalla Costituzione, che lo demanda ai Patti Lateranensi, rivisti nel 1984 col nuovo concordato (i rapporti con altre confessioni religiose sono regolati da specifiche intese), nel quale il sostegno statale alla Chiesa \u00e8 stabilito attraverso una quota proporzionale dell'otto per mille del gettito IRPEF, che si aggiunge ad altri finanziamenti alla Chiesa cattolica in Italia.\nFra le religioni minoritarie sono presenti diverse altre confessioni cristiane (in modo particolare ortodossi e protestanti, questi ultimi in massima parte pentecostali), ebrei, mormoni e testimoni di Geova. L'immigrazione contribuisce ad alimentare alcune tra le minoranze religiose presenti nel Paese, le pi\u00f9 numerose delle quali sono i cristiani-ortodossi, i musulmani, i buddhisti e gli induisti.\nCriminalit\u00e0.\nNel corso del XIX secolo si origina in Sicilia un fenomeno criminale organizzato sul territorio e connotato da stretti legami con la politica e il potere economico, la mafia, termine che diviene sinonimo di \"crimine organizzato\"; in Italia sono di stampo mafioso organizzazioni come cosa nostra in Sicilia, la camorra in Campania, la 'ndrangheta in Calabria e la sacra corona unita e la societ\u00e0 foggiana in Puglia. Il fenomeno mafioso, che in Italia, secondo un rapporto del Censis del 2009, riguarda direttamente il 22% degli italiani e il 14,6% del PIL, \u00e8 poi proliferato a livello mondiale, con diffusione e caratteristiche autonome.\nL'Italia si distingue per una forte e continua lotta contro la mafia, costata la vita a magistrati, uomini delle forze dell'ordine e delle istituzioni, ma che ha ottenuto notevoli risultati, con l'arresto di numerosi boss malavitosi.\nPer quanto riguarda gli omicidi, nel 2006, l'Italia risultava essere il secondo paese pi\u00f9 sicuro d'Europa, assieme a Danimarca, Germania e Spagna, dopo la Norvegia. Secondo una ricerca de \"Il Sole 24 ORE\", basata su dati del Ministero dell'Interno e riferita al primo semestre del 2010, in Italia i reati perpetrati, soprattutto nelle grandi aree urbane e nelle zone ad alta densit\u00e0 infrastrutturale, sono circa . Milano, Torino e Bologna, con circa 30 reati ogni mille abitanti, risultano le citt\u00e0 pi\u00f9 a rischio, Matera, Potenza e Belluno quelle pi\u00f9 sicure. Per quanto riguarda i reati che impattano sull'economia (usura, riciclaggio di denaro e truffe) le citt\u00e0 pi\u00f9 penalizzate sono Napoli, Bologna, Trieste, La Spezia e Genova.\nElevata \u00e8 la corruzione all'interno della pubblica amministrazione (in modo particolare nel settore sanitario): secondo il \"Rapporto Eurispes 2010\" l'Italia \u00e8 al 63\u00ba posto (su 180 paesi) nella classifica globale. Le regioni pi\u00f9 colpite da questo fenomeno sono Calabria, Sicilia e Puglia. Secondo il SAeT (Servizio Anticorruzione e Trasparenza), la corruzione \"scoperta\" \u00e8 solo la punta di un iceberg rispetto a un'ingente corruzione \"coperta\" che affligge un'ampia parte della societ\u00e0 italiana.\nMedia e libert\u00e0 d'informazione.\nIn campo radiotelevisivo il panorama italiano \u00e8 caratterizzato dal duopolio RAI - Gruppo Mediaset (negli anni duemila, \u00e8 diventato rilevante anche il ruolo della pay tv di Sky), i cui ascolti complessivi, stabili da molti anni, si attestano nel 2010 al 78,6% del mercato. A rafforzare la predetta concentrazione \u00e8 il ruolo centrale svolto dalla televisione come mezzo informativo, che in Italia nel 2010 si attesta attorno al 90%; la possibile influenza dell'allora presidente del Consiglio Berlusconi, gi\u00e0 proprietario di Mediaset, sul network pubblico RAI, ha portato l'organizzazione Freedom House a classificare nel suo rapporto l'Italia, unico paese dell'Europa occidentale, come \"parzialmente libera\", mentre il rapporto 2017 di Reporter senza frontiere colloca l'Italia al 52\u00ba posto (su 180) nel mondo per la libert\u00e0 di stampa.\nNel \"rapporto 2011 sulla libert\u00e0 della rete\", l'Italia \u00e8 \"libera\", non rilevandosi significative limitazioni alla libert\u00e0 d'espressione e d'informazione sul web; alla fine del 2011 la penetrazione internet \u00e8 al 58,7%.\nPer quanto riguarda la stampa, il \"Corriere della Sera\" detiene il primato per numero di copie vendute, seguito da \"La Repubblica\", \"La Gazzetta dello Sport\" e \"La Stampa\". Il quotidiano pi\u00f9 antico d'Italia, fondato nel 1664, e il giornale pi\u00f9 antico del mondo ancora in edicola \u00e8 la \"Gazzetta di Mantova.\"\nTra i giornalisti dell'Ottocento vanno citati Ferdinando Petruccelli della Gattina, tra i primi corrispondenti di guerra e l'unico giornalista italiano dell'epoca a lavorare anche in Europa, Guglielmo Stefani fondatore della prima agenzia di stampa italiana, ed Edoardo Scarfoglio, fondatore de \"Il Mattino\" e attento osservatore della questione meridionale. Guidato da Luigi Albertini dal 1900 al 1925 il \"Corriere della Sera\" diviene il primo quotidiano italiano, con firme autorevoli come Luigi Barzini e Ugo Ojetti; altre \"penne\" prestigiose del Novecento sono Curzio Malaparte, Indro Montanelli, conservatore e anticomunista, fondatore de \"Il Giornale\" e autore di una monumentale \"Storia d'Italia\", Oriana Fallaci, prima inviata speciale al fronte, Enzo Biagi e Giorgio Bocca.\nPolitica.\nL'Italia \u00e8 uno stato membro dell'Unione Europea situato nell'Europa meridionale con capitale Roma. Delimitata a nord in gran parte dall'arco alpino, l'Italia confina a ovest con la Francia, a nord con la Svizzera e l'Austria e a est con la Slovenia. I microstati San Marino e Citt\u00e0 del Vaticano sono enclave, mentre il comune di Campione d'Italia costituisce una exclave situata nella regione italofona del Canton Ticino in Svizzera.\nOrdinamento dello Stato.\nLa Costituzione della Repubblica Italiana approvata dall'Assemblea Costituente il 22 dicembre 1947, promulgata il successivo 27 dicembre da Enrico De Nicola, capo provvisorio dello Stato, ed entrata in vigore il 1\u00ba gennaio 1948, \u00e8 la legge fondamentale dello Stato.\nIl sistema politico italiano \u00e8 quello tipico di una repubblica parlamentare, in cui il parlamento \u00e8 l'unica istituzione a detenere la rappresentanza della volont\u00e0 popolare.\nLe maggiori istituzioni sono:\nVi sono due Biblioteche Nazionali Centrali sedi del deposito legale dello Stato, a Firenze e a Roma. \nL'Istituto Geografico Militare \u00e8 l'ente cartografico di Stato e si trova a Firenze.\nSuddivisioni amministrative.\nGli enti territoriali che, in base all'articolo 114 della Costituzione costituiscono, assieme allo Stato, la Repubblica italiana sono:\nNell'elenco che segue, per ciascuna regione \u00e8 riportata la bandiera ufficiale e il nome del capoluogo.\nDi seguito le prime dieci citt\u00e0 italiane per abitanti del territorio comunale al 2019.\nI comuni italiani sono caratterizzati da piccole dimensioni e pochi abitanti, al 2019 il 45,8% dei comuni non supera i 20 chilometri quadrati di superficie e il 69,6% non supera i abitanti.\nIstituzioni, enti e associazioni.\nOrdinamento scolastico.\nL'istruzione in Italia \u00e8 regolata con modalit\u00e0 diverse secondo la forma giuridica (scuole pubbliche, scuole paritarie, scuole private). La formazione professionale, comprendente gli istituti professionali, dipende invece dalle regioni.\nL'obbligo scolastico termina a 16 anni.\nIl sistema scolastico italiano \u00e8 strutturato in tre cicli di istruzione:\nA questi cicli d'istruzione si affianca la scuola dell'infanzia, un'istituzione prescolastica non obbligatoria, caratterizzata dal gioco e della convivenza con i compagni e dalla preparazione al primo ciclo d'istruzione.\nIl ciclo degli studi all'universit\u00e0 si articola, dopo la riforma introdotta dal processo di Bologna, in tre fasi:\nSecondo un'analisi ISTAT del 2010, il livello di istruzione e formazione degli studenti italiani \u00e8 carente, soprattutto se paragonato a quello degli altri paesi europei: il 46,1% della popolazione adulta ha conseguito la sola licenza media, laddove la media europea si attesta al 28,5%. Nelle scuole superiori l'elevato numero di abbandoni scolastici porta l'Italia al primato negativo in Europa per i giovani tra 18 e 24 anni che lasciano la scuola superiore senza aver conseguito il diploma (il 20% nel 2009); anche il numero di laureati \u00e8 sotto la media europea (solo il 21,6% dei giovani tra i 25 e i 29 anni). A ci\u00f2 si aggiunge una bassa qualit\u00e0 dell'istruzione: secondo una valutazione condotta nell'ambito del programma per la valutazione internazionale dell'allievo, la competenza dei quindicenni italiani, gi\u00e0 inferiore al valore medio nei 30 paesi OCSE, \u00e8 aggravata dalla carenza nell'utilizzo di nuove tecnologie. L'Italia ha infine il primato europeo dei giovani che non studiano, n\u00e9 lavorano (nel 2009 erano il 21,2% delle persone tra 15 e 29 anni).\nSistema sanitario.\nIl Servizio sanitario nazionale italiano (SSN) \u00e8 un sistema pubblico di carattere universalistico che, come stabilito dall'art. 32 della Costituzione della Repubblica Italiana, garantisce il diritto alla salute e all'assistenza sanitaria a tutti i cittadini, finanziato attraverso la fiscalit\u00e0 generale e le entrate dirette, percepite dalle aziende sanitarie locali, derivanti dai ticket sanitari (cio\u00e8 le quote con cui l'assistito contribuisce alle spese) e dalle prestazioni a pagamento.\nUna ricerca del 2000 dell'Organizzazione mondiale della sanit\u00e0 colloca il sistema sanitario italiano al secondo posto nel mondo, dopo la Francia, in termini di efficienza di spesa e accesso alle cure pubbliche per i cittadini. Tuttavia, solo il 35,8% della popolazione si dichiara soddisfatto del sistema sanitario e il 42% dell'assistenza ospedaliera, mentre il 79,4% ritiene intollerabili i tempi di attesa nelle strutture sanitarie.\nForze armate e pubblica sicurezza.\nLa Repubblica italiana, per difendere militarmente il suo territorio e per supportare decisioni di politica interna ed estera, si serve di diverse forze armate e di polizia: l'Arma dei Carabinieri, la Polizia di Stato, la Guardia di Finanza, il Corpo di polizia penitenziaria, l'Esercito Italiano, l'Aeronautica Militare e la Marina Militare. Esse sfilano nella parata militare per la Festa della Repubblica Italiana assieme al Corpo nazionale dei vigili del fuoco e della Polizia Roma Capitale (in rappresentanza delle altre polizie locali), e al personale militare e civile di altre associazioni, come la Croce Rossa Italiana e la Protezione civile. Il Paese schiera truppe in Kosovo, Libano, Marocco, Mali, Somalia, Iraq e Libia. Secondo il SIPRI, nel 2016 la spesa militare italiana ha superato i 25 miliardi di euro, collocandola in decima posizione tra le nazioni europee.\nRelazioni internazionali.\nL'Italia sostiene l'Organizzazione delle Nazioni Unite, ove \u00e8 stata ammessa nel 1955, e le sue attivit\u00e0 internazionali di sicurezza ed \u00e8 uno dei membri fondatori della Comunit\u00e0 europea, dal 1993 Unione europea. \u00c8 inoltre membro della NATO, dell'OCSE, del GATT, del G7, del G8, del WTO e del Consiglio d'Europa e ha ricoperto pi\u00f9 volte la presidenza di turno sia del G8 sia dell'Unione.\nCittadinanza italiana.\nLa legge stabilisce che \u00e8 cittadino per nascita:\nIn accordo a modalit\u00e0 previste dalla legge, si pu\u00f2 acquisire la cittadinanza italiana pur appartenendo a tutti gli effetti a un altro paese.\nSimboli.\nI principali simboli che rappresentano l'unit\u00e0 nazionale italiana sono:\nEconomia.\nMembro del G7, nel 2018 l'Italia \u00e8 l'ottava (secondo il FMI) o la nona (secondo Banca Mondiale e ONU) potenza economica del pianeta per PIL nominale assoluto, con un valore simile al Brasile, e l'undicesima o dodicesima se si considera la parit\u00e0 dei poteri di acquisto, con un valore simile al Messico. Anche in termini pro-capite l'Italia \u00e8 una delle economie pi\u00f9 ricche, occupando una posizione nel mondo tra la 25\u00aa e la 28\u00aa secondo le diverse classifiche e tra la 29\u00aa e la 35\u00aa a parit\u00e0 di potere d'acquisto.\nL'economia italiana occupa un ruolo di rilievo nel commercio internazionale, risultando nel 2017 nona per esportazione e decima per importazione di merci, con un saldo positivo pari a 54 milioni di dollari.\nCome tutte le economie avanzate, anche l'Italia \u00e8 fortemente orientata verso il settore dei servizi, che nel 2017 ha rappresentato tre quarti del valore aggiunto (contro poco pi\u00f9 del 50% nel 1970); tuttavia la quota dell'industria rimane alta se comparata con gli altri grandi paesi europei, pari a circa il 23% del PIL. Il tessuto produttivo dell'economia \u00e8 formato in prevalenza da piccole e medie imprese: quelle di maggiori dimensioni sono gestite in gran parte dalle famiglie fondatrici e, in taluni casi, da gruppi stranieri. Il modello di \"public company\", impresa a capitale diffuso gestita da un management, \u00e8 poco diffuso.\nDopo una politica fiscale molto espansiva durante gli anni ottanta, a partire dai primi anni novanta l'Italia ha perseguito una politica fiscale molto pi\u00f9 rigida, per rientrare nei parametri dell'Unione economica e monetaria. Nel 1999 il Paese ha aderito all'euro, che ha sostituito la lira anche nella circolazione cartacea a partire dal 2002, cosicch\u00e9 negli anni duemila l'Italia ha potuto registrare tassi di inflazione e di interesse notevolmente pi\u00f9 bassi che nei decenni precedenti. \nDurante la grave grande recessione il tasso di disoccupazione in Italia \u00e8 passato dal 6,1% del 2007 all'8,4% del 2011 e al 10,6% del 2018; il PIL nel 2011 \u00e8 del 4,5% pi\u00f9 basso che nel 2007 e, nello stesso arco di tempo, il debito pubblico \u00e8 aumentato di 17 punti percentuali rispetto al PIL. Problemi come l'evasione fiscale, l'elevato debito pubblico (131,4 % del PIL nel 2017) e la criminalit\u00e0 organizzata ostacolano la crescita economica.\nAgricoltura.\nNel corso del XX secolo l'Italia si \u00e8 trasformata da paese prevalentemente agricolo a paese industriale vero e proprio. Di conseguenza, il settore agricolo (comprensivo di selvicoltura e pesca) ha visto l'occupazione calare drasticamente, passando dal 43% al 3,8% del totale, una percentuale minima nel quadro economico nazionale. Oggi, gli occupati in agricoltura sono appena , in gran parte uomini (71,3 % del totale) e residenti nel Mezzogiorno (46,8% del totale).\nLa superficie agricola italiana \u00e8 pari a 17,8 milioni di ettari, di cui 12,7 utilizzati, e si concentra soprattutto nel Mezzogiorno (45,7%). Da notare che il 10% della manodopera agricola \u00e8 straniera.\nNel 2010 il valore complessivo della produzione agricola era pari 48,9 miliardi di euro. Per quanto riguarda la produzione vegetale, che incide per 25,1 miliardi, i maggiori prodotti in termini di valore sono stati il vino ( milioni di euro), il granoturco (), l'olio () e i pomodori (910). Per quantit\u00e0 prodotte, invece, i prodotti principali dell'agricoltura italiana sono il granoturco (84 milioni di quintali), i pomodori (66), il frumento duro (38) e l'uva da vino (35).\nNel comparto della produzione di origine animale spiccano latte di vacca e di bufala ( milioni di euro per migliaia di tonnellate), carni bovine ( e rispettivamente), carni suine ( e ) e pollame ( e ).\nLa produzione complessiva della pesca marittima e lagunare, comprensiva di crostacei e molluschi, si attesta nel 2010 a milioni di euro.\nRisorse minerarie.\nIl territorio italiano presenta giacimenti minerari di vario genere che, fino al termine del XX secolo, hanno consentito una fruttuosa produzione di mercurio, antimonio, piombo, zinco, argento, ferro e di minerali quali pirite, fluorite, amianto e bauxite. Successivamente, tuttavia, i giacimenti con un potenziale sfruttamento economico sono diminuiti, e l'attivit\u00e0 mineraria rimasta si \u00e8 concentrata sui sali evaporitici, le marne cementizie, le argille (principalmente bentonite e montmorillonite) e i feldspati, per l'industria ceramica e i refrattari; sempre attiva l'attivit\u00e0 estrattiva, tipica per l'Italia, delle numerose cave di marmo e altre rocce per l'edilizia, l'estrazione di pomice, ossidiana, pozzolana e talco.\nIndustria.\nL'Italia, la cui quota di produzione mondiale nel settore manifatturiero si attesta negli anni duemila attorno al 4%, collocandola al secondo posto in Europa, differisce, rispetto agli altri paesi industrializzati, per una vasta diffusione di piccole e medie imprese di propriet\u00e0 familiare. A partire dal Nord-Est del Paese, si sono affermati i cosiddetti distretti industriali, un modello che ha visto una consistente diffusione lungo la dorsale adriatica, al punto da costituire una delle caratteristiche peculiari dell'economia italiana.\nAvanzata e diversificata, l'industria italiana \u00e8 particolarmente sviluppata nei settori della cantieristica navale, degli elettrodomestici, chimico, farmaceutico, metallurgico, agroalimentare e della difesa.\nNel settore automobilistico, che assieme al petrolchimico e al siderurgico \u00e8 stato alla base dell'industrializzazione postbellica del Paese, l'Italia risulta agli ultimi posti in Europa per produzione di automobili (fortemente penalizzata dalla delocalizzazione produttiva) ma mantiene una grande rilevanza a livello europeo e mondiale grazie alla presenza del gruppo FIAT, azienda multinazionale che nel 2008 ha prodotto veicoli in tutto il mondo.\nDesign e moda.\nLo stile soprattutto nel disegno industriale, nell'arredo, nell'auto \u2013 si contraddistingue per la mescolanza di fantasia e rigore progettuale e si caratterizza per l'uso di materiali considerati scarti, ma al tempo stesso innovativi. Nato alla fine del XIX secolo, diviene \"Bel Design\" tra il 1945 e il 1965 quando nascono la \"Vespa V98 farobasso\", la \"Innocenti Lambretta\", la \"Iso Isetta\", la \"Fiat 600\" e la \"Fiat Nuova 500\" nel campo dei trasporti, la macchina da cucire \"Mirella\" della Necchi, la macchina da calcolo elettrica \"Divisumma 24\" di Olivetti e alcuni radioricevitori e televisori progettati per RadioMarelli e Brionvega nel campo degli elettrodomestici. Al design italiano, rappresentato da aziende, scuole di specializzazione e artisti come Gio Ponti, Ettore Sottsass e Bruno Munari, sono dedicati musei e riconoscimenti, come il Premio Compasso d'oro, il pi\u00f9 antico e prestigioso premio mondiale di design. La Fiera di Milano, il maggiore polo espositivo europeo, ospita annualmente numerose esposizioni di design di livello internazionale.\nNegli anni del miracolo economico italiano nasce e si sviluppa la moda italiana. Agli abiti di alta moda le sartorie affiancano il pr\u00eat-\u00e0-porter, proponendosi sui mercati internazionali e portando, in collaborazione con l'industria, all'affermazione del made in Italy. Numerosi stilisti, come Valentino, Armani, Prada e Versace portano l'Italia ai vertici mondiali per i suoi prodotti mentre Milano e Roma sono annoverate tra le capitali della moda.\nSettore terziario.\nIn Italia il terziario rappresenta il settore pi\u00f9 importante dell'economia, sia per numero di occupati (nel 2013 pari al 72,1% del totale) sia per valore aggiunto (il 74,4%).\nSecondo il rapporto sul terziario pubblicato nel 2014 dalla Confcommercio, il 56,3% delle imprese ad essa iscritte appartiene al settore dei servizi, suddiviso nei quattro sottosettori indicati nella tabella che segue:\nSul finire degli anni ottanta del XX secolo e nel decennio successivo vari fattori, come deregolamentazione, disintermediazione e nuove tecnologie hanno spinto, in linea con l'andamento internazionale, i settori bancario e assicurativo a processi di concentrazione e a forme d'integrazione normati dalla L. 287/90 contro gli abusi da posizione dominante. Questi gruppi bancari ricoprono, attraverso la partecipazione azionaria in importanti industrie o societ\u00e0 di servizi o tramite la presenza nei patti parasociali aziendali, un ruolo primario nel sistema economico italiano.\nTurismo.\nUn settore di primaria importanza per l'economia italiana continua a essere il turismo: secondo il \"Rapporto Eurispes 2011\" occupa poco meno di di addetti, l'incidenza sul PIL \u00e8 del 9,5% e la sua quota mondiale si attesta al 4,1%. Nel 2019 gli introiti derivanti dal turismo si aggirano intorno ai 42 miliardi di euro.\nNel 2019 l'Italia, con 62,1 milioni di turisti stranieri annui, \u00e8 al quinto posto nel mondo per arrivi internazionali, e con 215 milioni di pernottamenti \u00e8 al quarto posto per numero di presenze turistiche al mondo, dopo Stati Uniti, Spagna, Regno Unito e Cina. Anche per quanto riguarda le entrate derivanti dal turismo internazionale, l'Italia si colloca al quinto posto al mondo con 42 miliardi di dollari nel 2019.\nRilevanti sono anche i flussi turistici interni. Nel 2011 si sono registrati 68,2 milioni di viaggi di turisti italiani all'interno del Paese, in forte contrazione (-16,5%) rispetto all'anno precedente. Le regioni pi\u00f9 visitate d'Italia sono, nell'ordine: Veneto, Trentino-Alto Adige e Toscana. Le citt\u00e0 pi\u00f9 visitate sono invece Roma, Milano e Venezia.\nInfrastrutture.\nAl 2018 la rete stradale italiana \u00e8 costituita da circa di strade statali, regionali e provinciali di cui sono autostrade, mentre il trasporto ferroviario si estende su circa di linee. Il trasporto su gomma \u00e8 prevalente rispetto a quello su rotaia, che costituisce circa il 15% del traffico merci e il 33% del trasporto pubblico. Il trasporto navale di merci \u00e8 consistente e focalizzato principalmente sui prodotti petroliferi, i porti maggiori sono Trieste e Genova e in Europa il settore \u00e8 secondo solo a quello dei Paesi Bassi; per quanto riguarda il traffico passeggeri i porti pi\u00f9 movimentati sono quelli di Messina, Reggio Calabria e Napoli. Il trasporto aereo \u00e8 concentrato principalmente nel Lazio e in Lombardia, in particolare i maggiori aeroporti in Italia per traffico passeggeri e merci sono rispettivamente Roma-Fiumicino e Milano-Malpensa.\nL'Italia ha un consumo energetico lordo di circa , di cui il 18% da fonte rinnovabile, un'intensit\u00e0 energetica (98,8) migliore rispetto alla media UE (117,8) ma \u00e8 caratterizzata da una forte dipendenza energetica (76,3% contro una media UE del 55,7%) dovuta alla scarsit\u00e0 di risorse primarie energetiche del sottosuolo quali petrolio, usato principalmente nei trasporti e gas naturale, impiegato per usi civili e nella produzione di energia elettrica. Per quanto riguarda l'energia elettrica, l'Italia ne produce il 60% da combustibili fossili e il 40% da fonti rinnovabili, in particolare il 17% \u00e8 prodotto dalle centrali idroelettriche, l'8% dal fotovoltaico, il 7% da bioenergia, il 6% dall'energia eolica e il 2% dalla geotermia.\nIl prelievo annuo di acqua potabile \u00e8 superiore a , il valore pi\u00f9 alto dell'UE e corrispondente mediamente a al giorno pro capite. L'acqua viene prelevata principalmente da falda acquifera tramite sorgente e pozzo per poi essere immessa nella rete idrica, la cui scarsa efficienza ne provoca una perdita del 42%.\nI rifiuti urbani raccolti annualmente ammontano mediamente a (circa pro capite) e la percentuale di raccolta differenziata sul totale \u00e8 del 58%.\nDivario Nord-Sud.\nNei decenni successivi all'Unit\u00e0 d'Italia, le regioni settentrionali del Paese, Lombardia, Piemonte e Liguria in particolare, cominciano un processo d'industrializzazione e di sviluppo economico mentre le regioni meridionali rimangono indietro. A causa del crescente divario economico e sociale si comincia a parlare di questione meridionale. Lo squilibrio tra Nord e Sud, ampliatosi costantemente nel primo secolo post-unitario, si riduce negli anni sessanta e settanta anche attraverso la realizzazione di opere pubbliche, l'attuazione delle riforme agraria e scolastica, l'espansione dell'industrializzazione e le migliorate condizioni di vita della popolazione. Questo processo di convergenza si interrompe, invece, negli anni ottanta. A oggi, il PIL pro-capite del Mezzogiorno \u00e8 pari ad appena il 58% di quello del Centro-Nord, mentre il tasso di disoccupazione \u00e8 pi\u00f9 che doppio (6,7% al Nord contro 14,9% al Sud).\nUno studio del Censis attribuisce alla presenza pervasiva di organizzazioni criminali un ruolo importante nel ritardo del Mezzogiorno d'Italia, stimano una perdita annuale di ricchezza del 2,5% nel Mezzogiorno nel periodo 1981-2003 dovuta alla presenza di tali organizzazioni e valutando che senza di esse il PIL pro-capite del Mezzogiorno avrebbe raggiunto quello del Nord.\nAmbiente.\nL'articolo 9 della Costituzione italiana sancisce la tutela il paesaggio, che dal 1986 \u00e8 salvaguardato dal Ministero dell'Ambiente che ha il compito di coordinare il risanamento delle aree colpite dal degrado e di tutelare quelle ancora intatte.\nAree protette.\nL'elenco ufficiale delle aree protette comprende 871 aree naturali che si estendono per coprendo il 10,5% del territorio italiano. Sono suddivise in:\nA queste vanno aggiunte anche le 56 zone umide italiane della lista di Ramsar che si estendono su .\nBiodiversit\u00e0 e minacce.\nL'Italia \u00e8 ricchissima di biodiversit\u00e0 ed \u00e8 il paese europeo con pi\u00f9 specie di piante superiori, molte delle quali endemiche. Questo \u00e8 dovuto a una molteplicit\u00e0 di fattori quali l'eterogeneit\u00e0 ambientale, la complessa struttura dell'orografia italiana, le vicissitudini biogeografiche e la storia geologica. L'Italia, assieme alla penisola iberica e al sud dei Balcani, \u00e8 stata inoltre un rifugio per molte specie animali e vegetali estintesi nelle zone centrali e settentrionali del continente europeo durante le glaciazioni pleistoceniche. L'ampia estensione latitudinale della penisola, di circa 10\u00b0, la pone a cavallo tra le zone climatiche temperate, centroeuropea (\"Cfa\" o \"Cfb\" secondo K\u00f6ppen) e calda mediterranea (\"Csa\" secondo K\u00f6ppen) e quindi almeno su due zone di vegetazione molto diverse.\nLe aree pi\u00f9 ricche di endemismo sono, oltre alle isole (soprattutto la Sardegna), gli alti massicci montuosi isolati tra aree pi\u00f9 basse, considerabili come \"isole biogeografiche\": alcuni esempi sono le Alpi Apuane per le piante e le Prealpi orientali per gli insetti cavernicoli. La fauna d'acqua dolce \u00e8 spesso differenziata tra i fiumi del nord Italia (bacino del Po) e quelli del centro.\nLa vegetazione naturale potenziale del territorio italiano \u00e8 il bosco su tutto il territorio tranne che sulle vette pi\u00f9 elevate del piano nivale e nelle zone pi\u00f9 aride delle isole circumsiciliane, oltre che nelle aree pi\u00f9 prossime al mare. I boschi italiani sono fortemente sfruttati per la selvicoltura che prende la forma di ceduazione per i boschi di querce (che principalmente producono legna da ardere) e di castagno (per la produzione di pali) mentre quelli di faggio e di conifere sono perlopi\u00f9 trattati a fustaia.\nI boschi mediterranei di leccio sono quasi sempre degradati dalla ceduazione, dagli incendi e dal pascolo ovicaprino; gli stadi di degradazione sono noti come macchia mediterranea quando si ha un denso e impenetrabile cespuglieto alto qualche metro e di gariga se il terreno \u00e8 coperto di vegetazione bassa che lascia scoperto il terreno, spesso ricco di affioramenti rocciosi. Gli stadi di macchia e gariga comunque portano un contributo positivo alla biodiversit\u00e0 italiana in quanto ricche di specie rare e da proteggere, tra cui numerose orchidee. La fauna italiana \u00e8 molto ricca di endemismi, soprattutto negli invertebrati, nei pesci d'acqua dolce, negli anfibi e nei rettili. Gli uccelli e i mammiferi, animali pi\u00f9 mobili, sono caratterizzati da un minor tasso di endemismo. Non \u00e8 da trascurare l'uso ricreativo che hanno le foreste (soprattutto pinete di pino domestico) prossime ai centri urbani. L'elevata densit\u00e0 di popolazione, l'industrializzazione diffusa, l'estesa urbanizzazione delle zone costiere e planiziari, l'inquinamento delle acque, l'introduzione di specie aliene e l'agricoltura intensiva fanno s\u00ec che la difesa della biodiversit\u00e0 e degli ambienti naturali siano questioni particolarmente rilevanti.\nCultura.\nArte.\nNel corso dei secoli l'Italia, secondo tutti gli storici, ha portato un contributo di primo piano alla cultura mondiale. In particolare nei due periodi in cui il territorio italiano fu il centro della civilt\u00e0 del tempo, ovvero durante l'Impero romano e il Rinascimento, il ruolo che ebbe nella storia della conoscenza umana fu di grande rilevanza.\nDai templi greci ai borghi medievali, dalle terme romane alle ville settecentesche, l'Italia possiede molteplici monumenti nazionali, dichiarati tali da una legge apposita che ne riconosce l'importanza culturale e artistica per la comunit\u00e0. Sebbene vari istituti si occupino della catalogazione dei beni artistici italiani, non \u00e8 possibile formulare una stima affidabile del patrimonio artistico nazionale, che peraltro ha subito e subisce una consistente opera di dispersione.\nArchitettura.\nL'eredit\u00e0 dell'antichit\u00e0 classica rappresenta il primo e pi\u00f9 importante fattore nello sviluppo delle arti in tutta Italia. L'influenza dell'architettura romana si protrarr\u00e0 nelle chiese paleocristiane, costruite sul modello delle basiliche civili dell'antichit\u00e0; pregevoli esempi, con influenze bizantine, nelle basiliche di San Vitale e Sant'Apollinare Nuovo in Ravenna.\nNel VII secolo nascono i complessi abbaziali unitamente alle espressioni dell'architettura longobarda, con significative testimonianze nel tempietto di Cividale del Friuli, nella basilica di San Salvatore a Brescia e nella chiesa di Santa Sofia a Benevento. Della \"renovatio carolingia\" e il recupero della classicit\u00e0 attuati da Carlo Magno nel IX secolo permangono importanti complessi architettonici principalmente a Roma (basilica di Santa Prassede), Bardolino, Spoleto e Milano.\nIl X e l'XI secolo vedono la fioritura delle cattedrali romaniche, come la basilica di San Marco, il duomo di Pisa e il duomo di Modena, mentre la basilica di Sant'Ambrogio a Milano presenta una copertura con volte a crociera con costoloni tra le pi\u00f9 antiche d'Europa. Nel secolo successivo si diffonde nell'Italia meridionale l'architettura arabo-normanna che ha nel palazzo dei Normanni a Palermo e nel duomo di Monreale alcuni fra gli esempi pi\u00f9 caratterizzanti. Contemporaneamente nell'architettura civile fanno la loro comparsa numerose torri gentilizie; celebri quelle di San Gimignano e di Bologna.\nL'architettura gotica, introdotta dai cistercensi, spazia dall'originale protogotico della basilica di San Francesco ad Assisi alle chiese di Firenze (cattedrale di Santa Maria del Fiore, basilica di Santa Croce, basilica di Santa Maria Novella), Siena (duomo di Santa Maria Assunta), Orvieto (duomo), Napoli (basilica di San Lorenzo Maggiore), Bologna (basilica di San Petronio), Venezia (basilica di Santa Maria Gloriosa dei Frari) e Milano (duomo). Fra i castelli disseminati nella penisola spicca il celebre Castel del Monte.\nIl primo Rinascimento trova testimonianza a Firenze nella cupola di Santa Maria del Fiore e nello spedale degli Innocenti costruiti dal Brunelleschi e nell'attivit\u00e0 di Leon Battista Alberti. Il pieno Rinascimento, invece, \u00e8 essenzialmente romano e legato ai nomi di Bramante, Raffaello e Michelangelo, i quali furono attivi nella ricostruzione della basilica di San Pietro in Vaticano. Per le realizzazioni urbanistiche rinascimentali mirabile esempio \u00e8 l'Addizione Erculea a Ferrara. Il passaggio dal Rinascimento al manierismo, esemplificato da Baldassarre Peruzzi nella Villa Farnesina, vede attivi Jacopo Barozzi da Vignola, Giulio Romano e Giorgio Vasari, mentre l'opera di Andrea Palladio (che influenzer\u00e0 l'architettura occidentale con l'avvento del neopalladianesimo) oscilla tra i tratti manieristici delle architetture religiose, a quelli pi\u00f9 rinascimentali delle costruzioni laiche.\nLo stile barocco, preannunciato da Jacopo Barozzi da Vignola nella chiesa del Ges\u00f9, si sviluppa a Roma, dove si concentrano le principali realizzazioni, influenzando tutto il mondo cattolico. Alle prime opere di Carlo Maderno e Martino Longhi il Giovane seguono i capolavori di Gian Lorenzo Bernini (piazza San Pietro), Francesco Borromini (chiesa di Sant'Ivo alla Sapienza) e di Pietro da Cortona (facciata di Santa Maria della Pace).\nAlla prima met\u00e0 del Settecento risale il pi\u00f9 significativo esempio tardo barocco e rococ\u00f2: la palazzina di caccia di Stupinigi, progettata da Filippo Juvarra. Invece, nel Regno di Napoli, con Luigi Vanvitelli, viene avviata, dal 1752, la costruzione della reggia di Caserta, ultima grande realizzazione del barocco italiano. Dopo la seconda met\u00e0 del secolo l'architettura neoclassica produce, anche nella sua variante neogreca, diverse opere di valore come la grande basilica di San Francesco da Paola a Napoli. Con l'unit\u00e0 d'Italia prevale lo stile neorinascimentale o, pi\u00f9 in generale, l'eclettismo.\nL'Art Nouveau ha in Giuseppe Sommaruga, Ernesto Basile e Raimondo D'Aronco i principali esponenti, mentre nel 1914 Antonio Sant'Elia pubblica il Manifesto dell'Architettura futurista e le sue tavole della \"Citt\u00e0 Nuova\", proponendo nuovi modelli architettonici che esaltano la funzionalit\u00e0 e una nuova estetica.\nIl razionalismo italiano si manifesta inizialmente con l'attivit\u00e0 del Gruppo 7 e del MIAR, ove si distingue Giuseppe Terragni, che fra le altre opere realizzer\u00e0 la Casa del Fascio di Como. Negli anni trenta prende forma e ha maggiore impulso la tendenza, favorita dal regime, al cosiddetto neoclassicismo semplificato di cui Marcello Piacentini sar\u00e0 l'esponente pi\u00f9 rappresentativo. Le tendenze razionaliste trovano diversi sviluppi e reazioni nel dopoguerra diversificandosi sempre pi\u00f9; nel tentativo di umanizzare l'International Style, si sviluppa il neorealismo, al quale subentra il neoliberty e, in seguito, il brutalismo.\nIl postmoderno, anticipato da Paolo Portoghesi, trova la sua consacrazione nelle opere di Aldo Rossi.\nTra i principali architetti attivi in Italia tra la fine del XX e l'inizio del XXI secolo si ricordano Renzo Piano, Massimiliano Fuksas, Gae Aulenti, lo svizzero Mario Botta e l'irachena Zaha Hadid.\nPatrimoni dell'umanit\u00e0.\nIl ricco patrimonio culturale italiano \u00e8 testimoniato anche dalla presenza di ben 58 siti iscritti nella Lista dei patrimoni dell'umanit\u00e0 dell' UNESCO.\nPittura e scultura.\nLe prime rilevanti produzioni artistiche in Italia risalgono al neolitico. Nell'evo antico, etruschi e romani costituiscono grandi poli artistici in grado di rivaleggiare con l'arte greca. Con il tardo impero e le invasioni barbariche si avvia quel processo di decentramento che porta a far fiorire pi\u00f9 capitali e pi\u00f9 centri artistici come Milano, Ravenna e Pavia. Eccezionale e irripetibile \u00e8 la fioritura di Palermo sotto gli arabi. Dopo l'anno Mille si ha una ripresa della produzione artistica, che culmina nei grandi cantieri architettonici romanici, in cui viene riavviata anche la scultura monumentale, come con Wiligelmo e Benedetto Antelami.\nLa pittura invece subisce sorti alterne, restando fermamente ancorata ai modelli bizantini fino al XIII secolo. I mercanti delle repubbliche marinare, portando in patria modelli e spunti da tutto il Mediterraneo, danno impulso alle scuole locali, in cui non mancano di manifestarsi graduali progressi. In Toscana Nicola Pisano, Cimabue e Giotto pongono infatti le basi per una vera e propria rivoluzione figurativa, dove la rappresentazione veritiera dello spazio, della figura umana e dei suoi affetti \u00e8 alla base di futuri, straordinari sviluppi. L'arte gotica fiorisce con risultati di estrema eleganza in centri come Siena, Milano, Napoli.\nIl Rinascimento \u00e8 un fenomeno culturale di ampia portata, che affonda le radici nell'Umanesimo letterario trecentesco e nel rinnovato interesse per l'arte romana. Agli albori del Quattrocento, a Firenze, Filippo Brunelleschi, Donatello e Masaccio stimolano uno sviluppo delle arti all'insegna di un rinnovato rigore, della rinuncia all'\"ornato\" superfluo e della costruzione geometrica dello spazio, la prospettiva. La loro lezione viene ripresa da altri artisti, che nei loro viaggi diffondono il nuovo stile contaminandolo con le scuole locali e dando origine al periodo straordinario delle corti, in cui centri come Urbino, Ferrara, Mantova, Padova, Rimini, Napoli e l'Umbria, oltre a Firenze, forniscono nuove idee all'insegna di un panorama estremamente ricco e variegato.\nIl Cinquecento si apre con figure universali come Leonardo, Raffaello e Michelangelo, tra i pi\u00f9 celebri, in assoluto, esponenti del Rinascimento italiano, facendo dell'Italia il modello di riferimento per tutta l'arte europea. La straordinaria stagione della Roma papalina fornisce un modello artistico dominante, al quale solo Venezia, con Giorgione e Tiziano, \u00e8 in grado di fornire un'alternativa altrettanto valida. Eventi tragici come il Sacco del 1527 portano alla dispersione degli artisti, garantendo per\u00f2 una nuova fioritura periferica.\nQuando gi\u00e0 le bizzarrie del manierismo, estremo sviluppo del Rinascimento romano e fiorentino, fanno presa in tutta Europa, la storiografia artistica vede la sua nascita con l'opera di Giorgio Vasari, il primo, grande, consapevole documentatore dei fatti artistici fin dai tempi della Grecia classica.\nGi\u00e0 alle soglie del Seicento maturano a Bologna, in Lombardia e soprattutto a Roma nuove forme di produzione artistica, tese a una rinnvata attenzione alla verosimiglianza, al quotidiano, alla teatralit\u00e0. Alla corte dei papi il trionfo della Chiesa romana trova in un nuovo stile, il barocco, un potente mezzo di autocelebrazione e propaganda, con ripercussioni in tutta la scena artistica ormai ampliatasi anche oltre i confini europei. Artisti come Caravaggio, Bernini e Borromini sono i mattatori di un rinnovamento di grande impatto, che si affranca dai canoni dell'arte classica.\nDopo essere diventata la meta di artisti di tutto il mondo, col Grand Tour, aver espresso la grande scuola dei vedutisti veneziani (Canaletto su tutti) e figure come Giambattista Tiepolo, nonch\u00e9 aver ricoperto un ruolo importante durante il periodo neoclassico con Antonio Canova, l'Italia dell'arte perde peso culturale al cospetto di altri paesi europei. Si deve aspettare la fine del XIX secolo per ritrovare esperienze figurative di rilevanza europea, con il movimento dei macchiaioli e quello dei divisionisti, sebbene circoscritti nell'influenza al solo panorama nazionale, se non regionale. \nDurante il XX secolo tuttavia l'Italia partecipa a pieno titolo alle rapide vicissitudini dell'arte moderna, con il futurismo (la prima delle avanguardie storiche), la metafisica, l'arte povera e la transavanguardia, fino agli artisti contemporanei, alcuni vere e proprie celebrit\u00e0 rinomate anche all'estero.\nLetteratura.\nLa nascita della letteratura italiana si fa canonicamente risalire alla prima met\u00e0 del XIII secolo con la diffusione, all'interno di circuiti privati, di manoscritti di carattere religioso, laico e giocoso, a uso della comunit\u00e0 religiosa e laica, ma sempre a un alto livello della scala sociale (per esempio i notai).\nCi\u00f2 che permette di parlare di una letteratura italiana \u00e8 la lingua. Infatti, prima del Duecento la lingua utilizzata per scrivere i documenti era il latino.\nEssa nasce in ritardo rispetto ad altre letterature europee perch\u00e9 molto ancorata alla tradizione del latino. Nel XIII secolo si hanno le prime esperienze letterarie, la poesia religiosa in Umbria (il \"Cantico delle creature\" di San Francesco d'Assisi e le \"Laude\" di Jacopone da Todi), la Scuola siciliana (nata a Palermo alla corte di Federico II di Svevia) e, alcuni decenni pi\u00f9 tardi, la lirica toscana. A cavallo tra XIII e XIV secolo la letteratura italiana possedeva gi\u00e0 tre grandi opere letterarie: la \"Divina Commedia\" di Dante Alighieri, il \"Canzoniere\" di Francesco Petrarca e il \"Decameron\" di Giovanni Boccaccio. In questo periodo, inoltre, emergono i poeti Guittone d'Arezzo, Guido Guinizzelli e Guido Cavalcanti, in cui \u00e8 assente la componente religiosa usata dai suoi predecessori.\nNel XV secolo si distinguono invece personaggi poliedrici come Leon Battista Alberti, Leonardo da Vinci, Lorenzo de' Medici, letterato e mecenate, che promuove la nuova letteratura in volgare, Angelo Poliziano, traduttore del poema \"Iliade\", e Matteo Maria Boiardo, che compone l\"'Orlando Innamorato\". Nel XVI secolo Ludovico Ariosto, compone il poema \"Orlando Furioso\", Niccol\u00f2 Machiavelli scrive \"Il Principe\", Baldassarre Castiglione scrive \"Il Cortegiano\" e Torquato Tasso \u00e8 autore della \"Gerusalemme liberata\". Nel XVII secolo emergono le figure di Giovan Battista Marino, rappresentante della poesia barocca e di Alessandro Tassoni, ideatore del poema eroicomico, in quello successivo quelle del poeta tragico Vittorio Alfieri e di Giuseppe Parini, autore de \"Il giorno\".\nA cavallo tra XVIII e XIX secolo spiccano Silvio Pellico, autore de \"Le mie prigioni\", Vincenzo Monti, che traduce l'Iliade in lingua italiana, Ugo Foscolo, tra i principali esponenti del neoclassicismo, patriota e sostenitore di Napoleone, Alessandro Manzoni, autore dei \"Promessi Sposi\" (una delle maggiori opere della letteratura italiana) e Giacomo Leopardi, uno dei grandi poeti italiani del XIX secolo. Da citare, nella seconda met\u00e0 dell'Ottocento, anche la figura di Francesco de Sanctis, critico e storico della letteratura italiana, Emilio Salgari, uno dei padri del romanzo d'avventura, Edmondo De Amicis e Carlo Collodi. Nel XX secolo si distinguono Giosu\u00e8 Carducci (premio Nobel per la letteratura nel 1906), Giovanni Verga, esponente del verismo, Grazia Deledda, Nobel nel 1926, Giovanni Pascoli e Gabriele D'Annunzio, esponenti del decadentismo italiano, Luigi Pirandello, Nobel nel 1934 e Ignazio Silone. Altri autori importanti del periodo sono stati Giuseppe Ungaretti, Italo Svevo, Italo Calvino, Dino Buzzati, Gianni Rodari, Mario Rigoni Stern e i premi Nobel Salvatore Quasimodo, Eugenio Montale e Dario Fo.\nTeatro.\nIl teatro latino, presente sin dai tempi dell'antica Roma, che in alcune farse ripropone il teatro greco rappresentato nella Magna Grecia, vede all'apice della sua espressione Livio Andronico, Plauto, Terenzio (per la commedia) e Seneca (per la tragedia). Dopo un periodo di decadimento generale delle arti successivo alla caduta dell'impero romano, nel Medioevo il teatro riprende nuovo vigore grazie alle sacre rappresentazioni e all'opera buffonesca e satirica dei giullari.\nIn et\u00e0 moderna emerge la figura di Carlo Goldoni, che supera la tradizione della commedia dell'arte, sviluppatasi tra XVI e XVIII secolo, basata sull'improvvisazione degli attori e sui canovacci, e introduce una nuova forma di teatro, in cui le maschere vengono progressivamente eliminate e si passa dall'improvvisazione a una recitazione che segue un copione preciso; bisogna inoltre ricordare il melodramma del Metastasio e l'Opera dei Pupi, un teatro delle marionette diffusosi nell'Italia meridionale tra la seconda met\u00e0 del XIX e la prima met\u00e0 del XX secolo e inserito dall'UNESCO tra i patrimoni orali e immateriali dell'umanit\u00e0.\nDurante il XX secolo spicca la figura di Luigi Pirandello la cui apparizione costituisce uno degli avvenimenti chiave del teatro europeo contemporaneo. Tra gli altri esponenti del periodo vanno annoverati Eduardo Scarpetta, Eduardo De Filippo, Raffaele Viviani, Gilberto Govi e Dario Fo.\nFumetto.\nIn ambito letterario da ricordare anche l'importante contributo del fumetto italiano, spesso di rilevanza anche internazionale; tra questi ricordiamo per esempio il Signor Bonaventura, Diabolik e tanti altri.\nMusica.\nLa musica italiana comincia a svilupparsi nel Trecento con la diffusione dell'ars nova, che introduce la polifonia nella musica profana. In questo periodo, citt\u00e0 come Mantova, Firenze, Ferrara, Venezia, Milano e Roma diventano centri di primo piano nel panorama musicale europeo, mentre nel Quattrocento si ricordano i canti carnascialeschi nati a Firenze nell'epoca di Lorenzo il Magnifico.\nNel Cinquecento si ricordano Costanzo Festa, primo polifonista di fama internazionale, Gioseffo Zarlino, che d\u00e0 un notevole contributo alla teoria del contrappunto, Pierluigi da Palestrina, tra i pi\u00f9 importanti compositori della musica rinascimentale, Luca Marenzio, Carlo Gesualdo, uno dei principali innovatori del linguaggio musicale e Claudio Monteverdi, grazie al quale nasce e si afferma l'opera lirica e in particolare il melodramma. nato a Firenze nel 1598 con l'opera \"Dafne\" di Jacopo Peri e Ottavio Rinuccini.\nNel Seicento l'Italia \u00e8 sede delle prime grandi scuole di musica strumentale, che influenzeranno i musicisti di tutta Europa soprattutto attraverso le opere degli autori del periodo barocco Giovanni Gabrieli, Girolamo Frescobaldi, Arcangelo Corelli, che d\u00e0 un notevole contributo allo sviluppo dell'arte violinistica e del concerto grosso, Antonio Vivaldi, che accentua il virtuosismo individualistico e con il quale il concerto assume una sua struttura definitiva, Domenico e Alessandro Scarlatti, che rinnovano le composizioni per clavicembalo e Giovanni Battista Pergolesi.\nNel Settecento, Luigi Boccherini, Luigi Cherubini e Antonio Salieri, compositore ufficiale della corte asburgica, sono i maggiori rappresentanti della musica strumentale e operistica italiana mentre Napoli diviene, grazie ai suoi conservatori, un vivacissimo centro di formazione e aggiornamento e un indiscusso riferimento nel mondo musicale e teatrale europeo, ove insegnano Alessandro Scarlatti, Francesco Durante, Tommaso Traetta, Niccol\u00f2 Jommelli, Gaetano Greco, Nicola Antonio Zingarelli e Nicola Porpora, alla cui scuola si formano numerosi castrati, tra cui Carlo Broschi, in arte Farinelli, il pi\u00f9 celebre sopranista del Settecento. In tale contesto si sviluppa l'opera buffa, genere operistico della musica intesa come divertimento, rappresentato da compositori come Baldassare Galuppi, Niccol\u00f2 Piccinni, Pietro Alessandro Guglielmi e Domenico Cimarosa e da opere come \"La serva padrona\", \"La Cecchina\" e \"Il matrimonio segreto\".\nDel periodo romantico si ricordano opere liriche come il \"Guglielmo Tell\" e \"Il barbiere di Siviglia\" di Gioachino Rossini, \"I puritani\" di Vincenzo Bellini, l\"'Aida\", il \"Nabucco\", \"La traviata\" e il \"Rigoletto\" di Giuseppe Verdi; sono invece ispirate al verismo la \"Turandot\", \"Madama Butterfly\", la \"Tosca\" e \"La boh\u00e8me\" di Giacomo Puccini, i \"Pagliacci\" di Ruggero Leoncavallo e la \"Cavalleria rusticana\" di Pietro Mascagni.\nVanno ricordati anche strumentisti come Niccol\u00f2 Paganini, uno dei maggiori violinisti del XIX secolo; Nella seconda met\u00e0 dello stesso secolo Giovanni Bottesini, \"il Paganini del contrabbasso\", riconosciuto universalmente come il massimo virtuoso del suo strumento; Arturo Benedetti Michelangeli, raffinato interprete di pianoforte del XX secolo; Maurizio Pollini, Salvatore Accardo e Uto Ughi, violinisti di fama internazionale e infine il violoncellista Mario Brunello. Tra le orchestre sinfoniche risaltano l'Orchestra dell'Accademia Nazionale di Santa Cecilia di Roma, l'Orchestra Sinfonica Nazionale della Rai di Torino, l'Orchestra Sinfonica Siciliana di Palermo e la Filarmonica della Scala di Milano; tra i direttori d'orchestra spiccano Arturo Toscanini, Ferruccio Busoni, Riccardo Muti, Claudio Abbado. Sono italiani molti interpreti della lirica del XIX e del XX secolo: i tenori Luciano Pavarotti, Enrico Caruso e Giuseppe Di Stefano, i soprani Renata Tebaldi e Katia Ricciarelli, il mezzosoprano Cecilia Bartoli, i bassi-baritoni Ruggero Raimondi e Sesto Bruscantini e i contralti Marietta Alboni, Clorinda Corradi e Rosmunda Pisaroni. E ancora da ricordare Alessandra Ferri e Carla Fracci, onorate del titolo di prima ballerina assoluta.\nIl repertorio che va dagli inizi dell'Ottocento all'immediato secondo dopoguerra, la cui \"epoca d'oro\" cade a cavallo tra XIX e XX secolo, costituisce la canzone classica napoletana,\nnata tradizionalmente nel 1839 con \"Te voglio bene assaje\" e che annovera brani celebri come O sole mio\", O surdato 'nnammurato\" e \"Torna a Surriento\".\nNel XX e nel XXI secolo, in seguito al risveglio musicale in atto nei vari paesi europei, alcuni compositori italiani cercano di proporre un nuovo linguaggio musicale come Ildebrando Pizzetti, Alfredo Casella, Ottorino Respighi, Gian Francesco Malipiero e Goffredo Petrassi durante le due guerre mondiali; Bruno Maderna, Franco Donatoni, Luciano Berio, Luigi Nono, Aldo Clementi dal dopoguerra sino ai nostri giorni.\nLa musica leggera italiana degli ultimi decenni pu\u00f2 contare su rassegne canore di rilevanza internazionale come il Festival di Sanremo e lo Zecchino d'Oro.\nLa canzone d'autore italiana, nel corso degli anni, ha mostrato artisti degni di nota come Fabrizio De Andr\u00e9, Giorgio Gaber (quest'ultimo si rese noto soprattutto nel suo teatro canzone), Francesco Guccini, Pino Daniele e altri grandi nomi che, in alcuni casi, riuscirono a entrare nelle antologie di letteratura; molti di questi, inoltre, si cimentarono in brani e album scritti e cantati nel proprio dialetto: basta guardare all'album Creuza de m\u00e4 del gi\u00e0 citato De Andr\u00e9, che si distinse anche per l'utilizzo di strumenti etnici e orientali.\nCinema.\nIl cinema italiano nasce nel 1905 a Torino e a Roma e conquista rapidamente un ruolo di primo piano, producendo pellicole come \"Gli ultimi giorni di Pompei\", \"Quo vadis?\" e \"Cabiria\" che, esportate ovunque, lo collocano ai primi posti nel mondo; nello stesso genere Rodolfo Valentino diviene celebre in America.\nGli anni seguenti vedono la nascita dell'Istituto Luce (1925), del Festival di Venezia (1932), del Centro sperimentale di cinematografia (1935), dell'ENIC (1935) e, promossa dal regime, di Cinecitt\u00e0 (1937), che favorisce lo sviluppo del cinema italiano e che propone, accanto al cinema di propaganda fascista, le pellicole stucchevoli e piccolo borghesi del cinema dei telefoni bianchi. \nNel dopoguerra il cinema italiano d\u00e0 vita alla stagione del neorealismo, i cui registi pi\u00f9 noti - Vittorio De Sica, Roberto Rossellini e Luchino Visconti - ottengono importanti riconoscimenti all'estero, bench\u00e9 accusati in patria di mostrare un paese povero. Nei primi anni cinquanta emerge una generazione di autori, tra cui Federico Fellini, Michelangelo Antonioni, Alberto Lattuada, ai quali si affianca la figura anticonformista di Pier Paolo Pasolini. A livello di consumo di massa incassano miliardi i film \"strappalacrime\" (Matarazzo).\nNegli anni sessanta, nell'Italia del \"boom\" economico, il cinema si inventa la commedia all'italiana, con registi come Pietro Germi, Mario Monicelli, Ettore Scola, Luigi Comencini, Dino Risi; \u00e8 l'ora di Gina Lollobrigida, Claudia Cardinale, Tot\u00f2, Marcello Mastroianni, Vittorio Gassman, Nino Manfredi, Ugo Tognazzi, Aldo Fabrizi e Alberto Sordi. Saranno per\u00f2 opere drammatiche a condurre Anna Magnani nel 1956 (prima italiana a vincere la statuetta), e Sophia Loren nel 1962 all'assegnazione dell'Oscar alla miglior attrice.\nNegli anni settanta l'ottimismo lascia spazio ad una societ\u00e0 tormentata. Emergono il giallo all'italiana (Lucio Fulci e Dario Argento), il cinema politico, con registi come Elio Petri e Francesco Rosi e interpreti come Gian Maria Volont\u00e9, oppure quello della difficolt\u00e0 esistenziale (Marco Bellocchio). Ma nasce anche il filone degli \"spaghetti-western\", in cui si afferma Sergio Leone. Da ricordare anche le figure di Franco Zeffirelli, Ermanno Olmi, Carlo Verdone, Nanni Moretti e Massimo Troisi.\nCon l'avvento della televisione commerciale, emergono difficolt\u00e0 che permangono nonostante una straordinaria sequenza di successi internazionali, come i 9 premi Oscar assegnati a \"L'ultimo imperatore\" di Bernardo Bertolucci (1988), o quelli vinti da \"Nuovo cinema Paradiso\" di Giuseppe Tornatore (1990), da \"Mediterraneo\" di Gabriele Salvatores (1992) e da \"La vita \u00e8 bella\" di Roberto Benigni (1999). \nNegli anni duemila a incassare maggiormente sono i cosiddetti cine-panettoni, caratterizzati da comicit\u00e0 disimpegnata, ma che fa presa sul largo pubblico, spesso ambientati in luoghi esotici. Gli ultimi successi sono del musicista Ennio Morricone, Oscar sia alla carriera (2007) che nel 2016, e di Paolo Sorrentino, Oscar 2014 con \"La grande bellezza\".\nMusei.\nL'Italia presenta un elevato patrimonio in termini di Musei ed Aree archeologiche, sia in termini di numerosit\u00e0 che di diffusione sul territorio; la rilevazione Istat del 2018 ha evidenziato che in Italia esistono strutture mueseali ed archeologiche, che sono presenti in oltre 1/3 dei territori comunali nazionali, ovvero una ogni ed una ogni abitanti.\nIn termini regionali queste strutture sono pi\u00f9 diffuse in Toscana (553), Emilia-Romagna (454) e Lombardia (433), mentre per quanto riguarda le citt\u00e0, le prime 10 sono Roma (121), Firenze (69), Torino (49), Milano (47), Bologna (46), Trieste (41), Genova (40), Napoli (38), Venezia (37) e Siena (34).\nNel 2018 si \u00e8 registrato il record annuale di visitatori per le strutture museali ed archeologiche, con un incremento dell'8% rispetto al 2017, che ha raggiunto il numero di 128 milioni di visitatori, il 58,6% dei quali sono stranieri. Il dato registra poi un'alta concentrazione delle presenze, visto che il 55% delle visite, \u00e8 stato registrato in sole 10 citt\u00e0.\nScienza.\nTra gli scienziati si distinguono Galileo Galilei, il fondatore della scienza moderna e Leonardo da Vinci, uno dei geni dell'umanit\u00e0. Pittore, scultore, architetto, ingegnere, anatomista, letterato, musicista e inventore, rappresenta, nel Rinascimento italiano, lo spirito universalista che lo porta alle maggiori forme di espressione nei diversi campi dell'arte e della conoscenza.\nScienze matematiche, fisiche e naturali.\nMatematica.\nNel corso del Medioevo e del Rinascimento, Leonardo Fibonacci introduce i numeri arabi e scrive nel 1202 il \"Liber abbaci\", Niccol\u00f2 Tartaglia risolve l'equazione cubica mentre Girolamo Cardano e Paolo Ruffini contribuiscono allo sviluppo dell'algebra. Luca Pacioli pubblica nel 1494 la \"Summa de arithmetica\". A partire dal XVIII secolo diversi matematici italiani contribuiscono alla geometria ed alla nuova disciplina dell'analisi matematica: tra questi Giuseppe Luigi Lagrange, fondatore della meccanica analitica, Giuseppe Peano, noto per il teorema di esistenza di Peano e gli assiomi di Peano che costituiscono tuttora uno dei capitoli fondamentali della logica e dei fondamenti della matematica, Jacopo Riccati, Eugenio Beltrami, Ulisse Dini, Vito Volterra, Guido Fubini, Mauro Picone, Francesco Severi, Guido Castelnuovo, Federigo Enriques, Leonida Tonelli, Renato Caccioppoli, Giuseppe Bruno, Ennio De Giorgi ed Enrico Bombieri e Alessio Figalli entrambi insigniti della medaglia Fields; a Bruno de Finetti \u00e8 dovuta la riformulazione dei fondamenti della probabilit\u00e0 e statistica. Nel XVIII secolo tra le donne si distinse soprattutto Maria Gaetana Agnesi, la prima donna autrice di un libro di matematica. Nei secoli XIX e XX si sviluppano la scuola italiana di geometria algebrica e quella di geometria differenziale, in particolare i lavori di Luigi Bianchi, Tullio Levi-Civita e Gregorio Ricci-Curbastro forniranno ad Albert Einstein gli strumenti matematici per la formulazione della relativit\u00e0 generale.\nFisica.\nNel campo della fisica, oltre al gi\u00e0 citato Galileo, sostenitore del sistema eliocentrico e della rivoluzione copernicana, che introduce il metodo scientifico e la relativit\u00e0 galileiana, spiccano Alessandro Volta, Luigi Galvani, Augusto Righi e Eugenio Beltrami per le scoperte e le applicazioni relative all'elettricit\u00e0, mentre a Galileo Ferraris dobbiamo la scoperta del campo magnetico rotante, fenomeno alla base del motore elettrico. Risaltano le figure di Guglielmo Marconi, inventore della radio, Enrico Fermi (e i ragazzi di via Panisperna) per i contributi alla fisica nucleare, Emilio Segr\u00e8, scopritore dell'antiprotone, Bruno Rossi per le ricerche sui raggi cosmici, Carlo Rubbia nell'ambito della fisica subnucleare, Riccardo Giacconi per la scoperta di sorgenti cosmiche di raggi X e Giorgio Parisi per i contributi alla teoria della complessit\u00e0 tutti vincitori del premio Nobel per la fisica. Lo studioso Nicola Cabibbo contribuisce alla teoria sulle interazioni deboli nel campo della fisica delle particelle, per il quale l'Italia dispone dei laboratori nazionali del Gran Sasso, i laboratori sotterranei pi\u00f9 estesi al mondo mentre Federico Faggin contribuisce in maniera essenziale nel campo dei microprocessori.\nChimica.\nContributi importanti sono dati da scienziati come Stanislao Cannizzaro inventore della reazione di Cannizzaro, nell'ambito della chimica organica, Ascanio Sobrero, inventore della nitroglicerina, Giacomo Fauser e Luigi Casale, ideatori di un processo di sintesi dell'ammoniaca diffusosi in tutto il mondo e da Amedeo Avogadro, colui che ha introdotto il concetto di mole. Nell'ambito della chimica industriale si distingue Giulio Natta, premio Nobel per la chimica per i suoi studi sui polimeri.\nMedicina.\nLa tradizione medica italiana ha origini medievali, con la Scuola medica salernitana, la prima e pi\u00f9 importante istituzione medica del Medioevo. Continua attraverso i secoli grazie alle scoperte effettuate da medici come Gabriele Falloppio, che descrive la struttura delle tube di Falloppio, Marcello Malpighi, che formula la teoria del funzionamento dei polmoni e la struttura dei corpuscoli renali, Giovanni Battista Morgagni, considerato il fondatore della contemporanea anatomia patologica, Giovanni Maria Lancisi, il primo medico a ipotizzare la trasmissione della malaria tramite le zanzare e Lazzaro Spallanzani, che confuta la teoria della generazione spontanea; nel XX secolo si sono distinti medici come Camillo Golgi, Daniel Bovet, Salvador Luria, Renato Dulbecco, Rita Levi-Montalcini e Mario Capecchi, tutti insigniti del premio Nobel per la medicina. Nel contesto medico bisogna, inoltre, ricordare la figura di Maria Montessori, pedagogista e, nel 1896 tra le prime donne a laurearsi in medicina.\nScienze umane.\nEconomia.\nIn ambito economico nel Settecento e nell'Ottocento vanno ricordate le figure di Pietro Verri, fondatore de \"Il Caff\u00e8\", di Gian Rinaldo Carli, di Quintino Sella, Ministro delle finanze di tre governi e presidente dell'Accademia Nazionale dei Lincei e di Vilfredo Pareto. Nel Novecento spiccano Francesco Saverio Nitti, rispettato economista e politico noto per i suoi studi sulla questione meridionale, Luigi Einaudi, intellettuale ed economista di fama nonch\u00e9 Presidente della Repubblica, Piero Sraffa, che in \"Produzione di merci a mezzo di merci\" critica il marginalismo, Franco Modigliani, vincitore del premio Nobel per l'economia nel 1985, Paolo Sylos Labini, Federico Caff\u00e8 e Tommaso Padoa-Schioppa, gi\u00e0 Ministro dell'economia e delle finanze e dirigente del Fondo Monetario Internazionale.\nGeografia.\nL'interesse alle esplorazioni geografiche, che nel Duecento aveva portato Marco Polo fino in Cina seguendo la Via della seta, raggiunge il culmine nel XV e XVI secolo: in tale periodo si collocano i viaggi di Cristoforo Colombo, a cui si deve la scoperta dell'America, di Giovanni Caboto, che scopre il Canada arrivando in Nuova Scozia, di Amerigo Vespucci, che esplora il Nuovo Mondo che, in suo onore, verr\u00e0 chiamato America e di Giovanni da Verrazzano, che esplora le coste atlantiche nordamericane. E ancora nel XVI secolo importante la figura del gesuita Matteo Ricci, che divulga in Cina la cultura occidentale. Nel XX secolo Umberto Nobile, a bordo del dirigibile Norge, \u00e8 il primo a trasvolare il Polo nord. Ecco un breve riassunto delle principali esplorazioni geografiche:\nFilosofia e storiografia.\nNel campo della filosofia si distinguono in epoca tardo romana e medievale Severino Boezio, le cui opere influenzano la filosofia cristiana del Medioevo, perci\u00f2 considerato da alcuni fondatore della Scolastica, Tommaso d'Aquino, filosofo scolastico tra i pi\u00f9 noti e Bonaventura da Bagnoregio, importante esponente della scuola francescana. Tra i filosofi moderni vanno citati Marsilio Ficino e Pico della Mirandola, esponenti del neoplatonismo, Bernardino Telesio, precursore dell'empirismo moderno, e autore del trattato De rerum natura iuxta propria principia (1570), Giordano Bruno, esponente del naturalismo rinascimentale, che anticipa per via filosofica le scoperte dell'astronomia e Tommaso Campanella. Durante il XVIII e il XIX secolo spiccano Giambattista Vico, teorico dei \"corsi e ricorsi storici\" in opposizione alla filosofia cartesiana, l'illuminista Cesare Beccaria, Antonio Rosmini, critico verso l'illuminismo e il sensismo e Vincenzo Gioberti.\nTra i filosofi contemporanei vanno ricordati lo storicista Benedetto Croce, ideologo del liberalismo e, come Giovanni Gentile, importante esponente del neoidealismo e Antonio Gramsci, di tradizione marxista.\nTra gli storici figurano Landolfo Sagace, che integra la \"Historia romana\" di Paolo Diacono con la sua \"Historia Miscella\", Lorenzo Valla, filologo, iniziatore del revisionismo storiografico, Francesco Guicciardini, noto per aver scritto la \"Storia d'Italia\", Ludovico Antonio Muratori, considerato il padre della storiografia italiana e personaggio di primo piano del settecento italiano, Scipione Maffei, punto di riferimento per intellettuali italiani e governanti riformatori durante il Settecento, Gaetano De Sanctis, direttore della \"Rivista di filologia e di istruzione classica\" e presidente dell'Istituto dell'Enciclopedia Italiana dal 1947 al 1954, Gioacchino Volpe, Federico Chabod, direttore della \"Rivista storica italiana\", e Renzo De Felice, studioso del fascismo. Da ricordare Ciriaco Pizzecolli, il fondatore dell'Archeologia classica.\nScienze applicate.\nIngegneria.\nL'ingegneria civile conosce un grande sviluppo nella penisola sin dall'epoca romana, producendo grandi opere urbane visibili ancora oggi (strade, ponti, acquedotti, edifici pubblici quali le terme, ecc.). Tale eredit\u00e0 sar\u00e0 ripresa nell'urbanistica del Rinascimento, che vide anche un avanzamento nella tecnologia ad uso militare.\nIn et\u00e0 moderna, numerosi sono gli inventori degni di nota, come ad esempio Alessandro Cruto, pioniere della lampadina ad incandescenza, Antonio Pacinotti, pioniere dei motori elettrici, Antonio Meucci, che contribuisce all'invenzione del telefono, Innocenzo Manzetti, eclettico inventore ottocentesco inventore tra le altre cose di un'auto a vapore, di un automa capace di suonare il flauto e di un primo prototipo di telefono, mentre nel novecento, Pier Giorgio Perotto, ideatore del primo personal computer, la \"Programma 101\". Nel 1988, un ricercatore del laboratorio CSELT (creato nel 1964 sul modello dei Bell Labs), Leonardo Chiariglione, fonda il gruppo MPEG che produrr\u00e0 numerosi standard di internet: ad esempio il noto Mp3, di cui nel 1992 lo stesso CSELT dimostr\u00f2 la prima versione funzionante.\nAltre scienze.\nNell'ambito delle scienze politiche vanno citati Niccol\u00f2 Machiavelli, uno dei padri della scienza politica moderna, Gaetano Mosca, sostenitore dell'elitismo, Augusto Del Noce, politologo di ispirazione cattolica e Norberto Bobbio, influente personalit\u00e0 culturale dell'Italia del ventesimo secolo.\nNel campo antropologico Giustiniano Nicolucci, fondatore della scuola italiana di antropologia e autore di \"Delle Razze Umane\", il primo trattato italiano di antropologia e paletnologia, Paolo Mantegazza, uno dei primi divulgatori in Italia delle teorie darwiniane, Cesare Lombroso, pioniere degli studi sulla criminalit\u00e0 e Ernesto de Martino.\nFra gli psicologi vanno ricordati Roberto Ardig\u00f2, promotore di una concezione scientifica della psicologia, Sante De Sanctis, fondatore della neuropsichiatria infantile in Italia, Giulio Cesare Ferrari, pioniere della psicologia sperimentale italiana, Vittorio Benussi, esponente di spicco della Scuola di Graz e maestro di Cesare Musatti, padre della percettologia e della psicoanalisi in Italia.\nPer la pedagogia Ferrante Aporti, pioniere dell'educazione scolastica infantile, i gi\u00e0 citati Roberto Ardig\u00f2 e Giovanni Gentile, Maria Montessori, che propone un nuovo metodo educativo, le Sorelle Agazzi, pedagogiste sperimentali e Mario Lodi.\nNel campo della linguistica il poeta Giacomo Leopardi, Luigi Ceci e Antonino Pagliaro, i fondatori della glottologia moderna mentre tra i giuristi, oltre a Vico, si ricordano Baldo degli Ubaldi, Cesare Beccaria, Costantino Mortati, Salvatore Satta e Giuseppe Dossetti.\nDa ricordare anche il geologo Giuseppe Mercalli, inventore della scala Mercalli, che realizza la prima carta sismica del territorio italiano.\nNell'informatica teorica ricordiamo infine i contributi di Corrado B\u00f6hm, autore di teoremi sui linguaggi formali.\nTradizioni.\nTradizioni e folclore.\nL'Italia annovera numerose di vario genere, famose anche a livello internazionale, come ad esempio il Palio di Siena. Oltre al Palio, una certa importanza nella tradizione italiana assume il carnevale: manifestazioni caratteristiche sono il Carnevale di Viareggio, di Venezia, di Acireale, di Sciacca, di Termini Imerese, di Bagolino; il Carnevale di Fano, che \u00e8 il carnevale pi\u00f9 antico d'Italia, quello di Putignano, il carnevale pi\u00f9 lungo d'Italia e il pi\u00f9 antico d'Europa, il Carnevale Storico di Pont-Saint-Martin, di Ivrea e di Mamoiada (con i caratteristici Mamuthones), e ancora i riti della Settimana Santa di alcuni comuni, oltre a varie tradizioni tipo l'infiorata di Genzano, la giostra del Saracino ad Arezzo, la festa dei ceri a Gubbio, la giostra della Quintana a Foligno, la Sagra dei Misteri a Campobasso e il calcio storico fiorentino. Dal 2013 l'UNESCO ha inserito tra i patrimoni orali e immateriali dell'umanit\u00e0 la rete delle grandi macchine a spalla italiane, comprendente la varia di Palmi, la macchina di Santa Rosa a Viterbo, la festa dei Gigli di Nola e la faradda di li candareri di Sassari.\nGastronomia.\nLa cucina italiana, una delle pi\u00f9 note e apprezzate nel mondo, conta su una vasta gamma di prodotti enogastronomici, molto vari da zona a zona, dovuti sia a fattori storici (numerosi popoli l'hanno abitata nel corso dei secoli) sia climatico-territoriali, dal clima montano delle Alpi a quello continentale della pianura Padana al temperato delle zone costiere.\nCome in altri paesi europei del mediterraneo, sono presenti tratti distintivi ed elementi che caratterizzano la dieta mediterranea, un modello nutrizionale che usa alimenti naturali come legumi, cereali, carni bianche e pesce azzurro, frutta e verdura e pochi grassi (con utilizzo prevalente dell'olio extravergine di oliva), inserita nel 2010 nella lista dei patrimoni immateriali dell'umanit\u00e0. Alcuni alimenti, come la pasta e la pizza, sono simboli universalmente riconosciuti della cucina italiana.\nI prodotti agroalimentari tradizionali italiani sono inclusi dal Ministero dell'Agricoltura in un apposito elenco; a essi vanno aggiunti, ai sensi del Regolamento CE 510/2006, i prodotti DOP e IGP italiani e i vini IGT, DOC e DOCG.\nAlcune associazioni, come Slow Food e l'Accademia italiana della cucina, si occupano della riscoperta per la gastronomia e l'enologia e della salvaguardia delle tradizioni regionali italiane.\nSport.\nNel 2013 le federazioni sportive affiliate al CONI sono 45 con praticanti, e 19 discipline associate. La Federazione Italiana Giuoco Calcio ha il maggior numero di tesserati con atleti iscritti, seguita dalla Federazione Italiana Pallavolo con tesserati e dalla Federazione Italiana Pallacanestro con tesserati.\nA livello amatoriale, nel 2010 risultano oltre 19 milioni di individui che praticano almeno uno sport, pari al 33% della popolazione, a fronte di oltre 22 milioni, esattamente il 38,3%, che non svolgono alcuna attivit\u00e0 fisica. Secondo un rapporto CENSIS-CONI del 2008, le attivit\u00e0 ginniche equivalgono al calcio come sport pi\u00f9 praticato, seguite dagli sport acquatici, il ciclismo, l'atletica leggera, gli sport invernali e il tennis.\nLa Serie A del campionato italiano di calcio \u00e8 uno dei pi\u00f9 importanti e seguiti campionati calcistici del mondo, nonch\u00e9 il terzo pi\u00f9 competitivo d'Europa secondo il \"ranking\" stilato dall'UEFA nel 2021. La Nazionale italiana di calcio \u00e8 una delle pi\u00f9 titolate, avendo vinto quattro mondiali, due europei e un'Olimpiade.\nTra gli altri sport popolari vi sono la pallacanestro, la pallavolo, il rugby, il ciclismo (che conta competizioni internazionali come il Giro d'Italia e la Milano-Sanremo), l'atletica leggera, la scherma e gli sport acquatici, come nuoto, pallanuoto e tuffi; infine, negli sport motoristici (automobilismo e motociclismo), vanno ricordati gli autodromi di Monza, Imola, Misano e del Mugello, le case motociclistiche, come Aprilia, Gilera, MV Agusta e Ducati e automobilistiche, come la Lamborghini o la Ferrari, che in Formula 1 detiene il record di titoli per piloti e costruttori, di vittorie per singole gare e di presenza ininterrotta dall'istituzione del campionato mondiale di Formula 1.\nPer quanto riguarda i Giochi olimpici, Roma ha ospitato i Giochi della XVII Olimpiade, Cortina d'Ampezzo i VII Giochi olimpici invernali e Torino i XX Giochi olimpici invernali.\nNonostante le severe sanzioni delle federazioni sportive, anche lo sport italiano risente di effetti negativi come la diffusione del doping tra gli sportivi, professionisti e amatori (nel 2007 le federazioni hanno eseguito controlli, con un tasso di positivit\u00e0 dello 0,6%), la corruzione (caso eclatante nel 2006 \u00e8 stato Calciopoli), gli eccessi economici, la violenza negli stadi e le discriminazioni.\nLa maglia azzurra \u00e8 l'uniforme adottata da quasi tutte le compagini sportive che rappresentano l'Italia in ambito internazionale."}
{"id": "2340370", "revid": "287204", "url": "https://it.wikipedia.org/wiki?curid=2340370", "title": "Guarapuava", "text": "Guarapuava \u00e8 un comune del Brasile nello Stato del Paran\u00e1, parte della mesoregione del Centro-Sul Paranaense e della microregione di Guarapuava. Si trova a 252\u00a0km dalla capitale dello Stato Curitiba.\nStoria.\nIl nome deriva da una parola della lingua tupi-guaran\u00ed che significa \"lupo coraggioso\". Il villaggio indios di Guarapuava fu scoperto dai portoghesi nel 1770 e la citt\u00e0 fu fondata nel 1810. I primi coloni europei provenivano dagli stati brasiliani di Minas Gerais, San Paolo e Rio Grande do Sul, ed erano principalmente famiglie di origine polacca, italiana e tedesca.\nLa citt\u00e0 \u00e8 sede della Diocesi di Guarapuava. Dal 1988 Guarapuava \u00e8 gemellata con la citt\u00e0 tedesca di Rastatt."}
{"id": "2340376", "revid": "161374", "url": "https://it.wikipedia.org/wiki?curid=2340376", "title": "Lettera di Matete a Diogneto", "text": ""}
{"id": "2340377", "revid": "767487", "url": "https://it.wikipedia.org/wiki?curid=2340377", "title": "Roland de Wolfe", "text": "Si piazza per la prima volta a premi alle WSOP nel 1.000$ No-limit Hold'em alle World Series of Poker 2005. Nel luglio 2005 vince il \"Gran Prix de Paris\" del World Poker Tour, battendo in heads-up il campione uscente Juha Helppi. Nell'aprile 2006 arriva terzo all'evento WPT World Championship, al casin\u00f2 Bellagio, vincendo oltre 1.025.205 $.\nNell'ottobre 2006 vince la tappa di Dublino dell'European Poker Tour, guadagnando 554.300 \u20ac. Diventa cos\u00ec il primo giocatore ad aver vinto un evento EPT ed uno WPT.\nAlle WSOP 2009 vince il suo primo braccialetto al torneo $5.000 Pot Limit Omaha Hi-Low Split 8 or Better, guadagnando 246.616 $.\n\u00c8 stato il secondo giocatore della storia del poker (dopo Gavin Griffin) ad aver vinto un evento WPT, uno EPT ed uno WSOP; dopo di lui \u00e8 riuscito nell'impresa anche l'inglese Jake Cody e il francese Bertrand Grospellier."}
{"id": "2340382", "revid": "88740", "url": "https://it.wikipedia.org/wiki?curid=2340382", "title": "La Perla (azienda)", "text": "La Perla \u00e8 un'azienda italiana attiva nella moda di lusso, fondata nel 1954 a Bologna dalla sarta Ada Masotti.\nStoricamente un marchio di lingerie, La Perla \u00e8 in seguito entrata nei settori dei costumi da bagno, della biancheria da notte, del pr\u00eat-\u00e0-porter e accessori. Masotti, esperta nell'arte della corsetteria, ha contribuito a ridefinire la lingerie come accessorio di moda.\nDal febbraio 2018 \u00e8 controllata dalla societ\u00e0 olandese Sapinda Holding (cambier\u00e0 poi il nome in Tennor) di propriet\u00e0 del finanziere tedesco Lars Windhorst.\nStoria.\nLa famiglia Masotti.\nLa Perla \u00e8 fondata nel 1954 a Bologna dalla sarta e corsettiera Ada Masotti. Il nome dell'azienda \u00e8 ispirato da una scatola foderata in velluto rosso, simile a un cofanetto da gioielliere, in cui erano inserite le prime collezioni. La perla era vista come simbolo di armonia, lusso e femminilit\u00e0.\nLa Perla diviene un marchio celebre principalmente per la produzione di lingerie, ridefinendola come accessorio di abbigliamento. A partire dagli anni cinquanta, quando la moda accentua la silhouette femminile, Ada Masotti si cimenta con materiali e tecnologie come il ricamo Cornelly, il macram\u00e8, la seta \"soutache\", l'antica tecnica del ricamo a frastaglio e la \"dentelle de Calais\".\nPer adattarsi alla moda degli anni sessanta, La Perla lancia una linea di lingerie basata su pattern colorati, floreali e a scacchi, insieme ai pi\u00f9 tradizionali bianco, nero e color carne. Sono lanciate anche le prime collezioni di bikini e costumi interi. Negli anni settanta, La Perla introduce il reggiseno a triangolo di jersey di seta. Nel 1978, La Perla lancia una linea in pizzo elasticizzato.\nNel 1981 la direzione del marchio passa ad Alberto Masotti, figlio della fondatrice.\nMasotti, laureato in medicina, affida la direzione creativa alla moglie Olga Cantelli, a suo tempo gi\u00e0 designer delle collezioni, e la responsabilit\u00e0 della comunicazione del marchio alla figlia Anna. Negli anni di lavoro in azienda Anna Masotti sar\u00e0 anche il volto testimonial di La Perla.\nCollezioni speciali.\nNel 2004, per celebrare il proprio cinquantenario, La Perla crea una collezione di pizzo Valenciennes.\nNel 2006 l'attore Daniel Craig indossa nel film di 007 \"Casino Royale\" un costume da bagno Grigioperla. Nel 2012 la casa d'aste Christie's organizza un'asta speciale per celebrare il cinquantenario del primo film di James Bond, e il costume La Perla \u00e8 venduto per 44,450 sterline.\nNel 2007 La Perla lancia il bustino Cage, indossato da Victoria Beckham nel video \"Headlines\" delle Spice Girls. In seguito La Perla lancia una \"capsule collection\" del Cage che include anche il top indossato da Beyonc\u00e9 durante la sua performance ai Grammy Awards del 2014.\nNel 1983 La Perla introduce la under-jacket (sotto-giacca) dopo la creazione della famosa La Perla Maison, lingerie da portare sempre out o sotto-giacca.\nNel 1994 La Perla lancia il reggiseno Sculpture, di lycra.\nVendita ad un fondo americano.\nNell'ottobre 2008 la famiglia Masotti vende La Perla a JH Partners, una societ\u00e0 di private equity di propriet\u00e0 del finanziere americano John Hansen con sede a San Francisco e focalizzata sugli investimenti in aziende di servizi e marchi di lusso.\nNel 2011 La Perla avvia una collaborazione con lo stilista francese Jean Paul Gaultier. Nello stesso anno entra nel settore dello \"shapewear\" (intimo modellante) con la collezione ShapeCouture.\nRitorna italiana.\nNel giugno 2013 l'imprenditore Italiano Silvio Scaglia, tramite la holding Pacific Global Management, acquisisce La Perla all'asta per 69 milioni di euro. Pacific Global Management possiede anche Elite Global Management e Women Management In seguito all'acquisizione, l'azienda \u00e8 rilanciata con una nuova strategia di sviluppo. Nello stesso anno La Perla lancia la linea Made to Measure. Il servizio \u00e8 dedicato a creazioni realizzate su misura.\nLa prima collezione Atelier de La Perla \u00e8 inaugurata durante la Couture Fashion Week a Parigi nel 2015. La passerella avviene all'H\u00f4tel Salomon de Rothschild e i capi sono messi in mostra alla boutique La Perla di Parigi sulla Rue du Faubourg Saint-Honor\u00e9.\nA partire dal 2016 la direttrice creativa de La Perla \u00e8 Julia Haart, che in precedenza aveva gi\u00e0 collaborato con l'azienda nel settore degli accessori.\nSvanisce l'incubo della cassa integrazione ma il rilancio non produce effetti positivi sui conti economici. Nel 2016 l'azienda perde 106 milioni, nel 2017 perde 180 milioni su un fatturato di 133 milioni.\nIn mano olandese.\nNel febbraio 2018 la societ\u00e0 \u00e8 venduta a una societ\u00e0 olandese con sede a Londra, Sapinda Holding (nel maggio 2019 prende il nome di Tennor), di propriet\u00e0 di un finanziere tedesco, Lars Windhorst, un investitore con la fama di scommettere su aziende dal futuro incerto con in portafoglio miniere di carbone in Sudafrica e piantagioni in Africa.\nNel luglio 2019 Tennor, dopo essere intervenuto in febbraio per salvare dal fallimento i cantieri navali di Flensuburg, sulla costa del Baltico, ed avere in giugno comprato per 125 milioni il 37,5% della Herta Berlino, una squadra di calcio della Bundesliga, entra con una quota di minoranza pagata una quarantina di milioni nel marchio di moda Ralph&amp;Russo, fondato a Londra nel 2010 mentre a Bologna sono annunciati licenziamenti.\nProdotti.\nLingerie.\nFra le tecniche e i materiali utilizzati da La Perla si annoverano il frastaglio, il pizzo Leavers e il tulle ricamato.\nCostumi da bagno.\nLa Perla entra nel settore dei costumi da bagno femminili nel 1965, con la prima collezione di bikini e costumi interi.\nBiancheria da notte.\nLa Perla produce biancheria da notte con gli stessi materiali e colori delle proprie collezioni di lingerie.\nPr\u00eat-\u00e0-porter.\nLa collezione pr\u00eat-\u00e0-porter \u00e8 sviluppata sotto la guida della direttrice creativa Julia Haart.\nAbbigliamento da uomo.\nNel 1985 l'azienda ha esteso la propria produzione alla biancheria intima e ai costumi da bagno da uomo.\nScarpe e borse.\nLa Perla produce anche linee di accessori. Il direttore creativo Julia Haart ha progettato collezioni di scarpe e borse a partire dalla stagione Primavera/Estate 2016.\nProfumi.\nL'azienda \u00e8 entrata nel settore dei profumi con la prima fragranza, chiamata La Perla, nel 1986. Un profumo da uomo, Grigioperla, \u00e8 stato prodotto a partire dal 1993. I flaconi del profumo sono stati creati dal designer Pierre Dinand.\nNegozi.\nLa Perla vende le sue collezioni tramite una rete di circa 150 boutique, sia di propriet\u00e0 sia in franchising. Le prime boutique hanno aperto nel 1991.\nPubblicazioni.\nNel 1997, le collaborazioni de La Perla con il fotografo Marino Parisotto hanno avuto come risultato la pubblicazione di un volume fotografico, \"Senso\", che presentava i nuovi stili La Perla. \"Senso\" era dedicato al mondo della corsetteria visto attraverso lo sguardo femminile.\nNel 2012 Rizzoli New York ha pubblicato \"La Perla. Lingerie &amp; Desire\", monografia dedicata al marchio.\nCampagne pubblicitarie.\nLa campagna Primavera/Estate 2014, girata da Mert Alas e Marcus Piggott sotto la direzione artistica di Fabien Baron e con lo \"styling\" di Ludivine Poiblanc, ha visto partecipi le modelle Cara Delevingne, Liu Wen e Malgosia Bela. Le tre supermodelle sono state scelte per rappresentare le numerose sfaccettature del mondo femminile \u2014 il concetto guida della campagna pubblicitaria de La Perla per questa stagione.\nAlas, Piggott e Baron hanno ripreso i propri ruoli nella campagna Autunno/Inverno 2014, mentre le supermodelle Mariacarla Boscono e Daria Strokous si sono aggiunte alla protagonista della stagione precedente Liu Wen. La campagna \u00e8 iniziata con il debutto della nuova collezione La Perla Made to Measure e l'anteprima dell'esclusivo backstage film.\nLa campagna Primavera/Estate 2015 ha avuto come star le modelle Izabel Goulart, Sigrid Agren e Ming Xi, a cui si \u00e8 aggiunto per la prima volta un protagonista maschile \u2014 il modello Richard Biedul.\nPer la campagna Autunno/Inverno 2015 La Perla si \u00e8 avvalsa per la quarta volta dei fotografi Alas e Piggott e del direttore artistico Baron. Le \"top model\" Liu Wen, Natasha Poly e Isabeli Fontana sono apparse nella campagna indossando pizzo nero.\nLa campagna Primavera/Estate 2016 ha introdotto la modella italiana Mariacarla Boscono.\nNell'Autunno/Inverno 2016 La Perla ha proseguito la collaborazione con Alas e Piggott, e ha scelto come modelle Valery Kaufman, Sasha Luss e Liu Wen."}
{"id": "2340383", "revid": "81484", "url": "https://it.wikipedia.org/wiki?curid=2340383", "title": "Crying at the Discotheque", "text": ""}
{"id": "2340384", "revid": "28592", "url": "https://it.wikipedia.org/wiki?curid=2340384", "title": "Regione scozzese", "text": ""}
{"id": "2340388", "revid": "124596324", "url": "https://it.wikipedia.org/wiki?curid=2340388", "title": "Galleria Santa Lucia", "text": "La galleria Santa Lucia \u00e8 un tunnel ferroviario a doppio binario, della lunghezza di m, costruito per svincolare il traffico ferroviario a lunga percorrenza dalla difficile tratta di valico tra Salerno e Nocera Inferiore della ferrovia Napoli-Salerno.\nPremesse.\nLa Napoli-Salerno, linea fondamentale della rete italiana, ha sofferto sin dalla sua costruzione del difficile percorso di valico dei ripidi contrafforti montuosi che esistono tra le due localit\u00e0 che sale fino al valico di Cava dei Tirreni, con pendenza media del 30 per mille e impone l'utilizzo di locomotiva di spinta o di doppia trazione per i treni pi\u00f9 pesanti.\nL'elettrificazione della linea risolse solo in parte il problema; l'aumento del traffico dal dopoguerra in poi lo ripresent\u00f2 in maniera ancora pi\u00f9 grave in quanto il lungo impegno della tratta di ciascun treno necessario per percorrere la tratta in ascesa e la necessit\u00e0 della fermata a Salerno e a Nocera Inferiore per l'aggancio della locomotiva di spinta in coda o della doppia in testa limitava l'esercizio ferroviario nella sua potenzialit\u00e0. Un ulteriore evento che rimarc\u00f2 la necessit\u00e0 di una variante fu l'alluvione del 1954, che interruppe la linea tra Cava de' Tirreni e Vietri sul Mare e impose per un certo periodo l'instradamento di molti convogli lungo la linea non elettrificata \"Nocera \u2013 Codola \u2013 Mercato San Severino \u2013 Salerno\", con notevoli disagi e ritardi.\nStoria.\nAll'inizio degli anni sessanta si concretizz\u00f2 il progetto di ammodernamento della linea mediante la costruzione di una tratta ex novo in galleria. Ottenuto il finanziamento iniziarono i lavori per la sua realizzazione che si conclusero con l'inaugurazione della variante nel 1977. \nAll'inizio degli anni novanta fu costruita, in corrispondenza dello sbocco nord della galleria, nel comune di Nocera Superiore, una variante di collegamento con l'esistente ferrovia per Sarno creando il \"Bivio Santa Lucia\" allo scopo di smistare il traffico diretto a nord di Napoli, alleggerendo cos\u00ec il traffico sulla linea storica costiera. Lo snodo ha accresciuto la sua importanza in seguito all'apertura nel 2008 della nuova linea a monte del Vesuvio.\nIl 24 maggio 1999 la galleria fu teatro di un episodio di cronaca che coinvolse il treno 1681 organizzato per il rientro da Piacenza di circa 1.500 tifosi della : un incendio doloso, appiccato all'interno di una delle carrozze, comport\u00f2 la morte di 4 passeggeri e il ferimento di 20.\nIl percorso.\nLa galleria ha inizio verso nord quasi subito dopo l'uscita della stazione di Salerno ed ha comportato la modifica degli itinerari e dell'imbocco della galleria della linea (allora sospesa) per Mercato San Severino. La galleria di base (il cui tracciato \u00e8 quasi interamente rettilineo) \u00e8 lunga 10.265 metri; viene percorsa in circa sette minuti da qualsiasi categoria di treni, i quali in base al rango possono raggiungere una velocit\u00e0 compresa tra i 140 e i 150\u00a0km/h; ha preso il suo nome dalla localit\u00e0 sotto la quale \u00e8 stata scavata: Santa Lucia, frazione di Cava de' Tirreni; oltre ad essa attraversa le localit\u00e0 (in ordine geografico verso Salerno) di Bagnara, Caselle, Pregiato, San Giuseppe al Pennino, San Pietro, Annunziata, Quadruviale e Renella."}
{"id": "2340390", "revid": "767487", "url": "https://it.wikipedia.org/wiki?curid=2340390", "title": "Gavin Griffin", "text": "Ha vinto un braccialetto delle World Series of Poker il 14 maggio 2004 nell'evento numero 25, vincendo la somma di $270.420. Ha inoltre conquistato un titolo WPT ed uno EPT.\n\u00c8 stato il primo giocatore della storia ad aver vinto un titolo WSOP, uno WPT ed uno EPT. Condivide il primato con Roland de Wolfe, Jake Cody e Bertrand Grospellier."}
{"id": "2340391", "revid": "339392", "url": "https://it.wikipedia.org/wiki?curid=2340391", "title": "Halkidiki", "text": ""}
{"id": "2340393", "revid": "827882", "url": "https://it.wikipedia.org/wiki?curid=2340393", "title": "Baba Saad", "text": "Biografia.\nSaad nacque a Beirut e nel 1994 fu costretto a venire in Germania, insieme alla famiglia, per via della guerra nella sua terra natale. Dopo aver terminato la scuola a Brema, fu scoperto dal rapper Bushido che, dopo aver ascoltato una canzone di Saad, lo invit\u00f2 nel 2004 a partecipare da featuring in alcuni brani del suo album Electro Ghetto. Questo fece acquisire al giovane ragazzo libanese una buona reputazione nel rap tedesco che Bushido sfrutt\u00f2 per fare salire il nuovo \"New Comer\", producendo un album in collaborazione (Carlo, Cokxxx, Nutten II) nell'aprile del 2005 insieme a Saad. \"CCN2\" ebbe un grande successo: raggiunse il 3\u00ba posto nelle classifiche tedesche degli album. Il singolo dell'album \"\"Nie ein Rapper\" raggiunse il 24\u00ba posto nella classifica dei singoli tedeschi.\nNell'estate del 2005 firm\u00f2 un contratto che lo leg\u00f2 all\u00b4etichetta fondata da Bushido, ersguterjunge. Il 16 giugno del 2006 pubblic\u00f2 il suo primo album solista Das Leben ist Saad e il singolo \"Womit hab ich das verdient\". L'album sal\u00ec al 15\u00ba posto nella classifica tedesca degli album e il Singolo al 68\u00ba posto. Il 22 marzo 2008 Saad pubblic\u00f2 il suo secondo album solista Saadcore. Il singolo \"Regen\", viene featured da Bushido.\nNel marzo del 2011, mentre partecipava ad un concerto del rapper Haftbefehl, afferm\u00f2 al pubblico di non essere pi\u00f9 sotto contratto con la \"ersguterjunge\"\".\nIl 9 settembre 2011 pubblic\u00f2 il suo nuovo album da solista Halunke attraverso la sua Label indipendente Halunkenbande."}
{"id": "2340394", "revid": "339392", "url": "https://it.wikipedia.org/wiki?curid=2340394", "title": "Haldidiki", "text": ""}
{"id": "2340396", "revid": "767487", "url": "https://it.wikipedia.org/wiki?curid=2340396", "title": "Gaspar P\u00e9rez de Villagr\u00e1", "text": "Biografia.\nFu capitano nella spedizione di Juan de O\u00f1ate che per prima colonizz\u00f2 il Nuovo Messico nel 1598. Villagr\u00e1 fu lo storico ufficiale della spedizione. Scrisse un'epica sulla storia del Nuovo Messico intitolata \"Historia de la Nueva M\u00e9xico (1610)\", considerata il primo dramma ed il primo poema epico di origine europea scritto negli Stati Uniti d'America, anticipando il \"General History of Virginia\" di John Smith di Jamestown di almeno 14 anni. In quest'opera Villagr\u00e1 descrive la conquista degli indiani del Nuovo Messico da parte di O\u00f1ate, compresa la presa del pueblo di Acoma nel 1599. \nVillagr\u00e1 descrive una gloriosa marcia trionfale del Cristianesimo, ma si tratta di un'opinione non condivisa dai racconti dei popoli locali. La narrativa Hopi parla di una pessima opera missionaria dei francescani."}
{"id": "2340402", "revid": "23525850", "url": "https://it.wikipedia.org/wiki?curid=2340402", "title": "Ed io ti seguo", "text": ""}
{"id": "2340403", "revid": "135224", "url": "https://it.wikipedia.org/wiki?curid=2340403", "title": "Ernest Reyer", "text": "Biografia.\nIl padre notaio non era d'accordo sul fatto che il figlio scegliesse una carriera musicale. Tuttavia non volle bloccare le naturali inclinazioni di lui e lo autorizz\u00f2 a frequentare il Conservatorio dall'et\u00e0 di sei anni. Nel 1839, all'et\u00e0 di sedici anni, Ernest si rec\u00f2 in nord Africa per collaborare con suo cognato Farrenc, allora capo contabile nel \"Treasury Department\" in Algeria. Il lavoro non era per\u00f2 molto adatto al temperamento di Reyer che si dimostr\u00f2 poco interessato ed indisciplinato. Fra i documenti amministrativi ai quali lavorava sembra abbia intercalato la stesura di numerosi scritti giovanili e diversi pezzi musicali di danze. Alcuni dei pezzi musicali di quel periodo raggiunsero una certa notoriet\u00e0 e ricevettero critiche favorevoli sulla stampa algerina. Fra questi una Messa eseguita nella Cattedrale di Algeri in occasione di una visita del duca di Aumale nel 1847.\nReyer fece ritorno a Parigi nel 1848 e cominci\u00f2 a frequentare gli artisti \"bohemiens\" della capitale francese, fra i quali Gustave Flaubert e Th\u00e9ophile Gautier. Il sud della Francia e la Provenza attrassero la sua attenzione e Reyer riprese a socializzare con la gente del luogo, con la quale amava giocare a domino mentre fumava la pipa, che diceva essere la sua principale fonte di ispirazione. \nSua zia, Louise Farrenc, professoressa di pianoforte al Conservatorio ed anche compositrice di talento, indirizz\u00f2 Reyer agli studi musicali. Nel 1850 compose un'ode sinfonica intitolata \"Le s\u00e9lam\" per coro e orchestra, su testo di Theophile Gautier, che venne eseguita al Th\u00e9\u00e2tre de la com\u00e9die italienne. Quattro anni dopo, nel 1854, compose la musica per un'opera in un atto, \"Ma\u00eetre Wolfram\" (\"Maestro Wolfram\"), su libretto di Joseph M\u00e9ry. Assistendo alla rappresentazione di quest'opera all'Op\u00e9ra Comique, il compositore Hector Berlioz, si accorse del talento di Reyer, sostenendo che la sua musica non avesse \u00abnulla in comune col piuttosto affettato e scontato alla musa di Parigi [\u2026]. Le sue melodie sono naturali [\u2026] e vi \u00e8 cuore ed immaginazione\u00bb. \nA poco a poco Reyer cominci\u00f2 a farsi conoscere. Nel 1857, il critico Charles Monselet scrisse di lui: \u00abReyer \u00e8 un musicista che scrive o uno scrittore che compone musica? Io non so rispondere, ma spero che questo ragazzo ispirato faccia la sua strada cantando e scrivendo\u00bb. Per sua ammissione, Reyer non era (ancora) apprezzato universalmente ed alcuni critichi puntualizzavano come la sua orchestrazione non avesse raggiunto il livello di un genio musicale. \nL'anno seguente Reyer compose un balletto, \"Sacountal\u00e2\", ispirandosi ancora una volta a un testo di Theophile Gautier. \nIl balletto ebbe la prima assoluta all'Op\u00e9ra di Parigi il 14 luglio 1858 e venne rappresentato ben ventiquattro volte nel corso del 1860.\nLo stesso tema fu poi ripreso da una celebre ouverture di Karl Goldmark e da un'opera di Franco Alfano).\nNel 1861 Reyer compose un'opera-comique in tre atti e sei quadri, \"La Statue\" (\"La Statua\"), la cui trama era ispirata alle \"Mille e una notte\", su libretto di Michel Carr\u00e9 e Jules Barbier. Essa ebbe la prima al Th\u00e9\u00e2tre Lyrique a Parigi l'11 aprile 1861. In meno di due anni \"La Statue\" realizz\u00f2 sessanta spettacoli, un numero impressionante per l'epoca.\nNel 1862 Reyer ottenne finalmente un riconoscimento ufficiale: venne insignito dell'onorificenza di cavaliere della L\u00e9gion d'Honneur. Lo stesso anno, compose \"Erostrate\", un'opera in due atti che venne messa in scena nell'agosto 1862 a Baden-Baden, sotto gli auspici delle grandi famiglie d'Europa. Reyer ebbe in tale occasione l'onore di ricevere l\"'Aquila rossa\" dalle mani della regina di Prussia. \nLentamente, la sua fama cominci\u00f2 a declinare. La stessa \"\u00c9rostate\" si rivel\u00f2 un vero fallimento a Parigi e venne rappresentata soltanto tre volte, privandosi cos\u00ec della possibilit\u00e0 di venire rappresentata all'Op\u00e9ra. \nNel 1884 venne pubblicata \"Sigurd\", la pi\u00f9 nota delle sue opere. Essa fu piuttosto popolare in Francia ai suoi inizi (venne rappresentata per la prima volta a Bruxelles al Th\u00e9\u00e2tre de la Monnaie nel gennaio del 1884) e godete di qualche occasionale ripresa. \"Sigurd\" \u00e8 basata su di una leggenda scandinava, tratta dall'Edda e dalla Volsunga saga (Nibelungenlied), le stesse fonti che Richard Wagner utilizz\u00f2 per il libretto del suo ciclo L'anello del Nibelungo. La musica di \"Sigurd\" \u00e8 peraltro completamente diversa da quella di Wagner. Nonostante Reyer ammirasse Wagner, svilupp\u00f2 la sua musica pi\u00f9 lungo le linee del suo mentore Hector Berlioz. Ascoltando \"Sigurd\" si pu\u00f2 sentire l'eco delle pagine de \"Les Troyens\" o di \" Benvenuto Cellini\", impregnate della stessa aura eroica. \nIl 15 luglio 1884 ebbe la prima al Royal Opera House, Covent Garden di Londra in italiano diretta da Enrico Bevignani con Emma Albani ed \u00c9douard de Reszke, il 15 gennaio 1885 a Lione, il 12 giugno al Palais Garnier di Parigi, il 24 dicembre 1891 a New Orleans, il 30 dicembre la centesima recita al Palais Garnier diretta da Charles Lamoureux ed il 26 dicembre 1894 al Teatro alla Scala di Milano diretta da Rodolfo Ferrari. \nL'ultima opera di Reyer fu \"Salammb\u00f4\" (1890), tratta dal romanzo omonimo di Gustave Flaubert, che raggiunse le 46 rappresentazioni da maggio a dicembre del 1892. \nL'opera era stata composta diversi anni prima ma venne messa in scena con un certo scetticismo iniziale a seguito dell'insuccesso di \"Sigurd\". \nEssa venne rappresentata per la prima volta al Th\u00e9\u00e2tre de la Monnaie di Bruxelles il 10 febbraio 1890, quindi il 23 novembre al \"Th\u00e9\u00e2tre des Arts\" di Rouen, il 16 maggio 1892 al Palais Garnier ed il 25 maggio 1900 a New Orleans. Il 27 giugno successivo avviene la centesima recita al Palais Garnier ed il 20 marzo 1901 avviene la premi\u00e8re al Metropolitan Opera House di New York diretta da Luigi Mancinelli con Antonio Scotti e Marcel Journet.\nReyer, impossibilitato a mantenersi con i guadagni delle sue opere, sostitu\u00ec Hector Berlioz come critico musicale del \"Journal des d\u00e9bats\", lavorando anche come bibliotecario all\"'Acad\u00e9mie de musique\". \nMor\u00ec a Le Lavandou, nel sud della Francia, 80 km ad est di Marsiglia.\nNel 1911 \"Salammb\u00f4\" ebbe la prima al Grand Th\u00e9\u00e2tre de Monte Carlo.\nNel 1919 \"Sigurd\" inaugura l'Op\u00e9ra national de Lorraine e nel 1924 la ricostruita Op\u00e9ra municipal de Marseille."}
{"id": "2340404", "revid": "287204", "url": "https://it.wikipedia.org/wiki?curid=2340404", "title": "76P/West-Kohoutek-Ikemura", "text": "76P/West-Kohoutek-Ikemura \u00e8 una cometa periodica del Sistema solare, appartenente alla famiglia delle comete gioviane.\nStoria della scoperta.\nLa scoperta di questa cometa \u00e8 stata una delle pi\u00f9 travagliate:\nPassato, presente e futuro.\nLa circolare IAUC 2756 riporta che in base ai calcoli effettuati da Brian Marsden la cometa ha avuto nel marzo 1972 un incontro ravvicinato col pianeta Giove, i due corpi celesti sono passati a solo 0,01 U.A. di distanza, pari a circa 1.500.000\u00a0km, l'incontro ha cambiato la precedente orbita della cometa nell'attuale.\nNell'orbita attuale la cometa d\u00e0 origine ad uno sciame meteorico sul pianeta Marte.\nIn futuro nuove perturbazioni planetarie, in particolare di Giove, cambieranno nuovamente la sua orbita: secondo l'astronomo russo Mikhail Maslov a partire da circa il 2074 essa dar\u00e0 origine a uno sciame meteorico sulla Terra, attorno all'11-12 dicembre, con radiante nella costellazione meridionale del Reticolo, con una velocit\u00e0 geocentrica relativamente bassa di circa 17,5\u00a0km/s."}
{"id": "2340408", "revid": "123070202", "url": "https://it.wikipedia.org/wiki?curid=2340408", "title": "Classe Astute", "text": "La classe Astute \u00e8 una classe di sottomarini nucleari d'attacco (SSN) della Royal Navy. Il programma \u00e8 stato avviato nel 1994 e il progetto definitivo \u00e8 stato ordinato nel 1997. Il primo sottomarino della classe, S-119 \"Astute\", \u00e8 stato varato l'8 agosto 2007 ed entrato in servizio nel 2010. Sono state finanziate 7 unit\u00e0 su un totale di 8 inizialmente previste, destinate a sostituire i sottomarini nucleari della classe Trafalgar.\nStoria.\nNegli anni 1980 del XX secolo il Ministero della Difesa della Gran Bretagna avvi\u00f2 una serie di studi relativi ad un nuovo tipo di SSN al fin di sostituire le unit\u00e0 delle classi Swiftsure e classe Trafalgar. A quell\u2019epoca l\u2019US Navy aveva avviato il programma Seawolf in grado di contrastare i progressi tecnologici compiuti dalla Marina sovietica nell\u2019ambito delle unit\u00e0 d\u2019attacco e lanciamissili strategici sottomarini. Il progetto ottenne inizialmente la designazione di FASM, poi mutata in MUFC e infine in SSN-20, e prevedeva un tipo di sommergibile d\u2019attacco dotato di propulsione nucleare potenziata, nuovi tipi di armamento, suite elettronica sonar integrata associata con un sistema di gestione operativa del battello di nuova concezione. La costruzione dello scafo resistente, pi\u00f9 ampio dei precedenti tipi, adottava un nuovo tipo di acciaio speciale. I requisiti generali richiedevano forte riduzione della segnatura acustica e grande manovrabilit\u00e0 in immersione ad alta velocit\u00e0. \nTutte queste richieste comportavano un forte aumento del costo unitario dei nuovi sommergibili rispetto ai precedenti tipi, e subito dopo la caduta del Muro di Berlino e la fine della Guerra fredda, alcuni esponenti politici britannici misero in discussione la necessit\u00e0 di costruire nuovi sottomarini d\u2019attacco. Ci\u00f2 comport\u00f2 l\u2019avvio di una serie di studi preliminari per la riduzione dei costi di realizzazione e di supporto del servizio che sfociarono nel progetto Batch 2 Trafalgar (B2T) ma la Royal Navy, resistendo alle pressioni politiche, punt\u00f2 su un sommergibile di nuova generazione, pi\u00f9 grosso dei precedenti. Nel 1991 il Ministero della Difesa autorizz\u00f2 l\u2019avvio degli studi preliminari delle nuove unit\u00e0, note allora come B2T, con avvio della fase concettuale per la riduzione dei rischi del nuovo programma nel 1994. La stipula del contratto per la costruzione di 3 unit\u00e0, del valore di 2 miliardi di sterline, avvenne nel marzo 1997 dopo una gara fra la GEC-Marconi e la VSEL/Rolls Royce. In quella occasione i battelli furono denominati \"Astute\", \"Ambush\" e \"Artful\", con la prima unit\u00e0 che diede il nome alla classe. \nLa gara fu vinta dalla GEC-Marconi che, per\u00f2, non disponeva di esperienza diretta nella costruzione delle grandi unit\u00e0 d\u2019attacco a propulsione nucleare e quindi, dopo essersi accorpata con la VSEL/Rolls-Royce, affid\u00f2 a quest\u2019ultima la costruzione dei battelli da realizzarsi presso il cantiere navale di Barrow-in-Furness utilizzando l\u2019enorme Devonshire Dock Hall (DDH). I nuovi riassetti societari dell\u2019industria britannica fecero s\u00ec che la costruzione delle unit\u00e0 passasse alla BAE Systems Maritime \u2013 Submarines.\nCaratteristiche tecniche.\nGli Astute dispongono di un sistema di propulsione pump-jet con elica intubata, alimentato da un reattore nucleare, e sono armati di 6 tubi lanciasiluri da 533 mm in grado di lanciare siluri Spearfish e missili da crociera Tomahawk Block IV TLAM. Non \u00e8 prevista l'integrazione di missili antinave Sub-Harpoon.\nLa \"suite di sensori\" presenta un elevato grado di integrazione ed \u00e8 imperniata sul sistema sonar Type 2076 che comprende sensori attivi e passivi da prua a poppa e trainati.\nImpiego operativo.\nL'8 aprile 2011 a bordo del sottomarino nucleare \"Astute\" sono stati sparati colpi di pistola, mentre era ormeggiato al porto di Southampton."}
{"id": "2340412", "revid": "287204", "url": "https://it.wikipedia.org/wiki?curid=2340412", "title": "Gaspar Perez de Villagra", "text": ""}
{"id": "2340415", "revid": "111025006", "url": "https://it.wikipedia.org/wiki?curid=2340415", "title": "Images - The Best of Jean Michel Jarre", "text": "Images - The Best Of Jean Michel Jarre \u00e8 una raccolta antologica di Jean-Michel Jarre, originariamente pubblicato nel 1991 dalla Disques Dreyfus.\nIl disco.\nDifferentemente dalle precedenti compilation di Jean-Michel Jarre, quest'album non \u00e8 una semplice raccolta di brani separati. Infatti, Jarre ha mixato i brani del disco nell'intenzione di creare un \"audio avventura\" attraverso la sua musica.\nOltre ai brani pi\u00f9 famosi di Jarre, il disco contiene due tracce inedite (\"Eldorado\" e \"Globe Trotter\"), originariamente composte per il concerto \"Teotihuacan solar eclipse\", inizialmente previsto per l'11 luglio 1991 e successivamente cancellato per motivi tutt'oggi sconosciuti. Un altro raro brano (\"Moon Machine\") \u00e8 presente nel disco. Inoltre, tre noti brani di Jarre (\"Magnetic Fields 2\", \"Equinoxe 4\" e \"Orient Express\") sono presenti in una nuova versione.\nNella versione originale l'album \u00e8 stato pubblicato in due diverse versioni, contenenti tracklist differenti: una per il mercato francese e una per tutti gli altri paesi. Nel 1997 l'album \u00e8 stato ri-masterizzato digitalmente e le due tracklist sono state unite con l'aggiunta di altri brani.\nLa compilation \u00e8 stata pubblicata anche in VHS. La versione in VHS conteneva tutti i video di Jarre dal 1976 al 1991.\nLettera di Jean-Michel Jarre.\nAll'interno del booklet \u00e8 presente una lettera di Jean-Michel Jarre in cui egli ringrazia tutte le persone che seguono il suo lavoro."}
{"id": "2340416", "revid": "23526208", "url": "https://it.wikipedia.org/wiki?curid=2340416", "title": "Kalokagath\u00eca", "text": ""}
{"id": "2340417", "revid": "23526213", "url": "https://it.wikipedia.org/wiki?curid=2340417", "title": "Argo gigante", "text": ""}
{"id": "2340419", "revid": "729019", "url": "https://it.wikipedia.org/wiki?curid=2340419", "title": "N\u00f3gr\u00e1ds\u00e1p", "text": "N\u00f3gr\u00e1ds\u00e1p \u00e8 un comune dell'Ungheria di 924 abitanti (dati 2001). \u00c8 situato nella provincia di N\u00f3gr\u00e1d."}
{"id": "2340421", "revid": "110157", "url": "https://it.wikipedia.org/wiki?curid=2340421", "title": "N\u00f3gr\u00e1dsipek", "text": "N\u00f3gr\u00e1dsipek \u00e8 un comune dell'Ungheria di 744 abitanti (dati 2001). \u00c8 situato nella provincia di N\u00f3gr\u00e1d. "}
{"id": "2340422", "revid": "767487", "url": "https://it.wikipedia.org/wiki?curid=2340422", "title": "N\u00f3gr\u00e1dszak\u00e1l", "text": "N\u00f3gr\u00e1dszak\u00e1l \u00e8 un comune dell'Ungheria di 661 abitanti (dati 2001). \u00c8 situato nella provincia di N\u00f3gr\u00e1d."}
{"id": "2340424", "revid": "767487", "url": "https://it.wikipedia.org/wiki?curid=2340424", "title": "N\u0151tincs", "text": "N\u0151tincs \u00e8 un comune dell'Ungheria di 1.236 abitanti (dati 2001). \u00c8 situato nella provincia di N\u00f3gr\u00e1d."}
{"id": "2340425", "revid": "1543377", "url": "https://it.wikipedia.org/wiki?curid=2340425", "title": "Gaspar de Rodas", "text": "Biografia.\nFu il primo governatore di Antioquia, allora parte del Nuovo Regno di Granada. \nNato a Trujillo, era figlio di Florencio de Rodas e Guiomar Coello. Giunse a Quito nel 1540 e, nel 1541, viaggi\u00f2 fino a Popay\u00e1n con Sebasti\u00e1n de Belalc\u00e1zar, deciso a spostare l'insediamento di Santa Fe de Antioquia. Non ebbe successo, venendo inoltre arrestato dagli uomini del governatore di Cartagena de Indias. Fu liberato dal maresciallo Jorge Robledo, e torn\u00f2 a Santa Fe de Antioqu\u00eda. \nDopo l'esecuzione di Robledo nel 1546, Rodas fu nominato governatore di Antioqu\u00eda. La sua nomina fu confermata nel 1576 dalla Audiencia Reale di Santa Fe de Bogot\u00e1, dopo la morte di Andr\u00e9s de Valdivia. \nLa prima missione assegnata a Rodas fu quella di punire le trib\u00f9 che avevano ucciso Valdivia. Dopo aver completato l'incarico, Rodas fond\u00f2 la citt\u00e0 di C\u00e1ceres nel 1576 e torn\u00f2 ad Antioquia. Tent\u00f2 anche di far riappacificare gli indigeni di Marequita e quelli della valle dell'Aburra. Nel 1581 fond\u00f2 Zaragoza de las Palmas."}
{"id": "2340426", "revid": "1573940", "url": "https://it.wikipedia.org/wiki?curid=2340426", "title": "Ranzania laevis", "text": "Il pesce luna troncato (Ranzania laevis ()) \u00e8 un pesce di mare della famiglia Molidae. \u00c8 l'unica specie nota del genere Ranzania .\nIl nome del genere \u00e8 un omaggio al naturalista italiano Camillo Ranzani (1775\u20131841).\nDistribuzione e habitat.\nQuesto caratteristico pesce \u00e8 cosmopolita e si ritrova in tutti i mari tropicali, subtropicali e temperati caldi, lungo le coste europee si trova fino alle isole Britanniche (raramente fino in Scandinavia) e nel mar Mediterraneo, dove non \u00e8 comune.\nQuesta specie ha abitudini pelagiche.\nDescrizione.\nQuesta specie ha un aspetto simile a quello del pi\u00f9 noto pesce luna ma pi\u00f9 allungato ed oblungo. Come il pi\u00f9 grande pesce luna questo animale ha uno strano aspetto \"troncato\" nella parte caudale, con le pinne dorsale ed anale simmetriche ma ha pinne pettorali appuntite. Le labbra formano una sorta di imbuto con apertura verticale.\nIl colore del dorso \u00e8 scuro o nero mentre sui fianchi \u00e8 grigio con punti scuri. Nella parte inferiore della testa e sul ventre decorrono alcune strisce ondulate, pi\u00f9 o meno verticali argentate, spesso bordate di scuro. Le punte delle pinne dorsale ed anale sono violacee.\nRaggiunge al massimo gli 80 cm.\nBiologia.\nSpecie di abitudini pelagiche, vive nella parte superficiale dello strato d'acqua e pare si nutra di crostacei planctonici. \u00c8 gregario e nuota agilmente.\nPesca.\nFinisce talvolta nelle reti da circuizione ma le sue carni, al pari di quelle del pesce luna sono a malapena commestibili."}
{"id": "2340429", "revid": "287204", "url": "https://it.wikipedia.org/wiki?curid=2340429", "title": "\u0150rhalom", "text": "\u0150rhalom \u00e8 un comune dell'Ungheria di 1.119 abitanti (dati 2001). \u00c8 situato nella provincia di N\u00f3gr\u00e1d."}
{"id": "2340430", "revid": "287204", "url": "https://it.wikipedia.org/wiki?curid=2340430", "title": "Acacia", "text": "Acacia \u00e8 un genere di piante della famiglia delle Mimosaceae (o Fabaceae secondo la classificazione APG).\nIn lingua italiana le piante pi\u00f9 note comprese in questo genere sono definite \"mimose\", mentre il termine \"acacia\" nel linguaggio corrente si riferisce alla specie \"Robinia pseudoacacia\".\nCi sono approssimativamente 1300 specie di \"Acacia\" al mondo, di cui circa 960 originarie dell'Australia e le rimanenti diffuse nelle regioni calde e a clima tropicale di entrambi gli emisferi, in Africa, nel sud-est asiatico e nelle Americhe. Delle circa 960 specie originarie dell'Australia, una in particolare \u00e8 molto famosa a livello internazionale: \"Acacia pycnantha\" (in inglese: \"golden wattle\"), i cui colori giallo e verde (molto simili, a vista, a quelli della mimosa) sono utilizzati dalle squadre sportive delle federazioni australiane. Questo \u00e8 il motivo per il quale le divise di tutte le squadre sportive nazionali del Paese del canguro (ivi inclusi calcio, basket, atletica, ciclismo, pallavolo e rugby) utilizzano la combinazione giallo-verde in luogo di quella blu-rosso-bianco, che invece rimanderebbe direttamente ai colori della bandiera nazionale.\nHa il significato di innocenza; l'acacia bianca \u00e8 simbolo di amore platonico.\nColtivazione.\nLe \"Acacia\" preferiscono terreno asciutto e ben drenato non calcareo, posizione in pieno sole riparata dai venti freddi, nelle localit\u00e0 a clima freddo si possono coltivare in vaso per poterle riparare in locali idonei nei mesi invernali.\nDopo la fioritura \u00e8 da prevedere sempre un'energica potatura. Le specie pi\u00f9 comuni fioriscono durante l'inverno o all'inizio della primavera.\nLa moltiplicazione avviene per semina per talea o per innesto sopra un soggetto ottenuto da seme di \"A. retinodes\".\nUsi.\n\u00c8 indicata nelle diete dato che diminuisce il senso di fame e produce un effetto lassativo ed attenua l'assorbimento dei grassi e degli zuccheri.\nLa Massoneria ha scelto come simbolo floreale l'acacia, pianta con grande valore simbolico collegata alla leggenda del Maestro Hiram, in quanto ritenuta vigorosa e gentile simbolo di immortalit\u00e0 e purezza, che non appassisce mai durante il corso delle stagioni eppure si rinnova sempre."}
{"id": "2340432", "revid": "93556", "url": "https://it.wikipedia.org/wiki?curid=2340432", "title": "Nathalie Vi\u00e9rin", "text": "Carriera.\nDopo alcuni buoni risultati a livello juniores, nel 1998 passa professionista. Al termine del 2000 vince il suo primo torneo ITF a Deauville. Nel 2001, ormai maggiorenne, pu\u00f2 impegnarsi nei tornei maggiori, vincendo un 25.000\u00a0$ a Juarez. Nello stesso anno supera le qualificazioni nel torneo di Bol e partecipa cos\u00ec al primo torneo WTA. Sempre nel 2001 conquista un'altra vittoria, nel 25\u00a0000\u00a0$ di St. Raphael, raggiungendo la 165\u00aa posizione mondiale. Gli anni successivi sono caratterizzati da alcuni buoni risultati tra cui diverse finali fino alla vittoria nel 2004 ad Oporto, sempre in tornei da 25\u00a0000\u00a0$.\nIl 2005 \u00e8 la sua stagione migliore. Vince a Martina Franca (terra, \u00a0$), usufruendo di una wild card raggiunge i quarti al WTA di Palermo. Spinta da questi risultati la Vi\u00e9rin punta dunque al circuito maggiore dove raggiunge alcuni secondi turni, essendo costretta in altre occasioni al ritiro. Nel frattempo raggiunge a maggio 2006 la posizione n. 103, il suo best ranking. Il 2007 parte con i quarti a Bogot\u00e0 dove per\u00f2 \u00e8 nuovamente costretta a ritirarsi. Raggiunger\u00e0 nello stesso anno diversi quarti in tornei ITF e soprattutto il terzo turno a Roma, al Foro Italico.\nNel 2008 degni di nota le semifinali al 25\u00a0000\u00a0$ di Galatina, i quarti nel 50\u00a0000\u00a0$ di Contrex\u00e9ville e una vittoria nel 25\u00a0000 di Monteroni d'Arbia. Nel 2009 ha raggiunto due finali nei 25\u00a0000 del Cairo e di Campobasso a giugno e la semifinale a Monteroni. Il suo ranking dal maggio 2006 \u00e8 sceso stabilizzandosi fino a fine 2007 intorno alla 170-180\u00aa posizione, per scendere ulteriormente a fine 2008 alla 277\u00aa posizione.\nVita privata.\nI genitori gestiscono un tennis club a Sarre, in localit\u00e0 Maillod, lungo la SS26, dove Nathalie ha iniziato a giocare all'et\u00e0 di 3 anni. Nathalie ha due fratelli minori, Matthieu, tennista, e Julien..\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "2340434", "revid": "110157", "url": "https://it.wikipedia.org/wiki?curid=2340434", "title": "\u0150sag\u00e1rd", "text": "\u0150sag\u00e1rd \u00e8 un comune dell'Ungheria di 343 abitanti (dati 2001). \u00c8 situato nella provincia di N\u00f3gr\u00e1d."}
{"id": "2340437", "revid": "125885495", "url": "https://it.wikipedia.org/wiki?curid=2340437", "title": "John Larroquette", "text": "Carriera.\nJohn Larroquette \u00e8 conosciuto soprattutto per il ruolo dell'avvocato Dan Fielding nella sitcom \"Giudice di notte\", ruolo per il quale ha vinto 4 premi Emmy consecutivi (dal 1985 al 1988) nella categoria \"Miglior attore non protagonista in una serie commedia\", stabilendo un record assoluto. Nel 1998 ha vinto il suo quinto Emmy per l'apparizione come guest star nella serie drammatica \"The Practice - Professione avvocati\". \n\u00c8 stato inoltre la voce narrante dell'inizio del film cult \"Non aprite quella porta\", parte per la quale \u00e8 stato ricompensato con uno spinello di marijuana. \nVita privata.\n\u00c8 sposato con Elizabeth Ann Cookson che ha conosciuto sul set di \"Enter Laughing\". La coppia ha avuto tre figli.\nDoppiatori italiani.\nNelle versioni in italiano dei suoi film, John Larroquette \u00e8 stato doppiato da:\nDa doppiatore \u00e8 sostituito da:"}
{"id": "2340438", "revid": "439868", "url": "https://it.wikipedia.org/wiki?curid=2340438", "title": "Palot\u00e1s", "text": "Palot\u00e1s \u00e8 un comune dell'Ungheria di 1.729 abitanti (dati 2001). \u00c8 situato nella provincia di N\u00f3gr\u00e1d."}
{"id": "2340440", "revid": "1603714", "url": "https://it.wikipedia.org/wiki?curid=2340440", "title": "Giovanni Battista Bissoni", "text": "Biografia.\nGiovanni Battista Bissoni fu inizialmente allievo di Francesco Apollodoro, un ritrattista, ed in seguito di Dario Varotari il Vecchio. Le sue opere pi\u00f9 importanti sono le decorazioni per le chiese e i monasteri di Padova e Ravenna, ricordate da Carlo Ridolfi, secondo il quale il Bissoni godette di una particolare stima in patria."}
{"id": "2340441", "revid": "767487", "url": "https://it.wikipedia.org/wiki?curid=2340441", "title": "Patak", "text": "Patak \u00e8 un comune dell'Ungheria di 980 abitanti (dati 2001). \u00c8 situato nella provincia di N\u00f3gr\u00e1d."}
{"id": "2340442", "revid": "287204", "url": "https://it.wikipedia.org/wiki?curid=2340442", "title": "Ranzania", "text": "Ranzania \u00e8 il nome dato a due generi:"}
{"id": "2340443", "revid": "281901", "url": "https://it.wikipedia.org/wiki?curid=2340443", "title": "Pesce luna troncato", "text": ""}
{"id": "2340453", "revid": "834", "url": "https://it.wikipedia.org/wiki?curid=2340453", "title": "The Album (Giuliano Palma)", "text": ""}
{"id": "2340456", "revid": "1543377", "url": "https://it.wikipedia.org/wiki?curid=2340456", "title": "Vincenzo Saverio Veneziano", "text": "Biografia.\nVisse con intensit\u00e0 in prima persona le vicende del movimento battista italiano negli anni cruciali prebellici e postbellici, conferendo all'intero suo ministero pastorale una spinta missionaria su cui si innervava una predicazione tesa alla ricerca di una coerente traduzione sul piano dei rapporti umani e sociali sia all'interno della vita delle comunit\u00e0 in cui lavor\u00f2 sia all'esterno di esse.\nUltimati gli studi di ragioneria, maturata in loco (fin da giovanissimo) una esperienza di predicatore laico, ricevuto il battesimo somministrato dal pastore Asprino Ricci (intellettuale antifascista), decide di intraprendere il ministero pastorale \u2013in questo incoraggiato dal pastore Liutprando Saccomani (che conobbe il confino).\nIscrittosi alla Scuola teologica battista di Roma, si diploma nell'anno accademico 1927-1928 con il professor Augusto Mario Rossi, gi\u00e0 esponente di punta del Modernismo, studioso di Lutero notissimo il suo \"Lutero e Roma. La fatale scintilla 1923\" e collaboratore di Giuseppe Gangale, filosofo neocalvinista e neohegeliano, direttore del settimanale della Missione battista in Italia, \u00abConscientia\u00bb (1922-1927), tra i firmatari del Manifesto antifascista di Benedetto Croce e legato a Piero Gobetti nella sua battaglia culturale e politica.\nL'impegno pastorale civile ecclesiastico.\nQuesti tre aspetti nel suo ministero (svolto in moltissime comunit\u00e0 dal 1928 all'emeritazione nel 1971: Campania, Puglia, Basilicata, Lazio [ultima sede, Roma-Monti via Urbana], in due periodi: 1949-1953, 1958-1971) vanno a fondersi in un solo momento unitario, in un intreccio che non conosce frammentazioni e che \u00e8 percorso da una rigorosa separazione di Stato e Chiesa. Secondo lui, infatti, quando la questione religiosa viene considerata una faccenda personale di ogni individuo e quando a ogni uomo viene riconosciuto il diritto di rendere culto al proprio Dio, secondo i riti e i sacramenti pi\u00f9 confacenti alla propria mentalit\u00e0 e, quindi, soddisfacenti le sue esigenze spirituali, allora cadranno tutti i motivi di attrito fra Chiesa e Stato e non si porranno problemi di dipendenza o di interferenza, dal momento che non si avranno patti da stipulare, benefici economici e finanziari da esigere, aiuti da sollecitare \u2013 cio\u00e8, in una parola, privilegi.\nIl frangente storico nel quale egli opera non \u00e8 tra i pi\u00f9 facili: fascismo, seconda guerra mondiale, dopoguerra. Ci\u00f2 significava, per tutti gli italiani, chiedersi come risolvere il problema del pane quotidiano; per gli evangelici a questo si aggiungeva il problema di come poter testimoniare la loro presenza senza essere messi a tacere. In seno alla Chiesa battista ricopre diversi incarichi istituzionali di rilievo, fra cui si possono ricordare, in particolare, quelle di direttore dell'\u00abOrfanotrofio G. B. Taylor (1942-1953); di Rettore e Amministratore della Scuola teologica di Rivoli Torinese oltrech\u00e9 docente di Omiletica (1953-1958) e di primo Segretario del Comitato di evangelizzazione (1957).\nCulto radio.\nGli evangelici italiani, nel periodo bellico e postbellico, non avevano una \"voce\" collettiva. All'arrivo degli Alleati a Roma, tramite il cappellano battista americano G. Lair che ne frequentava la casa, il pastore Veneziano riesce a ottenere l'autorizzazione a trasmettere via radio, per la prima volta in Italia, un culto evangelico. Tale iniziativa vede, subito, la partecipazione di altri due pastori battisti, Manfredi Ronchi e Beniamino Foder\u00e0 e, successivamente, anche quella degli altri della Capitale, compresi il decano della Facolt\u00e0 valdese di teologia e il Moderatore della Tavola valdese. Grazie a lui, viene cos\u00ec istituito un culto radio domenicale, che continua le trasmissioni a tutt'oggi. Il primo va in onda nell'anno 1944.\nL'impegno presso l'\u00abOrfanotrofio G. B. Taylor\u00bb.\nNel 1939, la propriet\u00e0 acquistata dal Foreign Mission Board a Roma Monte Mario (via della Camilluccia), sede dell'Istituto fin dal 1923, viene sequestrata dai fascisti. Cos\u00ec, gli orfani della Grande Guerra, accompagnati dalla signora Adelaide Fasulo, si trasferirono nel rione di Centocelle. Qui, l'attivit\u00e0 prosegue, seppur ridimensionata, specialmente a causa delle gravi condizioni economiche delle chiese e dell'Opera battista stessa.\nNel 1942 ospitava soltanto sei ragazzi, per cui la sua chiusura risultava l'unica via percorribile; ci\u00f2, per\u00f2, non avvenne grazie all'intervento del pastore Manfredi Ronchi. Questi, Segretario dell'Opera, durante una riunione del Comitato Direttivo, propone di affidare sperimentalmente al pastore Veneziano la gestione dell'Orfanotrofio.\nSotto la sua direzione (1942-1953) e tramite raccolte di fondi da lui promosse (oltre a un suo contributo finanziario personale ingente), l'Orfanotrofio riacquista dimensioni notevoli per i tempi: vengono edificate nuove palazzine, la sezione maschile ampliata (1947) e inaugurata quella femminile (1948). In seguito entra in funzione un ambulatorio medico, affidato al dottor Marco Fasulo, che offre assistenza sanitaria anche alla popolazione residente. Successivamente, nei primi anni cinquanta, il pastore Veneziano riesce a costruire e a inaugurare la Casa di Riposo, ancora oggi in attivit\u00e0.\nIn quegli anni la testimonianza del Centro si estende al punto che nel quartiere il pastore Veneziano si guadagna l'appellativo di \u00abvescovo di Centocelle\u00bb.\nFondatore della chiesa di Roma-Centocelle.\nAl lavoro presso l'Istituto affianca quello pastorale e di evangelizzazione, oltre a promuovere dibattiti nella vicina piazza dei Mirti con esponenti cattolici, che vedono la partecipazione attiva del pastore Ronchi. Erano, quegli, gli anni della Costituente (1946-1948), che conoscono \u2013 fra l'altro, appunto \u2013 una forte contrapposizione tra Chiesa cattolica e Chiese protestanti, spesso in termini estremamente aspri.\nI primi culti si svolgono nel refettorio della sezione maschile. Nel 1948, si adopera per l'edificazione di un locale di culto \u2013 l'attuale chiesa di Roma-Centocelle\u00a0\u2013 cui contribuiscono con il proprio lavoro manuale gli ospiti del Taylor. Sul piccolo campanile vengono allocate due campane che annunciavano l'inizio dei culti. La comunit\u00e0, allora, comincia ad avere dei problemi.\nNel 1949, infatti, il proprietario della Bella Villa, situata di fronte all'Orfanotrofio, fa pervenire una diffida da parte del Commissariato zonale di Pubblica Sicurezza per impedirne l'uso. L'ingiunzione trova l'appoggio del ministro degli Interni, Mario Scelba, del tutto intenzionato a limitare la libert\u00e0 di testimonianza dei cosiddetti \u00abacattolici\u00bb. Multato per non aver rispettato l'ingiunzione e minacciato di veder aggravata la propria posizione con il carcere, il pastore Veneziano persiste nell'annunciare l'inizio dei culti al suono delle campane. L'intera vicenda non rimane circoscritta al rione; gli echi arrivano sino alla stampa nazionale. La \"battaglia delle campane\" viene finalmente vinta in sede giudiziaria.\nLa Scuola teologica battista di Rivoli Torinese.\nNel 1953 l'Opera battista chiede al pastore Veneziano di accettare l'incarico di Rettore-Amministratore della Scuola teologica di Rivoli Torinese (aperta nel 1949 e chiusa nei primi anni settanta del secolo) per affiancare il Preside del tempo, il missionario americano Benjamin Lawton, docente di greco e Nuovo Testamento. I frutti cominciano a vedersi: il numero degli studenti in teologia va crescendo e, nel 1954, viene aperto anche un convitto per ospitare studenti evangelici con la finalit\u00e0 di aiutarli, se in difficolt\u00e0, a proseguire gli studi intrapresi. Poi, dal 1957, in veste di Segretario esecutivo del Comitato di Evangelizzazione dell'Ucebi, organizza corsi estivi per predicatori laici. Inoltre procede con la ristrutturazione della Scuola e la costruzione di un luogo di culto per la comunit\u00e0 di Rivoli, con l'apporto sia degli studenti in teologia sia dei singoli membri."}
{"id": "2340466", "revid": "76963", "url": "https://it.wikipedia.org/wiki?curid=2340466", "title": "Pruitt Taylor Vince", "text": "Carriera.\nHa debuttato in \"Daunbail\u00f2\", recitando in alcune scene che vennero poi eliminate prima della distribuzione della pellicola. In seguito ha partecipato a diversi film, tra i quali \"Mississippi Burning - Le radici dell'odio\" , \"JFK - Un caso ancora aperto\" e \"Assassini nati - Natural Born Killers\", ma il suo primo vero ruolo da protagonista \u00e8 in \"Dolly's Restaurant\", in cui interpreta un cuoco che si innamora di una cameriera alle sue dipendenze (interpretata da Liv Tyler). Buona prova \u00e8 pure l'interpretazione del semplice ed affezionato Rub, collaboratore di Paul Newman in \"La vita a modo mio\" per il quale lavora come carpentiere. Successivamente recita un ruolo chiave in \"La leggenda del pianista sull'oceano\".\n\u00c8 apparso in tante serie televisive, e nel 1997 ha vinto un Emmy per la sua interpretazione in \"Murder One\".\nDopo il divorzio da Anne Schneider, si \u00e8 risposato nel 2003 con Julianne Mattelig.\nL'attore \u00e8 affetto da nistagmo, un movimento oscillatorio involontario degli occhi, che in alcune interpretazioni tende a valorizzarne la recitazione.\nDoppiatori italiani.\nNelle versioni in italiano dei suoi film, Pruitt Taylor Vince \u00e8 stato doppiato da:"}
{"id": "2340468", "revid": "767487", "url": "https://it.wikipedia.org/wiki?curid=2340468", "title": "Dublin &amp; Blessington Steam Tramway", "text": "Dublin &amp; Blessington Steam Tramway (DBST), successivamente Blessington and Poulaphouca Steam Tramway (dal 1895), \u00e8 stata una linea tranviaria con trazione a vapore tra Terenure nei sobborghi di Dublino e Blessington, operativa tra il 1888 e il 1932.\nLa linea si sviluppava quasi interamente a fianco della rete stradale; i numerosi incroci a raso sono stati la causa di moltissimi incidenti mortali, tanto che la tranvia era stata soprannominata dai locali \"the longest graveyard in Ireland\" (il cimitero pi\u00f9 esteso d'Irlanda).\nNel 1895 venne aperto il prolungamento fino a Poulaphouca per una lunghezza complessiva di 20 1/2 miglia. La linea vedeva un intenso traffico sia di merci che passeggeri, favorito anche dalla presenza di un accampamento militare presso Brittas.\nDopo la prima guerra mondiale si ebbe una drastica riduzione del traffico, dovuta sia allo smantellamento dell'installazione militare di Brittas, che generava anche un intenso traffico di posta e pacchi, che alla mutata situazione politica dopo gli eventi del 1916.\nUn tentativo di rilancio si ebbe in quegli anni con l'acquisto di due automotrici termiche che per\u00f2 si dimostrarono inadatte al servizio; anche l'idea di elettrificazione venne tosto abbandonata dopo la chiusura del tratto Blessington-Poulaphouca nel 1927.\nNel 1932 anche la sezione Dublino-Blessington venne abbandonata e le due automotrici vennero cedute alla County Donegal Railway Joint Committee CDRCJ dove vennero adattate allo scartamento ridotto nel 1934. Una delle due automotrici \u00e8 conservata presso il museo dei trasporti dell'Ulster."}
{"id": "2340478", "revid": "84985559", "url": "https://it.wikipedia.org/wiki?curid=2340478", "title": "Undressed", "text": ""}
{"id": "2340483", "revid": "33689", "url": "https://it.wikipedia.org/wiki?curid=2340483", "title": "Eterotopia", "text": ""}
{"id": "2340486", "revid": "79213", "url": "https://it.wikipedia.org/wiki?curid=2340486", "title": "Museo del Vino", "text": ""}
{"id": "2340490", "revid": "486946", "url": "https://it.wikipedia.org/wiki?curid=2340490", "title": "Festival (album)", "text": ""}
{"id": "2340492", "revid": "287204", "url": "https://it.wikipedia.org/wiki?curid=2340492", "title": "Gaspar de Z\u00fa\u00f1iga", "text": "Primi compiti.\nDe Z\u00fa\u00f1iga y Acevedo fu il primogenito del quarto conte di Monterrei, G\u00e9ronimo de Acevedo y Z\u00fa\u00f1iga. Studi\u00f2 a Monterrei sotto la guida dei gesuiti. Nel 1578 entr\u00f2 al servizio di re Filippo II. Partecip\u00f2 alla campagna portoghese, dove guid\u00f2 la milizia galiziana, pagando di tasca propria i finanziamenti. De Z\u00fa\u00f1iga y Acevedo partecip\u00f2 anche alla difesa del porto di La Coru\u00f1a quando fu attaccato dal corsaro inglese Francis Drake nel 1589.\nOperato da vicer\u00e9.\nIl 28 maggio 1595 de Z\u00fa\u00f1iga y Acevedo fu nominato vicer\u00e9 della Nuova Spagna. Giunse nella colonia, a Veracruz, a met\u00e0 settembre, come successore di Luis de Velasco. Il 5 novembre 1595 fece l'entrata solenne a Citt\u00e0 del Messico, prendendo in mano le redini del governo.\nAument\u00f2 le tasse agli indiani, ma si dice che facesse particolare attenzione a soddisfare le loro richieste di aiuto per evitare che venissero sfruttati.\nIl 20 settembre 1596 Diego de Montemayor fond\u00f2 la citt\u00e0 di Monterrey, Nuevo Le\u00f3n. Il nome della citt\u00e0 rendeva onore alla moglie del vicer\u00e9.\nNel 1597 alcuni pirati attaccarono il porto di Campeche, conquistando il centro cittadino e terrorizzando gli abitanti. De Z\u00fa\u00f1iga y Acevedo ordin\u00f2 un incremento della protezione dei porti. Spost\u00f2 anche la citt\u00e0 di Veracruz dal vecchio sito all'attuale posizione, pi\u00f9 sicura.\nNel 1598 mor\u00ec Filippo II, e Filippo III ne prese il posto come re.\nNel 1601 gli indiani di Topia si ribellarono di nuovo agli spagnoli, ma grazie all'influenza di Idefonso de la Mota, vescovo di Guadalajara, furono convinti a desistere. I gesuiti in seguito stabilirono alcuni missioni nella regione di Tarahumara.\nEsplorazioni.\nTra i primi atti da vicer\u00e9 vi fu l'organizzazione di una spedizione via terra per l'esplorazione e colonizzazione della parte settentrionale del Nuovo Regno di Le\u00f3n y Castilla (attuale Nuovo Messico), continuando la politica del predecessore. La spedizione fu guidata da Juan de O\u00f1ate, il quale fond\u00f2 la citt\u00e0 di Santa Fe, senza per\u00f2 trovare le leggendarie Sette citt\u00e0 d'oro delle province di Cibola e Quivira.\nInvi\u00f2 anche due spedizioni ad esplorare la costa pacifica del Messico. Sebasti\u00e1n Vizca\u00edno salp\u00f2 da Acapulco nel 1596 con tre navi. Durante il viaggio Vizcaino fond\u00f2 La Paz, chiamata cos\u00ec per la calorosa accoglienza data loro dagli indiani. Scopr\u00ec anche Capo San Sebasti\u00e1n.\nUna successiva spedizione di Vizcaino, con lo stesso obbiettivo, salp\u00f2 il 5 maggio 1602 con quattro navi. Questa volta lo sforzo port\u00f2 a migliori risultati. Fu fondata Ensenada, esplorata San Diego Bay e dato il nome a Isola di Santa Catalina. Gli esploratori si spinsero a nord fino a Baia di Monterey, Alta California, a cui Vizcaino diede il nome del vicer\u00e9.\nVicer\u00e9 del Per\u00f9.\nIl 19 maggio 1603 Z\u00fa\u00f1iga y Acevedo divenne vicer\u00e9 del Per\u00f9. Rimase in Nuova Spagna fino a settembre, in attesa dell'arrivo del successore, Juan de Mendoza y Luna. Dopo l'arrivo del nuovo vicer\u00e9, i due si incontrarono ad Orizaba, a met\u00e0 strada tra Veracruz e Citt\u00e0 del Messico. Qui de Z\u00fa\u00f1iga y Acevedo tenne una festa che dur\u00f2 una settimana, e che cost\u00f2 pi\u00f9 di un anno di stipendio da vicer\u00e9.\nIl nuovo vicer\u00e9 assunse i poteri in Nuova Spagna ad ottobre, ed in quel mese de Z\u00fa\u00f1iga y Acevedo salp\u00f2 da Acapulco verso Lima.\nAffari privati lo trattennero a Panama e Paita. Non arriv\u00f2 a Lima prima del 28 novembre 1604. Qui port\u00f2 a termine i preparativi per l'invio di Pedro Fernandes de Queir\u00f3s verso i mari del sud. La spedizione salp\u00f2 il 21 dicembre 1605. Poco dopo mor\u00ec, ancora in carica ma senza aver avuto il tempo di far partire le riforme."}
{"id": "2340493", "revid": "697352", "url": "https://it.wikipedia.org/wiki?curid=2340493", "title": "Festival (film)", "text": ""}
{"id": "2340494", "revid": "56620", "url": "https://it.wikipedia.org/wiki?curid=2340494", "title": "Driss Debbagh", "text": "Ambasciatore in Italia (1959-1961) e Cavaliere di Gran Croce dell'Ordine al Merito della Repubblica Italiana, e ministro di commercio, industria, industria mineraria e marina mercantile (da giugno 1963 a novembre 1963). \u00c8 stato anche vicepresidente e amministratore della Banque Commerciale du Maroc attraverso una societ\u00e0 privata NAMIRI SA, di cui ha posseduto il 93% delle azioni al momento della sua morte.\nSharif Driss Debbagh, era figlio di Shar\u012bf Tayed ibn Brahim Debbagh e della sua seconda moglie Zahra Soussi Bint Mohammed. Parlava correntemente berbero, arabo, francese, inglese e italiano. Ha vissuto in Francia alla fine degli anni quaranta e ha ricevuto un bachelor in ingegneria chimica nel 1950 da L'\u00c9cole Nationale Sup\u00e9rieur des Arts et Industries Textiles de Roubaix. Tornato in Marocco ed \u00e8 diventato il presidente della federazione di aeronautica reale sport nel 1957, e presidente della CJP (Centre des Jeunes Patrons) dello stesso anno."}
{"id": "2340499", "revid": "287204", "url": "https://it.wikipedia.org/wiki?curid=2340499", "title": "Television (album)", "text": ""}
{"id": "2340504", "revid": "438678", "url": "https://it.wikipedia.org/wiki?curid=2340504", "title": "Aspesi", "text": ""}
{"id": "2340505", "revid": "1305772", "url": "https://it.wikipedia.org/wiki?curid=2340505", "title": "Television (disambigua)", "text": ""}
{"id": "2340506", "revid": "155613", "url": "https://it.wikipedia.org/wiki?curid=2340506", "title": "Municipio di Anversa", "text": "Il Municipio di Anversa, in fiammingo \"Stadhuis van Antwerpen\" \u00e8 sede dell'amministrazione comunale di Anversa, in Belgio.\nSorge sul centrale Grote Markt e rappresenta una delle pi\u00f9 importanti testimonianze dell'architettura rinascimentale nelle Fiandre.\nLa facciata \u00e8 caratterizzata da grandi aperture che si dilatano tra le rigorose cornici marcapiano; al centro della costruzione, secondo l'uso nordico, si innalza un pronunciato avancorpo, ma i dettagli architettonici (impiego di colonne binate, obelischi e nicchie) rimandano allo stile di Bramante e Sebastiano Serlio.\nStoria.\nNel XVI secolo la citt\u00e0 di Anversa crebbe notevolmente e cos\u00ec si ebbe la necessit\u00e0 di costruire un nuovo pi\u00f9 grande Palazzo comunale. Nel 1540 si richiese un progetto al grande architetto del gotico Dominicus de Waghemakere, che tuttavia venne archiviato a causa di un altro progetto in corso, molto costoso, quello della costruzione delle nuove mura della citt\u00e0.\nNel 1560 si riprese l'idea di ricostruzione del municipio, questa volta secondo le ultime tendenze provenienti dall'Italia, il gusto del Rinascimento. Il progetto venne disegnato da Cornelis Floris de Vriendt, e vennero coinvolti nella costruzione anche lo scultore Willem van den Broeck, il poeta Willem van Haecht e i pittori Jan Massys e Lambert van Noorti.\nI lavori iniziarono nel novembre del 1560 con lo scavo delle fondamenta, e la prima pietra fu posta il 27 febbraio 1561. Due anni pi\u00f9 tardi, i due terzi del palazzo erano finiti, e nell'estate del 1564 anche il tetto venne completato. L'inaugurazione \u00e8 seguita il 27 febbraio del 1565.\nNel 1576 arriv\u00f2 un duro colpo al municipio. I soldati del re di Spagna, che da mesi non venivano pagati, decisero di saccheggiare Anversa, la citt\u00e0 pi\u00f9 ricca della regione. La municipalit\u00e0 oppose una notevole resistenza e i soldati hanno diedero l'edificio alle fiamme. Il tetto e gli interni vennero totalmente devastati e la loro ricostruzione inizi\u00f2 due anni pi\u00f9 tardi.\nArchitettura e descrizione.\nLa facciata.\nSplendida \u00e8 la sontuosa facciata, dove elementi italianeggianti come il portico terreno, paraste e colonne classiche, obelischi e nicchie; si armonizzano con quelli fiamminghi come il grande frontone del corpo centrale, il grande tetto a forti spioventi e il senso della verticalit\u00e0 d'eredit\u00e0 gotica.\nAl centro della facciata c'\u00e8 il grande avancorpo sul quale si aprono tre nicchie con statue. Nella nicchia in alto, originariamente, vi era la statua di Silvio Brabone, il leggendario fondatore di Anversa e del Ducato di Brabante, a simboleggiare una relativa autonomia della citt\u00e0. Venne sostituita nel 1587 dai Gesuiti con quella odierna che raffigura la Madonna. Le altre due statue simboleggiano la Giustizia e la Prudenza; le principali virt\u00f9 del consiglio comunale. Tra le due nicchie \u00e8 lo stemma de re Filippo II di Spagna, dominatore delle Fiandre. Ai lati, sotto gli obelischi, sono gli stemmi del Brabante e di Anversa, quest'ultimo sormontato dall'aquila bicipite asburgica. Ai lati del frontone, al livello della statua della madonna, vi sono due tritoni a simboleggiare la Schelda.\nGli interni.\nNotevoli sono i saloni all'interno dell'edificio, fra cui spiccano il grande Scalone d'onore, con affreschi storici di fine '800, la \"Trouwzaal\" (Sala dei Matrimoni), con il camino monumentale a cariatidi in alabastro, opera del 1618 di Cornelis Floris de Vriendt; la \"Raadszaal\" (Sala del Consiglio), col grande affresco del soffitto dell\"'Apoteosi di Anversa\", opera del 1712 di Jacob de Roore; il \"Kabinet van de Burgemeester\" (Gabinetto del Borgomastro) con bel camino rinascimentale di Pieter Coecke van Aelst."}
{"id": "2340512", "revid": "72811", "url": "https://it.wikipedia.org/wiki?curid=2340512", "title": "La Principessa Bianca", "text": ""}
{"id": "2340514", "revid": "72811", "url": "https://it.wikipedia.org/wiki?curid=2340514", "title": "I racconti della principessa bianca", "text": ""}
{"id": "2340516", "revid": "237256", "url": "https://it.wikipedia.org/wiki?curid=2340516", "title": "Timofey Granovsky", "text": ""}
{"id": "2340519", "revid": "72811", "url": "https://it.wikipedia.org/wiki?curid=2340519", "title": "Shirahime-sh\u014d", "text": ""}
{"id": "2340521", "revid": "72811", "url": "https://it.wikipedia.org/wiki?curid=2340521", "title": "CLAMP IN WONDERLAND", "text": ""}
{"id": "2340523", "revid": "223378", "url": "https://it.wikipedia.org/wiki?curid=2340523", "title": "Sudafricana", "text": ""}
{"id": "2340525", "revid": "2036605", "url": "https://it.wikipedia.org/wiki?curid=2340525", "title": "William Cureton", "text": "Dopo aver studiato alla Adams' Grammar School di Newport (Shropshire) e alla Christ Church di Oxford, nel 1832 prese i voti e divenne cappellano della Christ Church, \"sublibrarian\" della Biblioteca Bodleiana e, nel 1837, assistente curatore dei manoscritti al British Museum. Successivamente divenne predicatore scelto dell'Universit\u00e0 di Oxford, cappellano in ordinaria della regina, rettore di St Margarets, Westminster, e canonico dell'abbazia di Westminster. Fu eletto membro della Royal Society e fiduciario del British Museum.\nOpere.\nLa pi\u00f9 importante realizzazione di Cureton fu l'edizione annotata e la traduzione in lingua inglese delle \"Epistole di Ignazio a Policarpo\", quella condotta dal manoscritto in siriaco delle sue \"Epistola agli Efesini\" e dell\"'Epistola ai Romani\", ritrovate nel monastero di Santa Maria Deipara, nel deserto di Nitria, presso Il Cairo, che ricevettero il plauso di studiosi quali Ferdinand Christian Baur o Christian Charles Josias von Bunsen.\nPubblic\u00f2 anche:"}
{"id": "2340526", "revid": "30610", "url": "https://it.wikipedia.org/wiki?curid=2340526", "title": "Birra Peroni (azienda)", "text": "Birra Peroni \u00e8 un'azienda italiana produttrice di birra. Fondata nel 1846 a Vigevano, fu autonoma fino al 1988 quando divenne controllata da Danone, successivamente da Anheuser-Busch InBev e, dal 2016, del gruppo giapponese Asahi Breweries.\nStoria.\nGli inizi.\nLa Societ\u00e0 Birra Peroni nacque nel 1846 per iniziativa di Francesco Peroni, ultimo nato di una famiglia di pastai attivi nella provincia novarese, che si trasfer\u00ec dalla natia cittadina di Galliate a Vigevano, giudicata pi\u00f9 adatta per iniziare una nuova attivit\u00e0 imprenditoriale, fondandovi una fabbrica di birra. La Ditta Francesco Peroni aveva sede nel centro della cittadina lomellina, in contrada Rocca Nuova, dove, accanto alla piccola fabbrica, era attiva una birreria per la mescita diretta.\nNel 1864 viene aperto un nuovo stabilimento a Roma, gestito inizialmente da alcuni soci di Francesco Peroni e, a partire dal 1867 dal figlio primogenito Giovanni Peroni. Il primo sito produttivo fu insediato in via Due Macelli, dove poi sarebbe sorto il Salone Margherita. Nel 1870 la produzione fu poi spostata nella zona di Borgo Santo Spirito in un immobile affittato dall'amministrazione del manicomio di S. Maria della Piet\u00e0, mantenendo attivo in via Due Macelli solo un punto vendita.\nNel 1887 Giovanni Peroni viene raggiunto a Roma dal fratello Cesare, che nel giro di qualche anno si trov\u00f2 ad occupare un ruolo operativo in seno all'azienda.\nNel 1896 la fabbrica fu trasferita in una nuova sede, in via del Cardello 16, non lontano dal Colosseo. Nel frattempo la Peroni strinse stretti rapporti di collaborazione con la \"Societ\u00e0 romana per la fabbricazione del ghiaccio e della neve artificiale\", culminati nel 1901 nella fusione tra le due societ\u00e0 con la costituzione della \"Societ\u00e0 riunite fabbrica di ghiaccio e ditta Francesco Peroni\", la cui nuova sede venne costruita in via Mantova, nella zona di Porta Pia, su disegno dell'ingegnere e architetto Gustavo Giovannoni. Sempre nel 1896 Cesare Peroni si rec\u00f2 in Germania per studiare le tecniche di produzione delle birre a bassa fermentazione. Infine nello stesso anno la sede vigevanese termin\u00f2 la propria attivit\u00e0 produttiva. Nel 1907 fu poi costituita la \"Societ\u00e0 anonima Birra Peroni, Ghiaccio e Magazzini Frigoriferi\".\nNel 1908 Giovanni Peroni fu nominato cavaliere del lavoro; nel 1911 divenne vicepresidente della Birra Peroni, per poi assumere la presidenza due anni pi\u00f9 tardi. Nello stesso anno la Peroni entra nel capitale azionario della \"Societ\u00e0 anonima ghiacciaia romana\", che fu poi definitivamente assorbita nel gruppo nel 1942.\nNel 1921 ci fu un ricambio nei quadri dirigenziali: Cesare Peroni divenne amministratore delegato, carica poi ricoperta fino alla morte avvenuta nel 1948, mentre Giacomo Peroni, figlio di Giovanni, sostitu\u00ec il padre nel consiglio di amministrazione; pochi mesi dopo, il 2 gennaio 1922, mor\u00ec Giovanni Peroni, poco dopo essersi dimesso da presidente del gruppo.\nL'espansione.\nNel 1924 fu inaugurato un nuovo stabilimento produttivo a Bari, capace di produrre 25.000 ettolitri di birra annui su una produzione totale annua di 150.000 ettolitri. L'apertura del nuovo stabilimento fu il primo passo di una strategia di espansione del gruppo nell'Italia meridionale: nel 1926 venne assorbito il birrificio dell'Orso &amp; Sanvico di Perugia, poi trasformato in centro d\u2019imbottigliamento e deposito concessionario, nel 1929 la Birra d'Abruzzo con sede a Castel di Sangro, il cui impianto produttivo di Montenero Val Cocchiara venne poi dismesso nel 1936 e le Birrerie meridionali di Napoli, con la costituzione della \"Societ\u00e0 Anonima Birra Meridionale\". Nel 1934 tramite le Birrerie meridionali, fu acquisita la birra Partenope. Vennero poi acquistate la Birra Cioci di Macerata e, nel 1939 la fabbrica De Giacomi di Livorno.\nNel 1949 Giacomo Peroni divenne ammisitratore delegato del gruppo. L'anno successivo la produzione annuale tocc\u00f2 la quota di 420.000 ettolitri, rendendo la Peroni il primo produttore birraio italiano. Nel 1952 Franco Peroni, figlio di Cesare, divenne vicepresidente della Societ\u00e0 Birra Peroni. L'anno dopo fu rilevata la birra Dormisch di Udine. Nello stesso anno fu inaugurata la nuova fabbrica di Napoli, realizzata su progetto redatto dallo studio Harley-Ellington &amp; Day di Detroit. Nel 1954 Giacomo Peroni assunse la carica di presidente.\nNel 1955 viene chiuso lo stabilimento ex Birrerie Meridionali di Capodimonte, sostituito dal nuovo stabilimento aperto a Miano. Nell'aprile 1960 venne formalizzata l'acquisizione della met\u00e0 del pacchetto azionario della Birra Itala Pilsen di Padova, poi acquisita completamente nel 1970. Nel 1961 furono completati gli acquisti di due marchi birrai con relativi stabilimenti: la Birra Raffo di Taranto e la Birra Faramia di Savigliano.\nTra la fine degli anni '50 e gli anni '60 entrarono nel consiglio di amministrazione Rodolfo Peroni, figlio di Franco, Giovanni Peroni, figlio di Francesco che nel 1962 si ritir\u00f2 dalle attivit\u00e0 e di Giorgio Natali, figlio di Elisa Peroni, a sua volta figlia di Giovanni Peroni.\nLa birra Nastro Azzurro.\nNel 1963 venne lanciata sul mercato la Nastro Azzurro, che doveva il suo nome alla vittoria nel 1933 del Nastro Azzurro dell'Atlantico da parte del transatlantico italiano Rex.\nNel luglio dello stesso anno fu avviata la produzione nel nuovo sito industriale di Bari, che andava a sostituire il precedente: cos\u00ec come per il sito di Napoli, la progettazione dell'impianto fu opera dello studio americano Harley-Ellington &amp; Day. Negli anni successivi furono poi aperti altri due nuovi impianti: quello di Roma nella zona industriale di Tor Sapienza, che andava a sostituire la storica sede di via Mantova, nel 1971 e quello di Padova, sorto nel 1973 accanto ad un centro di imbottigliamento attivo dal 1960.\nNel 1976 l'ormai novantaduenne Giacomo Peroni lasci\u00f2 le cariche di amministratore delegato e presidente, carica quest'ultima che venne assunta dal nipote Giorgio Natali, mentre Rodolfo Peroni e l'azionista esterno alla famiglia Mario Beretta diventarono i nuovi amministratori delegati.\nA partire dalla fine degli anni '70 fu avviata una politica di riorganizzazione riguardo agli otto stabilimenti produttivi del gruppo che port\u00f2 alla chiusura di alcuni di questi: il primo fu quello di Livorno nel 1979, poi seguito dagli impianti di Savigliano, Taranto ed Udine (nel 1988).\nNel 1987 mor\u00ec il vicepresidente Carlo Peroni, questo port\u00f2 alle nomine di Marco Martinelli, erede della famiglia Ferro, a vicepresidente e di Andrea Mondello, figlio di Amarilli Peroni, a sua volta figlia di Giacomo Peroni, ad amministratore delegato, avvenute nel febbraio dell'anno successivo.\nL'acquisizione di W\u00fchrer.\nNel 1988 viene acquisita la W\u00fchrer, la pi\u00f9 antica fabbrica birraia italiana, all'epoca di propriet\u00e0 del gruppo Danone che, nell'ambito dell'operazione, divenne azionista della Peroni con il 19,5 per cento del capitale, gli impianti della Wuhrer a Brescia, Battipaglia e San Cipriano Po furono chiusi tutti entro il 1993.\nNel 1991 termin\u00f2 la ristrutturazione della storica sede di via Mantova, dove fu insediata la direzione generale.\nPrima inglese poi giapponese.\nNel 2003 la multinazionale britannica SABMiller plc, acquis\u00ec il gruppo Peroni per 400 milioni di euro pagati in due \"tranche\", la prima nello stesso anno e la seconda nel 2005, anno in cui fu chiuso anche lo stabilimento napoletano.\nNel novembre 2016 Anheuser-Busch InBev, per evitare problemi legati all'Antitrust europea nell'ambito dell'acquisizione di SABMiller, vende la Peroni al gruppo giapponese Asahi Breweries.\nMarchi.\nL'azienda produce vari marchi, tra cui i principali sono:\nCome azienda del gruppo Asahi, la Peroni distribuisce in Italia i marchi:\nVi sono infine marchi non pi\u00f9 in produzione:"}
{"id": "2340530", "revid": "131358", "url": "https://it.wikipedia.org/wiki?curid=2340530", "title": "G\u00e9rson Candido de Paula", "text": ""}
{"id": "2340539", "revid": "1543377", "url": "https://it.wikipedia.org/wiki?curid=2340539", "title": "Waukegan", "text": "Waukegan \u00e8 una city degli Stati Uniti d'America, capoluogo della contea di Lake, nello Stato dell'Illinois. Fa parte dell'area metropolitana di Chicago, ed \u00e8 la localit\u00e0 pi\u00f9 settentrionale dello Stato dell'Illinois, ai confini con il Wisconsin, sulle sponde del lago Michigan."}
{"id": "2340541", "revid": "729019", "url": "https://it.wikipedia.org/wiki?curid=2340541", "title": "Furio Niclot Doglio", "text": "Fu un famoso asso dell'aviazione della Regia Aeronautica, detentore di sette primati internazionali, Medaglia d'Oro al Valor Militare \"alla memoria\". Durante la seconda guerra mondiale gli sono accreditati 7 aerei abbattuti individualmente (sei dei quali Spitfire, tutti sul cielo di Malta), quattro probabili e due in collaborazione con il suo gregario, l'asso maresciallo Ennio Tarantola. Le sue vittorie sono state conseguite ai comandi dei monoplani Fiat G.50 e Macchi M.C.202. Fu abbattuto, nel cielo di Malta, il 27 luglio 1942 dall'asso canadese della RAF George Beurling.\nBiografia.\nLa giovinezza.\nIl padre di Furio Niclot Doglio, Silvio, era nativo di Cagliari, mentre la madre Amalia Perino era piemontese. Aveva due sorelle, Silvia ed Elsa. Furio consegu\u00ec la maturit\u00e0 classica al liceo \"Dettori\" a Cagliari. Praticava con successo la scherma e l'equitazione. Dopo la maturit\u00e0 si iscrisse alla Regia Scuola d'Appicazione d'Ingegneria di Roma, dove la famiglia si era trasferita. Si laure\u00f2 a 22 anni, nel novembre 1930, e il mese dopo consegu\u00ec l'abilitazione alla professione. Nel 1931 consegu\u00ec il brevetto di pilota civile di 2\u00ba e di 3\u00ba grado. L'8 dicembre, durante una manifestazione aerea organizzata dal giornale \"Il Littoriale\" davanti al ministro dell'Aria, Italo Balbo, sfid\u00f2 il campione automobilistico Piero Taruffi, a una gara di 5 giri di aeroporto, circa 20 chilometri. Niclot, che pilotava un Fiat-Ansaldo A.S.1, perse di un soffio. A 24 anni era istruttore di acrobazia aerea e insegnante di navigazione aerea e topografi alla scuola di volo della Compagnia Nazionale Aeronautica basata all'aeroporto del Littorio. Aveva accumulato oltre 1500 ore di volo 500 delle quali di acrobazia. Nel 1932-1933 addestrava i giovani ufficiali di complemento.\nI record.\nNiclot inaugur\u00f2 la sua stagione di record mondiali il 28 dicembre 1932. Quel giorno decoll\u00f2 con un Fiat AS.1 idro, con motore CNA C.7, e raggiunse la quota di 7.362 metri, mai toccata fino ad allora da nessun idrovolante da turismo. Il 10 maggio 1933 spos\u00f2 Elda Pace. Il 6 novembre 1933 decoll\u00f2 dall'idroscalo del Littorio, a Roma, con un idrovolante leggero monoposto CNA Eta, raggiungendo gli 8\u00a0411 metri, migliorando cos\u00ec il record precedente, conquistato dal tedesco Wilhelm Zimmermann il 4 giugno 1930. Poco meno di un mese dopo, il 24 dicembre 1933, Niclot conquist\u00f2 anche il terzo record mondiale: il primato internazionale di quota per aerei leggeri monoposto, sempre su CNA Eta, in versione terrestre, portandolo a 10.008 metri. Intanto la Societ\u00e0 Italiana Ernesto Breda di Sesto San Giovanni gli offr\u00ec il posto di capo collaudatore. Ed \u00e8 proprio con un aereo Breda Ba.88 che il 1\u00ba aprile 1937 Niclot Doglio batt\u00e9 il primato di velocit\u00e0 sui 100 chilometri, volando a una media di 517,836 chilometri orari e superando il precedente record di Maurice Arnoux, fermo a 476,316\u00a0km/h. Appena nove giorni dopo, il 10 aprile, Niclot batteva anche il record di velocit\u00e0 sui 1000 chilometri, con una media di 475,518\u00a0km/h. Questi ultimi due record vennero migliorati il 5 e il 9 dicembre 1937 sul Breda 88, motorizzato con i nuovi Piaggio P.XI, a 554,375 e 524,185\u00a0km/h con 1000\u00a0kg di carico. Questi record suscitarono una eco clamorosa sulla stampa e destarono interesse per il veloce monoplano anche all'estero. In realt\u00e0 il Breda Ba.88, come aereo da guerra, si dimostr\u00f2 un fallimento totale, rivelandosi quasi impossibile da staccare da terra e da manovrare con carico bellico. Il 10 luglio 1937, infine, Niclot, mentre provava in volo, ad alta velocit\u00e0, il nuovo Breda Ba.64, perdeva i piani di coda, ma riusciva ad allontanare l'aereo dall'abitato prima di lanciarsi con il paracadute, da soli 300 metri. Niclot ottenne la Medaglia d'argento al valore aeronautico, ma, padre di due bambini, l'anno dopo lasci\u00f2 la Breda e si stabil\u00ec a Roma, nella sua casa di via Ravenna, e inizi\u00f2 a lavorare come costruttore edile, con il padre, ingegnere come lui.\nSeconda guerra mondiale.\nArruolatosi volontario allo scoppio delle ostilit\u00e0, Niclot Doglio fu destinato alla 355\u00aa Squadriglia del 21\u00ba Gruppo del 51\u00ba Stormo, basato a Ciampino e destinato alla difesa dell'Italia Centrale. Niclot comp\u00ec la sua prima missione il 17 giugno: una crociera di vigilanza sul cielo di Roma ai comandi di un Fiat G.50. Il 14 settembre pass\u00f2 in forza alla 353\u00aa Squadriglia del 20\u00ba Gruppo Caccia (destinato a confluire nel 56\u00ba Stormo).\nCorpo Aereo Italiano.\nLa sua unit\u00e0 entr\u00f2 a far parte del Corpo Aereo Italiano costituito per partecipare alla fase finale della Battaglia d'Inghilterra. Basato su Maldeghem, in Belgio, comp\u00ec la sua prima azione il 27 ottobre, scortando una formazione di Fiat B.R.20 diretti a bombardare Ramsgate. Al termine della campagna, Niclot aveva totalizzato sei azioni sull'Inghilterra, sedici sulla Manica e 63 crociere di protezione, ma - come tutti gli altri piloti di G.50 del C.A.I. - non incontr\u00f2 mai un caccia inglese, n\u00e9 spar\u00f2 mai un colpo.\nAfrica settentrionale.\nIl 30 giugno 1941 ottenne la sua prima vittoria, quale Comandante della 353 squadriglia. Di scorta a Stukas tedeschi diretti a bombardare due navi da trasporto, un incrociatore leggero ed un cacciatorpediniere al largo di Ras Azzas, abbatteva uno di tre Hawker Hurricane che avevano attaccato i bombardieri in picchiata, mitragliando gli altri due. Per questa azione riceveva la Medaglia di bronzo al valore militare \"sul campo\". Una seconda Medaglia di bronzo sottolineava il valore dimostrato da Niclot durante il primo anno di guerra.\nMalta.\nNel giugno 1942 Niclot giungeva a Gela al comando della 151\u00aa Squadriglia, appena riequipaggiata con i nuovi Macchi M.C.202. Il 2 luglio, di scorta a tre Savoia-Marchetti S.M.84, Niclot, alla testa di altri nove \"Folgore\" attaccava frontalmente e colpiva il Supermarine Spitfire BR377/T-K del \"Flight Sergeant\" C.S. Gerry De Nancrede dello \"Squadron\" 249, che incidentava il suo aereo in un atterraggio di fortuna a Takali, e ne mitragliava altri due. \nIl 6 luglio si scontrava ancora con il \"249\", l'unit\u00e0 di \"\u00e9lite\" di Malta e rivendicava l'abbattimento di un altro Spitfire, confermato dal suo gregario Ennio Tarantola, visto cadere a nord di Valletta. Ma pare che questo fosse il Reggiane Re.2001 del sottotenente Romano Pagliani della 152\u00aa Squadriglia, abbattuto da George Beurling o dal \"Flight Lieutenant\" Lee. Il \"249\" quel giorno non registr\u00f2 perdite, anche se ebbe due aerei danneggiati, uno dei quali era quello pilotato da Beurling, che tre settimane dopo uccider\u00e0 Doglio in combattimento su Gozo. Il 7 luglio, mentre scortava con altri sette piloti di Macchi, per la prima volta, gli Ju 88A-4 del Kampfgeschwader 77, abbatteva in collaborazione con il fido gregario Tarantola lo Spitfire del \"Flight Sergeant\" David \"Nick\" Ferraby dello \"Squadron\" 185 (AB 500), che si paracadutava mentre il suo aereo si schiantava vicino alla Chapel of \"Our Lady of the Abandoned\", vicino a Qormi e Zebbug, ad est di Valletta.\nIl 9 luglio, mentre scortava (sempre con Tarantola) dei Ju 88 su Luqa, fu colto, con il suo gregario, da un malore dovuto al cattivo funzionamento dell'impianto dell'ossigeno a 8.000 metri: precipitarono a lungo prima di riprendere conoscenza e ripresero il controllo dei velivoli appena prima di precipitare in mare.\nVenerd\u00ec 10 luglio la \"coppia\" Niclot-Tarantola ottenne un'altra vittoria in collaborazione, durante una grande battaglia aerea a sud di Rabat che vide coinvolti 19 M.C.202 del 20\u00ba Gruppo e 6 M.C.202 del 155\u00ba Gruppo (poi 155\u00ba Gruppo ETS), in appoggio ai Messerschmitt Bf 109 del JG 53 contro sette Spitfire del 249 Squadron, pi\u00f9 tardi rinforzati da altrettanti Spitfire del 603 Squadron. Altri quattro Spitfire vennero incontrati vicino a Gozo. Doglio rivendic\u00f2 l'abbattimento di un caccia inglese, probabilmente il BR244 pilotato dal \"Flight Sergeant\" Bernie Reynolds, l'unica perdita della RAF a fronte degli otto abbattimenti dichiarati dai piloti italiani e tedeschi. \nIl giorno dopo, Niclot diventava un ufficialmente un \"asso\". Sempre durante una scorta ai bombardieri Ju 88, intercettava e faceva precipitare in mare uno Spitfire (probabilmente il BR111/T-M del Wt Off. Chuck B. Ramsay dello \"Squadron\" 249) e ne abbatteva un altro in collaborazione con altri suoi piloti. Era la quinta vittoria di Niclot, la quarta in pochi giorni. Il 13 luglio intercettava con altri quattro Macchi una dozzina di Spitfire che stavano attaccando dei Messerschmitt 109 e abbatteva in successione due Spitfire (e ne danneggiava un altro), il secondo dei quali, (il BR 324) pilotato dal Flight Sgt. Vernon Willie, precipitava in mare. Anche il tenente Italo D'Amico rivendicava un caccia inglese abbattuto, ma due piloti della squadriglia di Niclot, i sottotenenti Rosario Longo e Pietro Menaldi, venivano abbattuti e uccisi. Mentre tornava alla base, Niclot avvistava due Spitfire che attaccavano un Ju 88. Nonostante avesse finito le munizioni, il capitano della 155\u00aa Squadriglia riusciva ad allontanarli per poi scortare il bombardiere tedesco, il cui pilota atterrava a Gela, base del 20\u00ba Gruppo, per ringraziare personalmente chi aveva impedito che venisse abbattuto.\nEpilogo.\nIl 27 luglio, scortando sulla rotta di ritorno i soliti Ju 88, Niclot, il sergente Faliero Gelli della 378\u00aa Squadriglia, alla sua sinistra, Tarantola e il sottotenente Beniamino Spadaro, alla sua destra, mentre costeggiavano l'isola di Gozo, vennero attaccati, in contemporanea, da sei Spitfire del 126 \"Squadron\", \"a ore 12\", e da altri otto del 249\u00b0 \"Squadron\" da \"ore 10\". Tarantola avvis\u00f2 il suo comandante battendo le ali, come era loro consuetudine, dell'arrivo degli Spitfire dal lato sinistro, mentre Niclot, che a sua volta batteva le ali per segnalare i caccia del 126\u00b0 \"Squadron\", credette evidentemente che il suo gregario gli stesse segnalando i caccia inglesi in arrivo frontalmente. Infatti scese in picchiata per poi cabrare ed attaccarli dal basso, ma fu centrato dai colpi dei cannoncini Hispano-Suiza da 20 millimetri dello Spitfire V BR301, sigla UF-S, pilotato dall'asso canadese George \"Buzz\" Beurling, che immediatamente prima aveva abbattuto Gelli, il quale riusc\u00ec a compiere un atterraggio di fortuna a Gozo. Niclot fu ucciso istantaneamente. \nIl suo Macchi emise una scia di fumo bianco, poi Tarantola scorse una fiammata divampare dal muso del \"202\" del suo comandante che precipit\u00f2 in vite. \"The poor devil simply blew to pieces in the air\" (Quel povero diavolo esplose semplicemente in aria), ricord\u00f2 l'anno dopo Beurling scrivendo il libro \"Malta Spitfire\", insieme al giornalista Leslie Roberts.\nIn meno di un mese (luglio 1942), Niclot aveva svolto ventuno voli di guerra, affrontato diciotto combattimenti, ottenuto sei vittorie individuali, quattro probabili e due in collaborazione con il maresciallo Ennio Tarantola.\nDediche e riconoscimenti.\nA Roma, nell'atrio di un palazzo costruito dall'impresa del padre, ingegnere come lui, in via Bolzano 14, c'\u00e8 una lapide murata che riporta la motivazione della Medaglia d'Oro al Valor Militare di Niclot. In via Ravenna 7A, vicino a piazza Bologna, si trova la casa dove Niclot visse, con la sua famiglia. La motivazione della Medaglia d'Oro \u00e8 anche su una lapide nel cimitero Bonaria in Sardegna, dove la locale sezione dell'Arma Aerea \u00e8 dedicata a Furio Niclot Doglio. Infine a Fiumicino, vicino a Roma, una strada nell'area di Isola Sacra, porta il nome dell'asso torinese.\nIl portale web dell'Aeronautica Militare ha proposto una pagina, intitolata \"I grandi aviatori\", dove vengono citate le maggiori personalit\u00e0 storiche dell'aviazione italiana, ponendo Niclot Doglio tra di esse.\nOnorificenze.\nViene decorato con una Medaglia d'oro al Valor Militare, una d'argento al valore aeronautico, una d'Argento al valore militare \"sul campo\", due di Bronzo, la Croce di Ferro tedesca di seconda classe (EK II.Kl).\n "}
{"id": "2340543", "revid": "2093133", "url": "https://it.wikipedia.org/wiki?curid=2340543", "title": "Ducati Supersport", "text": "Le Ducati SuperSport (note anche come Ducati SS) sono una serie di modelli di motocicletta prodotti dalla casa motociclistica bolognese Ducati a partire dal 1988, dotate di motori bicilindrici derivati dalla precedente serie Pantah. Il nome si rif\u00e0 a quello della Ducati 750 Super Sport a \"carter tondi\" del 1973 e a quello delle successive 750 e 900 Super Sport a \"carter squadrati\" del 1975 e alla Pantah SS. Della serie SuperSport fa parte anche la SuperLight da 900\u00a0cm\u00b3 del 1992.\nLe origini (1972\u20131981).\n200 Miglia di Imola, 1972.\nTutte le Ducati moderne, e tra di esse la serie SuperSport, traggono le loro origini dalla storica \"doppietta\" di Paul Smart e Bruno Spaggiari in sella a due \"750 Sport\" a distribuzione desmodromica nella prima edizione della 200 miglia di Imola disputatasi nel 1972, una gara riservata alle derivate di serie di grossa cilindrata, l'equivalente europeo della prestigiosa 200 Miglia di Daytona. Il circuito di Imola, allora priva di qualsiasi chicane, era un tracciato veloce che premiava la maneggevolezza della moto alle alte velocit\u00e0 piuttosto che la sua potenza e l'accelerazione. Il capo progettista Fabio Taglioni realizz\u00f2 le moto da corsa per i suoi piloti partendo da motore e telaio della 750 GT e l'aver ottenuto i primi due posti sul podio in quella gara fece entrare di colpo la Ducati nel novero delle case produttrici di superbike.\nLa 750 Super Sport prima serie (1973-1974).\nIl primo, ridotto, della 750 Super Sport vide la luce nel 1973 e fu basato sulle preesistenti \"750 Sport\" e \"750 GT\", a cui venne aggiunta una carenatura ripresa dalle forme di quella adottata dalle moto scese in pista alla 200 miglia. Il telaio era verniciato con la stessa tonalit\u00e0 di verde e le sovrastrutture erano di colore argento, con il serbatoio di vetroresina che presentava una fascia verticale non verniciata, in modo da permettere la verifica \"a vista\" del livello del carburante residuo.\nFu per\u00f2 il 1974 a segnare l'entrata a regime della produzione della 750 SS. Quell'anno furono prodotte solo 401 esemplari della moto, ma esse si fecero notare per essere delle moto da corsa con concessioni minime per l'uso su strada, solo il necessario per ottenere l'omologazione. I costi di produzione del complesso bicilindrico desmodromico \"a coppie coniche\" caratterizzato dai \"carter tondi\", per\u00f2, ne resero antieconomica la produzione. Nonostante ci\u00f2, essa \u00e8 considerata uno dei modelli pi\u00f9 significativi della produzione Ducati in quanto a quel tempo offriva i massimi livelli di maneggevolezza e prestazioni di tutta la concorrenza e salv\u00f2 l'azienda dal fallimento.\nLa Super Sport seconda serie (1975\u20131981).\nA partire dal 1975 vennero commercializzate due nuove versioni della Super Sport, che sostituirono la 750 a \"carter tondi\": basate sul nuovo motore da 864\u00a0cm\u00b3 della Ducati 860 GT caratterizzato dai \"carter squadrati\", esse furono denominate \"900 Super Sport\" e \"750 Super Sport\" (con il motore dalla cilindrata ridotta). Virtualmente identiche, ne furono prodotte 250 esemplari per ognuna delle versioni, con gli acquirenti che preferirono per lo pi\u00f9 la versione col motore pi\u00f9 grosso, mentre la 750 veniva acquistata da coloro che l'avrebbero usata nelle competizioni riservate alle moto di quella cilindrata. Fu in seguito affiancata nel listino dalla Mike Hailwood Replica e sostituita nel 1982 dalla \"Ducati 900 S2\".\nLe SuperSport/SS moderne (1988\u20132007).\nSuperSport prima serie (1988-1998).\nDopo un primo tentativo effettuato con la Ducati 750 Sport del 1988, che accoppiava il telaio della 750 F1 del 1985 al motore della Ducati Paso 750 raffreddato ad aria e dotato di un singolo carburatore Weber doppio corpo posizionato in mezzo ai cilindri, si dovette aspettare per il vero rilancio delle \"SS\", in quanto la moto era affetta da problemi di carburazione, fragilit\u00e0 del forcellone e problemi di assetto legati alle ruote da 16\".\nPresentata nel 1988, anche la Ducati SuperSport era dotata di un motore bicilindrico desmodromico a due valvole raffreddato ad aria e derivato dalla serie Pantah. Denominato \"Desmodue\" e con una cilindrata di 904\u00a0cm\u00b3, aveva il monoblocco derivato da quello della pi\u00f9 prestazionale 851, con relativo cambio a sei rapporti, e un telaio a traliccio di tubi, nella migliore tradizione della Casa. Fu affiancata dalla pi\u00f9 economica \"750 SuperSport\", che conservava il motore della Paso 750 (con cambio a cinque rapporti) e aveva un solo disco anteriore. In seguito al restyling del 1991 il nome della motocicletta fu contratto da \"900/750 SuperSport\" a \"900/750 SS\", fu ridisegnata la carenatura e furono adottati molti altri componenti provenienti dalla \"851\", in primis l'impianto frenante.\nLe SuperSport piccole: 350SS/400SS/600SS.\nLe Ducati 350SS, Ducati 400SS e Ducati 600SS erano delle motociclette sportive dedicate ai mercati italiano e giapponese. I modelli 350cc/400cc furono prodotti per andar incontro a specifiche normative relative alle patenti, che in Giappone (400\u00a0cm\u00b3) e in Italia (350\u00a0cm\u00b3) limitavano l'accesso alle moto di maggior cilindrata ai neopatentati. Il modello 600SS fu lanciato nel 1994 per completare la gamma con un modello di cilindrata intermedia senza eccessive spese di sviluppo. Esteticamente non differivano molto dalle moto di cilindrata superiore\nTutti e tre i modelli erano derivati dalla \"750 SS\", di cui conservavano il telaio e molti altri componenti. Le maggiori differenze consistevano nello scarico 2-in-1, nel freno anteriore a disco singolo e nella possibilit\u00e0 di avere la semicarenatura.\nDucati SuperLight.\nLa \"900 SuperLight\" apparve nel 1992 come edizione numerata della SuperSport. Caratterizzata da scarichi rialzati, coperchio della frizione con fori di ventilazione, dischi flottanti anteriori della Brembo, particolari in fibra di carbonio, cerchi Marvic alleggeriti. Le successive edizioni rinunciarono a molti di questi equipaggiamenti speciali, differenziandosi sempre meno dalla 900 SuperSport di serie.\nSuperSport seconda serie (1998\u20132007).\nNel 1998 la serie Supersport fu sottoposta a un profondo restyling, con la nuova carenatura disegnata da Pierre Terblanche che si ispirava a quella della Ducati Supermono da corsa e l'introduzione dell'iniezione elettronica. La SS era disponibile sia col motore da 750\u00a0cm\u00b3 che con quello da 900\u00a0cm\u00b3, sia con carenatura integrale che parziale ed era prevista anche le pi\u00f9 economiche versioni \"Sport\". Nel 2003 la gamma fu rimodulata con le nuove 620\u00a0cm\u00b3, 800\u00a0cm\u00b3 e 1000\u00a0cm\u00b3 che sostituivano le vecchie 900 e 750.\nNel 2007 la produzione cess\u00f2, lasciando spazio alla serie Ducati SportClassic (di cui fa parte la Paul Smart 1000LE), una famiglia di moto dall'estetica ispirata alle moto sportive degli anni settanta .\nSport e Supersport.\nLe due versioni condividono quasi tutto, a parte piccole varianti: sospensioni anteriori non regolabili, ammortizzatore posteriore diverso e un solo freno a disco all'anteriore invece di due per la versione Sport, vernice anzich\u00e9 un nero opaco per la versione Supersport.\nIl prezzo era la maggiore differenza: 2 milioni di Lire in meno per la versione Sport.\nCilindrate e allestimenti seconda serie.\nTutte le moto erano disponibili nella versione con carena intera e con mezza carena (HF)."}
{"id": "2340544", "revid": "23528393", "url": "https://it.wikipedia.org/wiki?curid=2340544", "title": "Marrani", "text": ""}
{"id": "2340545", "revid": "23528404", "url": "https://it.wikipedia.org/wiki?curid=2340545", "title": "Attese messianiche", "text": ""}
{"id": "2340546", "revid": "23528412", "url": "https://it.wikipedia.org/wiki?curid=2340546", "title": "Attesa messianica", "text": ""}
{"id": "2340552", "revid": "287204", "url": "https://it.wikipedia.org/wiki?curid=2340552", "title": "Pi\u00e8 La Costa", "text": ""}
{"id": "2340554", "revid": "180559", "url": "https://it.wikipedia.org/wiki?curid=2340554", "title": "Comment tu vas?", "text": "Comment tu vas?, pubblicato nel 1980 \u00e8 un album di Claudio Baglioni in lingua francese."}
{"id": "2340556", "revid": "287204", "url": "https://it.wikipedia.org/wiki?curid=2340556", "title": "Decatur (Illinois)", "text": "Decatur \u00e8 una citt\u00e0 degli Stati Uniti d'America, nella contea di Macon, nello Stato dell'Illinois. Situata sul fiume Sangamon e presso il lago Decatur, nella parte centrale dello Stato."}
{"id": "2340557", "revid": "1305772", "url": "https://it.wikipedia.org/wiki?curid=2340557", "title": "Infest", "text": ""}
{"id": "2340559", "revid": "124808", "url": "https://it.wikipedia.org/wiki?curid=2340559", "title": "One Second", "text": ""}
{"id": "2340566", "revid": "287204", "url": "https://it.wikipedia.org/wiki?curid=2340566", "title": "Paradise Lost (album)", "text": ""}
{"id": "2340567", "revid": "213431", "url": "https://it.wikipedia.org/wiki?curid=2340567", "title": "Rai Sat Art", "text": ""}
{"id": "2340569", "revid": "213431", "url": "https://it.wikipedia.org/wiki?curid=2340569", "title": "Rai Sat Show", "text": ""}
{"id": "2340576", "revid": "1305772", "url": "https://it.wikipedia.org/wiki?curid=2340576", "title": "The Singles Collection", "text": "The Singles Collection (\"la raccolta dei singoli\") \u00e8 il nome di diverse raccolte discografiche:"}
{"id": "2340582", "revid": "6923", "url": "https://it.wikipedia.org/wiki?curid=2340582", "title": "Fosso del Presale", "text": "Il fosso del Presale \u00e8 un piccolo torrente che scorre in provincia di Pesaro e Urbino.\nPercorso.\nNasce dal sovrastante monte Nerone, noto soprattutto per i fossili, scorre in direzione nord e si getta nel sottostante fiume Candigliano, nel comune di Piobbico.\nSport.\nLa parte centrale \u00e8 sin dagli anni sessanta frequente meta di praticanti del canyoning, una moderna forma di escursionismo sportivo, che qui trovano un percorso sufficientemente attrezzato di facile percorrenza.\nLa calata pi\u00f9 alta \u00e8 di 25 metri, il percorso in tutto ne annovera 12. Durante le discese primaverili \u00e8 facile trovarvi dei piccoli ed innocui tritoni.\nPer effettuare canyoning nel fosso conviene parcheggiare nei pressi dell'antico cimitero di rocca leonella, poi salire a piedi lungo il comodo sentiero che in circa 25 minuti conduce alla prima calata."}
{"id": "2340584", "revid": "282877", "url": "https://it.wikipedia.org/wiki?curid=2340584", "title": "Cancionero de Upsala", "text": ""}
{"id": "2340596", "revid": "762947", "url": "https://it.wikipedia.org/wiki?curid=2340596", "title": "La Monnaie/De Munt", "text": "Il Th\u00e9\u00e2tre Royal de la Monnaie (pi\u00f9 semplicemente la Monnaie) in francese, o Koninklijke Muntschouwburg (semplicemente de Munt) in fiammingo, \u00e8 un teatro di Bruxelles in Belgio. Il nome in entrambe le lingue significa \"Teatro Reale della Zecca\". \nOggi l\"'Opera Nazionale del Belgio\", una istituzione federale, prende il nome dall'edificio in cui \u00e8 ubicata. Pertanto, \"de Munt/la Monnaie\" si riferiscono entrambi sia alla struttura che alla istituzione artistica.\nCome teatro principale del Belgio, \u00e8 una delle poche istituzioni culturali nazionali a vivere dei finanziamenti pubblici per la sua attivit\u00e0 artistica. Altri teatri d'opera in Belgio, come la \"Vlaamse Opera\" e la \"Op\u00e9ra Royal de Wallonie\", sono finanziate dai governi regionali.\nStoria.\nNegli ultimi tre decenni la \"de Munt/la Monnaie\" ha riguadagnato la reputazione di uno dei maggiori teatri d'opera d'Europa, grazie al lavoro dei direttori che si sono succeduti, ovvero G\u00e9rard Mortier, Bernard Foccroulle ed il direttore musicale Antonio Pappano.\nL'attuale edificio \u00e8 il terzo teatro costruito su quel sito. Il prospetto risale al 1818 ma \u00e8 stato ristrutturato nel 1856 e poi ancora nel 1986. Il foyer e la sala sono stati costruiti nel 1856, ma quasi tutti gli elementi dell'attuale struttura sono stati rinnovati negli anni ottanta.\nIl teatro di Gio Paolo Bombarda (1700 - 1818).\nIl primo teatro pubblico permanente per l'opera di Bruxelles venne costruito fra il 1695 ed il 1700 dagli architetti veneziani Paolo e Pietro Bezzi, a seguito di un piano di ricostruzione successivo al bombardamento di Bruxelles del 1695 da parte dell'esercito francese di Luigi XIV. Esso venne costruito sul sito della vecchia zecca di Stato. Il nome di questo sito \"de Munt\" o \"la Monnaie\" (\"la zecca\") rimase collegato al teatro per i secoli a venire. La costruzione del Teatro venne promossa da Massimiliano II Emanuele di Baviera, in quel tempo Governatore dei Paesi Bassi spagnoli. Egli incaric\u00f2 il suo \"tesoriere\", l'italiano Gio Paolo Bombarda, di finanziare e sovraintendere alla costruzione dell'opera.\nIl primo spettacolo, del quale si ha menzione nel quotidiano locale, fu costituito dall'opera \"Atys\" di Jean-Baptiste Lully, rappresentata il 19 novembre 1700. Il repertorio operistico francese domin\u00f2 la produzione del teatro nei secoli seguenti, anche se vennero rappresentate, sporadicamente, opere del repertorio veneziano e di autori non francesi. Fino alla met\u00e0 del XIX secolo, oltre a spettacoli di opera, balletti e concerti, venivano rappresentati anche spettacoli di prosa.\nDal XVIII secolo il palcoscenico del \"de Munt/la Monnaie\" venne considerato il secondo teatro in lingua francese dopo i maggiori teatri di Parigi. Sotto il regno del principe Carlo Alessandro di Lorena, che fu un vero mecenate delle arti, il teatro raggiunse livelli di eccellenza. All'epoca esso ospitava una compagnia di teatro d'opera, un corpo di ballo, un coro ed un'orchestra. La magnificenza degli spettacoli and\u00f2 scemando durante gli ultimi anni del dominio austriaco, a seguito delle politiche economiche rigorose dell'imperatore Giuseppe II.\nDopo il 1795, quando l'esercito rivoluzionario francese occup\u00f2 le province del Belgio, il Teatro divenne una istituzione dipartimentale francese.\nFra i tagli alle spese, venne abolito il \"Corps de Ballet\". Durante questo periodo, diversi attori e cantanti francesi fra i pi\u00f9 famosi si esibirono nel teatro durante le loro tourn\u00e9e nelle province dell'Impero. Persino Napoleone, in visita a Bruxelles, giudic\u00f2 il vecchio Teatro in condizioni troppo cattive per uno dei maggiori teatri dell'Impero. Egli diede ordine di ricostruire il teatro in stile pi\u00f9 monumentale, degno di una delle citt\u00e0 pi\u00f9 importanti dell'Impero, ma nulla fu fatto durante il suo regno. Finalmente il progetto and\u00f2 in porto sotto gli auspici del nuovo Regno Unito dei Paesi Bassi ed il vecchio edificio di Bombarda venne demolito nel 1818.\nIl teatro di Louis Damesme (1818 - 1855).\nIl vecchio Teatro venne sostituito da un nuovo edificio in stile neoclassico, disegnato dall'architetto francese Louis Damesme. Contrariamente all'edificio di Bombarda, che era ubicato lungo la strada e completamente circondato da altri edifici, il nuovo teatro venne collocato al centro di una piazza di nuova costruzione. Questo gli diede un'apparenza pi\u00f9 monumentale ma nello stesso tempo lo rese pi\u00f9 sicuro in quanto pi\u00f9 facilmente accessibile in caso di incendi, un tempo molto frequenti in questo tipo di strutture. Tra l'altro, in caso d'incendio, sarebbe stata pi\u00f9 difficile la propagazione delle fiamme agli edifici vicini. La nuova sala venne inaugurata il 25 maggio 1819 con l'opera \"La Caravane du Caire\", del compositore belga Andr\u00e9 Ernest Modeste Gr\u00e9try.\nCome maggior teatro di lingua francese del nuovo Regno Unito dei Paesi Bassi, la Monnaie avrebbe dovuto testimoniare il fulgore del nuovo Stato da poco costituito. Il teatro pass\u00f2 sotto la giurisdizione della Citt\u00e0 di Bruxelles, che ebbe il diritto di nominare un direttore incaricato della gestione. In questo periodo attori famosi, come Fran\u00e7ois Joseph Talma, e cantanti come Maria Malibran, si esibirono a \"la Monnaie\". Il \"Corps de Ballet\" venne reintrodotto e pass\u00f2 sotto la supervisione del danzatore e coreografo Jean-Antoine Petipa, padre del famoso Marius Petipa.\n\"De Munt\" avrebbe giocato un ruolo preminente nella formazione del Regno del Belgio. L'opera \"La muta di Portici\" di Daniel Auber venne programmata nell'agosto 1830, dopo che era stata vietata da re Guglielmo II per il suo contenuto incitante alla rivolta. Alla rappresentazione di quest'opera, la sera del 25 agosto 1830, si scaten\u00f2 una rivolta che costitu\u00ec la scintilla che fece scattare la rivoluzione belga, che condusse poi all'indipendenza del Belgio. L'edificio del Damesme continu\u00f2 ad essere utilizzato per oltre un ventennio come maggior teatro d'opera del Belgio, prima che venisse raso al suolo da un pauroso incendio, avvenuto il 21 gennaio del 1855, che lasci\u00f2 in piedi soltanto le pareti esterne e la facciata.\nIl teatro di Joseph Poelaert dal 1856.\nDopo l'incendio del gennaio 1855 il teatro venne ricostruito, su disegno di Joseph Poelaert, nel giro di quattordici mesi. La sala, con 1.200 posti, ed il \"foyer\" vennero decorati nell'allora popolare stile eclettico. Una mistura di neo barocco, neo rococo e neo rinascimentale.\nPer la decorazione si fece largo uso di dorato, \"cartone-pierre\", sculture, velluto rosso e broccato. La sala venne dotata di un enorme candelabro pendente dalla volta a cupola. Esso era realizzato in bronzo dorato e cristalli di Murano. Gli affreschi della volta, che rappresentano \"Il Belgio che protegge le Arti\", furono realizzati dalla bottega dai pittori parigini Fran\u00e7ois-Joseph Nolau (Parigi 1804 \u2013 1883) ed Auguste-Alfred Rub\u00e9 (Parigi, 1815 \u2013 1899), due decoratori famosi per aver lavorato all'Oper\u00e0 de Paris. Nel 1887 la cupola venne ridipinta da Auguste-Alfred Rub\u00e9 (Parigi, 1815\u00a0\u2013 1899) e da Philippe-Marie Chaperon (Parigi, 1826\u00a0\u2013 1907), in quanto gli affreschi erano stati gi\u00e0 seriamente danneggiati dal fumo delle candele del grande lampadario. Questi affreschi rimasero in sito fino al 1985, quando vennero asportati durante la ristrutturazione e sostituiti con una pessima copia del pittore belga Xavier Crolls. Dal 1988 al 1998 gli affreschi di Rub\u00e9 e Chaperon rimasero in restauro e nel 1999 vennero risistemati al loro posto. Oggi La Monnaie \u00e8 considerato uno dei pi\u00f9 bei teatri d'opera d'Europa. I sobri colori dell'esterno che si vedono oggi vennero realizzati diversi decenni dopo. Poelaert non intese mai imbiancare questi muri esterni. Nel 1856 gli esterni non avevano nessuna verniciatura, come provato da alcune fotografie del tempo.\nIl nuovo \"Th\u00e9atre Royal de la Monnaie\" apr\u00ec il 25 marzo 1856 con l'opera \"Jaguarita l'Indienne\" di Fromental Hal\u00e9vy. Verso la met\u00e0 del XIX secolo il repertorio era dominato da opere di autori francesi come Hal\u00e9vy, Daniel Auber e Giacomo Meyerbeer, e di compositori italiani come, Gioachino Rossini, Gaetano Donizetti, Vincenzo Bellini e Giuseppe Verdi, che avevano un considerevole successo a Parigi.\nIl teatro nel XX secolo.\nA seguito di un difetto nella costruzione delle fondazioni si rese subito necessario un intervento sui lavori di Poelaert. Seguirono poi alcuni lavori all'inizio del XX secolo e intorno agli anni cinquanta venne realizzato un nuovo edificio scenico. Nel 1985 fu deciso un rinnovamento generale del teatro. Venne innalzato il tetto di quattro metri, e allungato il palcoscenico al di fuori dell'area dell'edificio. Venne poi creata una cornice di acciaio per rafforzare le pareti perimetrali dell'edificio e per aumentare la profondit\u00e0 del palcoscenico. I colori della sala, fra i quali primeggiava il rosso e l'oro, rimasero pressoch\u00e9 identici. Gli affreschi del soffitto vennero rimossi per essere restaurati e rimessi in sito soltanto nel 1999. Essi vennero sostituiti da una copia temporanei dai colori molto pi\u00f9 brillanti dipinta direttamente sul soffitto di stucco.\nLa sala d'ingresso ed il grande scalone subirono un rifacimento integrale, anche se con caratteristiche originali come il monumento di Paul Dubois del direttore musicale Dupont (1910) ed un numero di dipinti monumentali (1907-1933) di Emile Fabry, che vennero mantenuti. L'architetto Charles Vandenhove di Liegi realizz\u00f2 una nuova concezione architettonica per l'ingresso nel 1985-86. Egli chiese a due artisti americani di dare il loro contributo: Sol Lewitt disegn\u00f2 un pavimento in marmo bianco e nero, mentre Sam Frencis dipinse un \"triptych\" montato al soffitto. Vandenhove disegn\u00f2 anche una nuova decorazione interna per il \"Salon Royal\", una stanza di ricevimento connessa al palco reale. Per questo progetto collabor\u00f2 con l'artista francese Daniel Buren.\nCon una capienza elevata a 1.700 posti il teatro venne inaugurato il 12 novembre 1986 con l'esecuzione della Sinfonia No. 9 di Beethoven.\nNel 1998 la maggior parte dello spazio disponibile lasciato libero dai \"Vanderborght Department Store\", situato dietro al teatro, venne acquistato dal \"de Munt/la Monnaie\". L'edificio venne ristrutturato ed adattato ad usi tecnici e per gli uffici che in precedenza erano sparsi in diversi punti della citt\u00e0. L'edificio comprende anche sale per le prove, come la \"Malibran\" adibita a sala prove per l'opera, e la \"Fiocco\" per l'orchestra. Esse possono poi essere trasformate per ospitare spettacoli pubblici.\nDirezione.\nNel corso degli anni 1980 \"la Monnaie\" venne diretta da Gerard Mortier. Bernard Foccroulle gli succedette nel 1991 rimanendo alla guida dell'istituzione per quindici anni ed aumentando la reputazione del teatro che Mortier aveva guadagnato negli anni 1980."}
{"id": "2340598", "revid": "322321", "url": "https://it.wikipedia.org/wiki?curid=2340598", "title": "Fiesso d'Artico", "text": "Fiesso d'Artico (\"Fi\u00e8so\" in veneto) \u00e8 un comune italiano di abitanti della citt\u00e0 metropolitana di Venezia in Veneto, situato nel cuore della riviera del Brenta.\nGeografia fisica.\nTerritorio.\nIl territorio inizialmente era pi\u00f9 vasto di quello attuale ed era diviso in due, Comun Grande di Fiesso e Comun Piccolo Fiessetto.\nFiesso d'Artico fu coinvolto in molte guerre che interessarono la citt\u00e0 di Padova (essendo molto vicino ad essa) a causa delle lotte per il succedersi delle varie signorie.\nIl territorio di Fiesso appartenne alla cittadina padovana sino al XV secolo d.C. quando pass\u00f2 definitivamente alla Repubblica di Venezia.\nUna volta integrato nella Serenissima Fiesso si abbell\u00ec d\u00ec magnifiche ville veneziane, dimore estive nobili e ricchi mercanti veneziani (ancora oggi molte sono esistenti ed abitate).\nLa citt\u00e0 di Venezia si collegava a Fiesso con il burchiello, un battello adibito a vero e proprio salotto galleggiante.\nStoria.\nNel 1806, in seguito all'avvento del Regno d'Italia napoleonico, il comune di Fiesso assunse il titolo di Municipio.\nNel 1867 il comune di Fiesso prese la denominazione di \"Fiesso d'Artico\", in onore al Magistrato alle Acque di Venezia Angelo Maria Artico, che ide\u00f2 un'ultima e definitiva deviazione del fiume Brenta per salvaguardare il paese dalle inondazioni che portavano grande disagio alla popolazione.\nLa comunit\u00e0 di Fiesso pass\u00f2 quindi attraverso le guerre risorgimentali e le due guerre mondiali, con i lutti (e talvolta le divisioni interne) che tutti questi conflitti produssero.\nNegli anni sessanta si sviluppa a Fiesso il settore calzaturiero, che tutt'oggi si distingue a livello internazionale per la qualit\u00e0 e lo stile.\nNel 2002 Fiesso d'Artico costitu\u00ec, insieme al comune di Dolo, l'unione di comuni Citt\u00e0 della Riviera del Brenta, a cui si sono aggiunti in seguito anche i comuni di Foss\u00f2 e Campagna Lupia.\nSimboli.\nLo stemma di Fiesso d'Artico \u00e8 stato concesso con regio decreto del 3 agosto 1930.\nEconomia.\nTurismo.\nFiesso \u00e8 immerso nella caratterizzante bellezza della riviera del Brenta, meta alternativa molto apprezzata dai turisti di tutto il mondo grazie al territorio suggestivo e le splendide ville veneziane.\nAgricoltura.\nIl territorio circostante \u00e8 prevalentemente agricolo, c'\u00e8 una grande produzione di barbabietola da zucchero, grano e mais.\nEnergia.\nA Fiesso, presso una grossa realt\u00e0 manifatturiera locale, \u00e8 installato uno dei pi\u00f9 grandi impianti geotermici della citt\u00e0 metropolitana di Venezia. Una delle peculiarit\u00e0 dell'impianto \u00e8 costituita dal fatto che le sonde geotermiche sono in polietilene reticolato e non nel pi\u00f9 diffuso polietilene ad alta densit\u00e0."}
{"id": "2340599", "revid": "767487", "url": "https://it.wikipedia.org/wiki?curid=2340599", "title": "R\u00e1d", "text": "R\u00e1d \u00e8 un comune dell'Ungheria di 1.647 abitanti (dati 2001). \u00c8 situato nella provincia di Pest, nell'Ungheria settentrionale."}
{"id": "2340604", "revid": "767487", "url": "https://it.wikipedia.org/wiki?curid=2340604", "title": "Michael McDonald (giocatore di poker)", "text": "I suoi migliori risultati ottenuti all'European Poker Tour sono: il 1\u00ba posto nella stagione 2007/2008 all'evento di Dortmund (in cui ha vinto \u20ac 933.600) ed il 5\u00ba posto nella stagione 2008/2009 all'evento di Dortmund, (\u20ac 197.000 di premio).\n\u00c8 il giocatore pi\u00f9 giovane ad aver vinto un EPT."}
{"id": "2340605", "revid": "323278", "url": "https://it.wikipedia.org/wiki?curid=2340605", "title": "RMS Mauretania (1938)", "text": "Il RMS \"Mauretania\" venne varato nel 1938 e rappresent\u00f2 la prima nave della Cunard White Star nata nel 1934 dalla fusione tra le precedenti \"Cunard\" e \"White Star\".\nRiprese il nome di un altro transatlantico famoso, detentore per anni anche del Nastro Azzurro (che fregiava la nave pi\u00f9 veloce nell'attraversamento dell'Oceano Atlantico), il RMS Mauretania che era stato radiato pochi anni prima.\nNon fece in tempo ad iniziare un servizio regolare che, all'inizio della seconda guerra mondiale venne requisito dalle autorit\u00e0 militari e convertito in nave trasporto truppe; servizio a cui venne adibito per tutto il conflitto; venne poi restituito alla compagnia proprietaria nel 1946 e, dopo un nuovo riadattamento, riprese il servizio passeggeri nel 1947, principalmente sulla linea Southampton - New York.\nUn nuovo riadattamento a nave da crociera venne effettuato nel 1962 ma dopo soli tre anni, nel 1965, venne destinata alla demolizione."}
{"id": "2340606", "revid": "729019", "url": "https://it.wikipedia.org/wiki?curid=2340606", "title": "Glen Chorny", "text": "Il suo miglior risultato ottenuto all'European Poker Tour \u00e8 il 1\u00ba posto nella stagione 2007/2008 all'evento di Montecarlo, dove ha vinto \u20ac 2.020.000."}
{"id": "2340607", "revid": "113757", "url": "https://it.wikipedia.org/wiki?curid=2340607", "title": "Carcere dei Capuccini", "text": ""}
{"id": "2340610", "revid": "767487", "url": "https://it.wikipedia.org/wiki?curid=2340610", "title": "The Videos 86-98", "text": "The Videos 86&gt;98 \u00e8 una raccolta di videoclip del gruppo musicale synth pop britannico Depeche Mode uscita nel 1998. \u00c8 la controparte visiva del corrispondente Greatest Hits \"The Singles 86&gt;98\", pubblicato nello stesso anno.\n\u00c8 stata pubblicata in VHS e singolo DVD nel 1998 e ripubblicato in doppio DVD nel 2002, col titolo leggermente modificato in The Videos 86&gt;98 +, con l'aggiunta di ulteriori contenuti: il primo disco contiene i video musicali del gruppo, pi\u00f9 la loro intervista e un documentario sulla raccolta; il secondo disco contiene quattro video bonus e tre documentari sugli album pubblicati negli anni novanta."}
{"id": "2340615", "revid": "400694", "url": "https://it.wikipedia.org/wiki?curid=2340615", "title": "Palermo Shooting", "text": "Palermo Shooting \u00e8 un film del 2008 scritto, prodotto e diretto da Wim Wenders.\n\u00c8 stato presentato in concorso al 61\u00ba Festival di Cannes.\nTrama.\nFinn, un fotografo berlinese di mezza et\u00e0, il quale vive una vita brillante ma alquanto disordinata, si ritrova in una crisi esistenziale e la necessit\u00e0 di rompere col passato, Non dorme mai, il suo cellulare suona in continuazione e la musica che ascolta in cuffia \u00e8 praticamente la sua unica e fedele compagna che lo aiuta ad estraniarsi dal resto del mondo. Quando finalmente si rende conto della futilit\u00e0 della sua vita, Finn decide di abbandonare tutto e di andare a Palermo dove, grazie a fortuiti e fortunati incontri con una donna e con la Morte, viene portato a riconsiderare la propria esistenza e a scoprire un nuovo sguardo con il quale affrontare la vita.\nProduzione.\nNato dall'iniziativa di Giovanni Callea, un professionista locale che aveva pensato a lui per un film sulla citt\u00e0, il film ha un budget di circa quattro milioni di euro, finanziato in parte con fondi dell'Unione Europea, ma soprattutto \u00e8 una pellicola che rilegge alcuni dei temi pi\u00f9 cari a Wenders: l'inquietudine, il viaggio come ricerca di s\u00e9, e la scoperta delle diversit\u00e0. Durante la conferenza stampa, Wenders ha cos\u00ec commentato:\nLe ultime scene del film sono state girate a Gangi, paese delle Madonie al confine della provincia di Palermo.\nNelle riprese particolare risalto, come in tutti i film di Wenders, \u00e8 dato alla musica. Elementi della sceneggiatura sono infatti le presenze di musicisti come Lou Reed, Patti Smith, Giovanni Sollima. In fase di ripresa \u00e8 stato previsto anche l'inserimento della voce di Enza Lauricella, testimone della tradizione del canto arcaico dell'isola, che, con Rosa Balistreri e Ciccio Busacca fa parte del gruppo storico. La scena, che non \u00e8 mai stata inserita nel montato finale, \u00e8 stata utilizzata invece nel backstage del film.\nI titoli di coda sono aperti dalla dedica a due registi morti lo stesso giorno, il 30 luglio 2007, Ingmar Bergman e Michelangelo Antonioni, mentre era in corso la lavorazione di questo film.\nLa nipote del regista, Hella Wenders, ha diretto un documentario sulla realizzazione del film.\nDistribuzione.\nIl film \u00e8 stato presentato a Cannes nel 2008 ed \u00e8 stato accolto piuttosto freddamente dalla critica. La versione successivamente presentata in Italia fu pertanto rimontata con un taglio di circa trenta minuti. Tra le scene non inserite nel secondo montaggio, ve n'era una in cui Leoluca Orlando, sindaco antimafia di Palermo, interpretava un passante. Proprio a causa della presenza di questa scena l'allora sindaco del Comune, avversario politico di Orlando, neg\u00f2 un finanziamento prima promesso per la realizzazione del film di 250.000 euro a tasso zero Il 12 marzo 2014 il Tribunale di Palermo ha condannato il Comune di Palermo per aver prima promesso e poi negato, per ragioni politiche, un finanziamento di 250.000 euro "}
{"id": "2340616", "revid": "753041", "url": "https://it.wikipedia.org/wiki?curid=2340616", "title": "Jason Mercier", "text": "Biografia.\nLa carriera da Poker Pro di Mercier inizi\u00f2 nel 2008 con la vittoria del titolo EPT a Sanremo, dove riusc\u00ec ad avere la meglio al tavolo finale su Dario Minieri e conquistando il primo premio di \u20ac869.000.\nNello stesso anno ottenne altri due importanti piazzamenti: il sesto posto all'EPT di Barcellona e il primo posto nel \"\u00a320.000 + 300 High Roller Event - No Limit Hold'em\", in cui vinse rispettivamente \u20ac227.800 e \u00a3516.000.\nNel 2009 arriv\u00f2 quarto al Main Event delle WSOPE vincendo \u00a3267.267 e conquist\u00f2 il braccialetto WSOP nel torneo \"$1.500 Pot Limit Omaha\".\nUn anno dopo ottenne la vittoria nel torneo \"$25.000 + 600 No Limit Hold'em - Bounty Shootout\" del Pokerstars North American Poker Tour per un premio da $475.000.\nVinse il secondo braccialetto alle World Series of Poker 2011 nel \"$5.000 Pot Limit Omaha Six Handed\".\nSempre nel 2011, Mercier vinse il \"$10.000 No Limit Hold'em - High Roller Bounty Shootout\" del North American Poker Tour per $246.600 e il \"$100.000 No Limit Hold'em - High Roller Event\" per $709.767 di primo premio.\nNel 2013 perse in Heads-Up contro il tedesco Max Altergott il primo posto del \"\u20ac98.000 + 2.000 No Limit Hold'em - Super High Roller - 8 Handed\" a Monte Carlo e dovette accontentarsi del secondo premio da \u20ac1.115.700.\nIl 27 giugno 2014, in pieno periodo WSOP, partecip\u00f2 al \"$100.000 + 2.000 No Limit Texas Hold'em Super High Roller\" dove giunse secondo alle spalle di Dan Smith, vincendo $1.622.181.\nAlle World Series of Poker 2015 conquist\u00f2 il terzo braccialetto nell'evento \"$5.000 No-Limit Hold'em 6-Handed\", vincendo il premio da $633.357 riservato al vincitore.\nAlle World Series of Poker 2016 conquista il quarto braccialetto nell'evento \" $10.000 2-7 Draw Lowball Championship\", vincendo il premio da $273.335 e il quinto braccialetto nell'evento da \"$10.000 HORSE championship per una prima moneta da $422.874.\nLe vincite totali nei tornei di Jason Mercier ammontano ad oltre $17.000.000"}
{"id": "2340617", "revid": "131358", "url": "https://it.wikipedia.org/wiki?curid=2340617", "title": "Bayer Leverkusen", "text": ""}
{"id": "2340620", "revid": "709565", "url": "https://it.wikipedia.org/wiki?curid=2340620", "title": "Critics' Choice Award al miglior cast corale", "text": "Il Critics' Choice Award al miglior cast corale \u00e8 un premio cinematografico assegnato annualmente nel corso dei Critics' Choice Awards (in precedenza noti anche come Critics' Choice Movie Awards).\nVincitori e candidati.\nI vincitori sono indicati in grassetto."}
{"id": "2340623", "revid": "466539", "url": "https://it.wikipedia.org/wiki?curid=2340623", "title": "David Bushnell", "text": "Biografia.\nNato nel 1742 a Saybrook in Connecticut e morto nel 1824, fu un inventore americano durante la Guerra d'indipendenza americana. A lui viene attribuito il merito di avere costruito il primo sottomarino ad essere stato utilizzato per scopi bellici. Il sommergibile da lui stesso costruito nel corso dei suoi studi presso la Yale University nel 1775 e successivamente soprannominato Turtle, era composto da un piccolo scafo di forma cilindrica simile ad una botte capace di immergersi.\nNonostante l'insuccesso di questo mezzo va attribuita a Bushell l'idea di utilizzare l'acqua come zavorra per permettere al mezzo di immergersi. Il Turtle disponeva di una propulsione manuale ad elica ed era armato con delle cariche esplosive. Sempre a Bushell va inoltre riconosciuto il merito di aver costruito la prima carica esplosiva subacquea e il primo congegno ad orologeria. Per i suoi meriti fu promosso capitano l'8 giugno 1781. Successivamente Bushell si trasfer\u00ec in Francia per studiare medicina. Infine Bushell mor\u00ec nel 1824. Per i suoi meriti e per la sua audacia venne decorato da George Washington."}
{"id": "2340624", "revid": "1573940", "url": "https://it.wikipedia.org/wiki?curid=2340624", "title": "Anolis equestris", "text": "L'anolide cubano o anolide notturno (\"Anolis equestris\" ) \u00e8 un rettile squamato della famiglia Dactyloidae.\nDistribuzione e habitat.\nLa specie, originaria di Cuba, dov'\u00e8 diffusa con numerosissime sottospecie (\"Anolis equestris baracoae\",\"Anolis equestris brujensis\", \"Anolis equestris buidei\", \"Anolis equestris cincoleguas\", \"Anolis equestris cyaneus\", \"Anolis equestris equestris\", \"Anolis equestris hassleri\", \"Anolis equestris juraguensis\", \"Anolis equestris noblei\", \"Anolis equestris persparsus\", \"Anolis equestris potior\",\"Anolis equestris sabinalensis\", \"Anolis equestris saxuliceps\" e \"Anolis equestris thomasi\", \"Anolis equestris verreonensis\"), \u00e8 stata introdotta con successo anche in Florida, dove si \u00e8 stabilita nelle contee di Broward, Miami-Dade e Palm Beach.\nIl loro \"habitat\" \u00e8 costituito dalle foreste mature, nell'ambito delle quali vivono fra le fronde dei grossi alberi: richiedono temperature stabili attorno ai 25 \u00b0C ed umidit\u00e0 relativa piuttosto bassa, pertanto spesso durante l'inverno molti esemplari muoiono, in particolare in Florida.\nDescrizione.\nDimensioni.\nGli adulti misurano dai 35 ai 60\u00a0cm, dei quali poco pi\u00f9 della met\u00e0 spettano alla coda: si tratta della specie vivente di anolide di maggiori dimensioni.\nAspetto.\nIl corpo \u00e8 ricoperto da scaglie piccole e granulari di un colore che va dal verde brillante durante il giorno al grigio-brunastro durante la notte: su spalle e testa (in particolare su occhi e zona perioculare), spesso ciascuna scaglia presenta la parte centrale nerastra. Sono presenti due bande orizzontali biancastre o gialle, una delle quali parte dalle narici e arriva al margine della bocca, mentre l'altra va da spalla a spalla, attraversando la gola.\nIl corpo ha forma allungata, con grossa testa anch'essa di forma allungata e con occhi dalla pupilla verticale ma arrotondata, posti su peduncoli carnosi per una maggiore mobilit\u00e0: la coda \u00e8 a forma di frusta, con parte prossimale pi\u00f9 larga rispetto a quella distale. Dalla fronte a circa la met\u00e0 della coda corre lungo la schiena una piccola cresta formata di scaglie appuntite, presente in ambedue i sessi.\nLe zampe presentano dita lunghe e sottili, con polpastrelli leggermente rigonfi e lamellati a formare cuscinetti adesivi di forma allungata simili come costituzione a quelli dei gechi, che consentono all'animale di scalare superfici levigate e quasi verticali, oltre che di scendere dagli alberi a testa in gi\u00f9.\nDimorfismo sessuale.\nI maschi presentano una gorgiera di colore rosato, con bordi e maculature bianchi, che viene estesa in segno di minaccia o corteggiamento.\nBiologia.\nSi tratta di animali diurni, che passano la giornata muovendosi su e gi\u00f9 con estrema circospezione fra gli alti rami degli alberi, alla ricerca di cibo, mentre durante la notte cercano rifugio nel folto del fogliame od in qualche cavit\u00e0 del tronco per riposare.\nGli anolidi cubani sono piuttosto territoriali con esemplari dello stesso sesso, in particolare le femmine si tollerano fra loro, pur stabilendo una precisa gerarchia che si traduce in maggiore o minore accesso a fonti d'acqua, di cibo o di sole, mentre i maschi mostrano comportamenti di minaccia che, qualora non si rivelino sufficienti a scacciare l'intruso, si traducono in combattimenti mimati e poi in combattimenti veri e propri, spesso con conseguenze anche gravi come ferite e mutilazioni.\nL'atteggiamento di minaccia consiste nel dispiegare e ritirare continuamente la gorgiera, accompagnando il gesto con scatti in avanti della testa, pertanto pare che l'animale annuisca in continuazione: spesso i due maschi si pongono l'uno di fianco all'altro, per meglio confrontare le dimensioni della gorgiera, una volta dispiegata. Man mano che l'operazione continua, i due contendenti assumono una colorazione verde brillante, ma se nessuno dei due cede e si allontana allora essi cominciano a soffiare e ad avventarsi l'uno contro l'altro a bocca aperta, cercando di azzannarsi ai fianchi e alle zampe.\nLo stesso comportamento pu\u00f2 essere osservato anche nei confronti di serpenti o altri esseri od oggetti filiformi, come pompe per l'acqua o bastoni.\nAlimentazione.\nSi tratta di animali fondamentalmente insettivori, che si nutrono di grilli, scarafaggi, farfalle ed altri piccoli invertebrati: non disdegnano tuttavia di predare attivamente anche piccoli rettili, mammiferi, uccelli e le loro uova.\nRiproduzione.\nL'evento riproduttivo \u00e8 concentrato nei mesi estivi: il maschio corteggia la femmina con movenze simili a quelle utilizzate per duellare con gli altri maschi. Se la femmina \u00e8 disponibile all'accoppiamento, \"annuisce\" con la testa, dando il via all'accoppiamento, durante il quale il maschio mantiene la femmina ferma mordendola alla nuca mentre porta le due cloache a contatto, in modo tale da poter inserire il proprio emipene nella cloaca della femmina.\nA circa tre settimane di distanza dall'accoppiamento, la femmina scende al suolo per deporre le uova, in numero di uno o due per covata: questo momento \u00e8 praticamente l'unico nella vita dell'animale in cui esso scende al suolo. Le uova, abilmente camuffate nel terreno, schiudono dopo un mese e mezzo circa: i piccoli, lunghi circa 6\u00a0cm, sono copie in miniatura dei genitori e pochi minuti dopo la schiusa corrono ad arrampicarsi al sicuro su qualche albero. La taglia adulta viene raggiunta attorno ai 5 mesi di vita, tuttavia molti piccoli muoiono prima, spesso vittima di episodi di cannibalismo.\nCiascuna femmina pu\u00f2 accoppiarsi e deporre da una a tre volte durante la stagione riproduttiva."}
{"id": "2340625", "revid": "729019", "url": "https://it.wikipedia.org/wiki?curid=2340625", "title": "Julian Thew", "text": "Ha vinto la tappa di Baden bei Wien dell'European Poker Tour 2007, incassando \u20ac 670.800. Sempre nell'EPT ha centrato il 7\u00ba posto nell'evento di Dublino 2007 ed il 4\u00ba posto nell'evento di Copenaghen 2005 (guadagno kr 173.442)."}
{"id": "2340638", "revid": "465169", "url": "https://it.wikipedia.org/wiki?curid=2340638", "title": "Chiesa di San Bartolomeo (Savignone)", "text": "La chiesa di San Bartolomeo \u00e8 un luogo di culto cattolico situato nella frazione di Vallecalda nel comune di Savignone, nella citt\u00e0 metropolitana di Genova. La chiesa \u00e8 sede della parrocchia omonima del vicariato Valle Scrivia dell'arcidiocesi di Genova.\nStoria.\nSituata nei pressi della strada provinciale 226 collegante i comuni di Busalla e Casella, la chiesa \u00e8 citata per la prima volta in una bolla pontificia del 1196 di papa Celestino III (\"cappella di San Bartolomeo di Valcalda\") come dipendenza dall'abbazia di Precipiano, cos\u00ec come la chiesa parrocchiale di San Pietro di Savignone. Studi storici sull'originaria struttura hanno avvalorato l'ipotesi che annessa alla chiesa fosse ubicato un ospitale per accogliere i viandanti e i pellegrini.\nInfatti fin dall'epoca longobarda il territorio era inserito nei possedimenti dell'abbazia di San Colombano di Bobbio che gestiva anche la Via Postumia attraverso il controllo dell'abbazia di Precipiano cui dipendevano la Chiesa di San Bartolomeo e il monastero di San Pietro di Savignone ed anche fra le principali la chiesa di San Michele, il monastero di San Salvatore, la chiesa di San Giacomo del Ponte, la chiesa di Santa Maria Assunta di Vaccarezza, assieme ai tanti possedimenti, il territorio era inserito nel grande feudo reale ed imperiale monastico.\nNei secoli la propriet\u00e0 di tale chiesa pass\u00f2 dalla diocesi di Tortona (1523) alla parrocchia di Santo Stefano di Casella, quindi dalla parrocchia di Santa Maria Assunta di Serra (Serra Ricc\u00f2) nel 1765 e alla pieve di Santa Maria Assunta di Borgo Fornari (Ronco Scrivia) nel 1838. Con decreto arcivescovile del cardinale genovese Giuseppe Siri del 1952 fu alle dipendenze religiose della parrocchia di San Giovanni Decollato di Montoggio e poi definitivamente parrocchia autonoma nei confini dell'arcidiocesi di Genova.\nDescrizione.\nDi forma rettangolare, la struttura interna dell'edificio risulta essere ad unica navata. \u00c8 corredata da un altare maggiore e da altri due altari laterali dedicati alla Madonna del Rosario e a sant'Anna. Tra i dipinti conservati vi \u00e8 custodita la tela dell\"'Assunzione della Vergine\", datata al 1567, e la pala d'altare di \"Sant'Agostino e santi\" di Luca Cambiaso, gi\u00e0 nella chiesa del soppresso monastero di San Bartolomeo dell'Olivella di Genova. Attribuibili alla scuola del pittore Pietro da Cortona sono i dipinti anonimi di \"Rebecca al pozzo\" e \"Labano che cerca gli idoli\".\nL'organo proviene dal convento di San Nicol\u00f2 del quartiere genovese di Borzoli."}
{"id": "2340641", "revid": "753041", "url": "https://it.wikipedia.org/wiki?curid=2340641", "title": "Bertrand Grospellier", "text": "Ha vinto due tappe dell'European Poker Tour (PokerStars Caribbean Adventure High Roller 2009 e il PokerStars Caribbean Adventure 2008) e una del World Poker Tour (Festa al Lago 2008).\nHa vinto il suo primo braccialetto alle WSOP 2011, nel $10.000 Seven Card Stud Championship. \u00c8 divenuto pertanto il quarto giocatore della storia ad aver vinto la cosiddetta \"triple crown\" (in italiano: \"tripla corona\"): un titolo WSOP, uno WPT ed uno EPT. Prima di lui sono riusciti nell'impresa: Gavin Griffin, Roland de Wolfe e Jake Cody."}
{"id": "2340642", "revid": "28592", "url": "https://it.wikipedia.org/wiki?curid=2340642", "title": "Flotta settentrionale", "text": ""}
{"id": "2340646", "revid": "1494169", "url": "https://it.wikipedia.org/wiki?curid=2340646", "title": "Trix", "text": ""}
{"id": "2340648", "revid": "599013", "url": "https://it.wikipedia.org/wiki?curid=2340648", "title": "Giancarlo Dias Dantas", "text": "Carriera.\nClub.\nCresciuto nel Vasco da Gama, dopo una breve esperienza in Europa, al Lucerna nel campionato svizzero di calcio, torn\u00f2 in Brasile giocando per squadre di medio livello come Remo, Paysandu, Cear\u00e1 e Santo Andr\u00e9; nel 2007 ha giocato due partite per il Goi\u00e1s.\nNazionale.\nCon la Nazionale di calcio del Brasile ha giocato e vinto il ."}
{"id": "2340649", "revid": "6923", "url": "https://it.wikipedia.org/wiki?curid=2340649", "title": "Harpactognathus gentryi", "text": "L'arpactognato (Harpactognathus gentryi) \u00e8 un rettile volante estinto, appartenente agli pterosauri. Visse nel Giurassico superiore (circa 150 milioni di anni fa) e i suoi resti sono stati ritrovati in Nordamerica (Utah).\nDescrizione.\nConosciuto per un cranio parziale dissotterrato in una zona presso la famosa Bone Cabin Quarry, questo animale era uno dei pi\u00f9 grandi pterosauri del Giurassico. Basandosi su resti fossili di animali simili, infatti, \u00e8 stato calcolato che l'apertura alare dell'arpactognato potesse superare i due metri e mezzo. Il cranio stesso doveva essere lungo circa 30 centimetri ed era particolarmente robusto, dotato di lunghi denti nella parte anteriore della bocca e di denti pi\u00f9 corti in quella posteriore. La testa, stranamente, era sormontata da una lunga carena ossea, che percorreva tutto il cranio.\nClassificazione.\n\"Harpactognathus\" (il cui nome significa \u201cfauci rapaci\u201d) \u00e8 considerato un membro della famiglia dei ranforinchidi (Rhamphorhynchidae), un gruppo di veloci pterosauri estintisi al termine del Giurassico. In particolare, il cranio assomiglia in modo notevole a quello del ranforinco \"Scaphognathus\", del Giurassico tedesco.\nStile di vita.\nCome gli altri ranforinchidi, anche l'arpactognato doveva essere un predatore aereo che sfruttava la velocit\u00e0 per catturare piccoli animali, come insetti o piccoli vertebrati. I lunghi denti anteriori erano un ottimo strumento per arpionare le prede."}
{"id": "2340650", "revid": "287204", "url": "https://it.wikipedia.org/wiki?curid=2340650", "title": "Scaphognathus crassirostris", "text": "Lo scafognato (Scaphognathus crassirostris) era un rettile volante estinto, appartenente agli pterosauri. Visse nel Giurassico superiore (Kimmeridgiano, circa 150 milioni di anni fa). I suoi resti sono stati ritrovati in Germania.\nDescrizione.\nCon un'apertura alare di circa un metro, questo animale aveva dimensioni medie per uno pterosauro giurassico. Le dimensioni del corpo e l'aspetto generale dovevano essere piuttosto simili a quelle del ben noto \"Rhamphorhynchus\", vissuto negli stessi luoghi. Rispetto a quest'ultimo, per\u00f2, \"Scaphognathus\" possedeva una struttura pi\u00f9 robusta e il cranio in proporzione era pi\u00f9 corto. I denti non sporgevano all'infuori delle mascelle, ma erano orientati verticalmente. Le dimensioni della scatola cranica fanno supporre che questo animale possedesse un cervello molto pi\u00f9 grande degli altri rettili; in particolare, le aree del cervello connesse con la vista e il movimento erano notevolmente sviluppate. \u00c8 possibile che il cranio fosse dotato di una cresta formata da un tessuto molle simile alla cheratina.\nClassificazione.\nLo scafognato \u00e8 considerato un rappresentante dei ranforincoidi, il gruppo pi\u00f9 primitivo di pterosauri, estintosi alla fine del Giurassico. In particolare, numerose somiglianze sono state riscontrate tra questo animale e \"Rhamphorhynchus\".\nConosciuto per due esemplari fossili rinvenuti nei ben noti strati di Solnhofen ed Eichstatt in Baviera, lo scafognato \u00e8 stato scoperto per la prima volta nel 1831 ma non era stato riconosciuto come un genere a s\u00e9 stante e fu attribuito al genere \"Pterodactylus\". Solo nel 1861 venne riconosciuta la vera natura di questo animale grazie alla scoperta del secondo scheletro, pi\u00f9 completo. In Nordamerica \u00e8 stato ritrovato un animale simile ma molto pi\u00f9 grande, \"Harpactognathus\".\nStile di vita.\nIl cranio robusto e i lunghi denti fanno supporre che lo scafognato fosse un predatore abituato a cacciare piccoli animali come gli insetti. Il grande sviluppo del cervello e delle aree deputate al controllo della vista e del movimento indicano che questo animale era in grado di compiere voli piuttosto complessi, e doveva essere uno dei migliori volatori del Giurassico."}
{"id": "2340652", "revid": "109032302", "url": "https://it.wikipedia.org/wiki?curid=2340652", "title": "Chaoyangopterus zhangi", "text": "Il chaoyangottero (Chaoyangopterus zhangi) \u00e8 un rettile volante estinto, appartenente agli pterosauri. Visse nel Cretaceo inferiore (circa 120 milioni di anni fa) e i suoi resti sono stati ritrovati in Cina.\nDescrizione.\nQuesto pterosauro \u00e8 conosciuto per uno scheletro parziale, che ha comunque permesso un'adeguata ricostruzione. Il cranio era lungo circa 27 centimetri e possedeva lunghe mascelle prive di denti. Si presume che l'apertura alare dovesse aggirarsi intorno a un metro e ottanta, ma rispetto a forme come \"Nyctosaurus\" le ali di \"Chaoyangopterus\" erano pi\u00f9 corte in relazione alle dimensioni corporee. Le zampe posteriori, in compenso, erano allungate e possedevano ancora quattro dita.\nClassificazione.\nIl chaoyangottero \u00e8 stato in principio considerato un parente di \"Nyctosaurus\", una forma nordamericana dotata di una cresta enorme. Successivamente, un'analisi dettagliata degli pterosauri del Cretaceo inferiore della Cina da parte di Lu e Ji nel 2006 ha messo in luce le similitudini tra questo pterosauro e il gruppo degli Azhdarchoidea, che includono una quantit\u00e0 di pterosauri di grandi dimensioni, dalle teste crestate e dai lunghi colli. Insieme ad altre forme come \"Lacusovagus\", \"Jidapterus\" e \"Shenzhoupterus\", il chaoyangottero \u00e8 considerato parte di una famiglia di azdarcoidi primitivi, i Chaoyangopteridae."}
{"id": "2340653", "revid": "1904508", "url": "https://it.wikipedia.org/wiki?curid=2340653", "title": "Gavriil Konstantinovi\u010d Romanov", "text": "Biografia.\nInfanzia ed educazione.\nIl principe Gavriil Konstantinovi\u010d di Russia nacque il 15 luglio 1887 a Pavlovsk. Egli era il secondo dei dieci figli del granduca Konstantin Konstantinovi\u010d Romanov e di sua moglie, la granduchessa Elizaveta Mavrikievna, nata principessa Elisabetta di Sassonia-Altenburg. Gavriil ed il suo fratello Ivan, nato un anno prima, furono i primi a subire le conseguenze delle riforme varate dall'imperatore Alessandro III, cugino di loro padre, che, per alleviare il bilancio dello Stato, decret\u00e0 che solo i figli e nipoti del sovrano regnante potessero avere il titolo di granduca. Quindi Gavriil aveva appena tre giorni di vita quando lo Zar pubblic\u00f2 un manifesto in cui annunciava che il suo titolo nobiliare era Principe del Sangue Imperiale, con il trattamento di \"Altezza\". I granduchi ricevevano infatti un appannaggio annuale di 280\u00a0000 rubli dalla tesoreria imperiale, somma che garantiva loro una vita confortevole, mentre il principe Gavriil ottenne una somma \"una tantum\" di un milione di rubli d'oro, non potendo pi\u00f9 contare su null'altro.\nGavriil visse la sua infanzia nel favoloso splendore dell'ultimo periodo della Russia imperiale; suo padre, un rispettato poeta, era secondo cugino dello zar Nicola II e uno dei pi\u00f9 ricchi membri della famiglia Romanov. Da piccolo il Principe ebbe una salute piuttosto fragile: era pallido e si ammalava spesso; lui ed il fratello maggiore Ivan complessivamente trascorsero pi\u00f9 di un anno della loro fanciullezza vivendo ad Oreanda, la tenuta di famiglia in Crimea, con un dottore e numerosi servi. Nel clima temperato della penisola la loro salute miglior\u00f2 ed i ragazzi poterono godersi il tempo in spiaggia ed in piccole gite nei dintorni; con la sola compagnia l'uno per l'altro arrivarono a creare un forte legame tra di loro che sarebbe durato per tutte le loro vite.\nGavriil Konstantinovi\u010d venne educato rigidamente; lui ed i suoi fratelli e sorelle vennero istruiti affinch\u00e9 parlassero in un russo puro, senza mischiare frasi in altre lingue, e dovevano imparare a memoria numerose preghiere. I migliori scrittori e musicisti vennero invitati a Pavlovsk ed al Palazzo di Marmo, la residenza della famiglia nella capitale, ed il granduca Konstantin progett\u00f2 un programma di lezioni per i suoi figli, fornendo l'oro una buona educazione.\nFin da quando era piccolo, Gavriil nutr\u00ec un'appassionata devozione per il padre e per tutte le questioni militari. Seguendo l'esempio del padre, Gavriil segu\u00ec la carriera militare, scelta tradizionale per i membri maschi della dinastia. Nelle sue memorie ricord\u00f2: \u00abFin dall'et\u00e0 di sette anni, sognai di entrare nella Scuola della Cavalleria Nikolaevskij\u00bb. Nel 1900 gli venne permesso di unirsi al I corpo cadetti di Mosca per un addestramento preparatorio e nel 1903 pot\u00e9 finalmente entrare alla scuola Nikolaevskij. \u00abAver indossato l'uniforme da cadetto per cinque anni,\u00bb scrisse, \u00aballa fine il mio sogno si avver\u00f2, ed io diventai un vero militare\u00bb. A diciannove anni venne promosso al rango di ufficiale e insignito di numerose onorificenze; il 19 gennaio 1908 Gavriil Konstantinovi\u010d prest\u00f2 il proprio giuramento di fedelt\u00e0 a Nicola II in una cerimonia tenutasi nella chiesa del Palazzo di Caterina a Carskoe Selo.\nLa sua famiglia era molto vicina all'Imperatore ed egli pass\u00f2 molto tempo assieme a Nicola II ed alla sua famiglia; la granduchessa Marija Pavlovana ed il fratello Dmitrij Pavlovi\u010d erano spesso suoi compagni di giochi.\nPrincipe di Russia.\nA differenza dei suoi fratelli seri e riservati, Gavriil era molto pi\u00f9 socievole e mondano e cominci\u00f2 ad associarsi con un gruppo di aristocratici, all'epoca considerati dissoluti per lo \"standard\" di quei giorni. Nell'agosto 1911, durante un piccolo ballo a casa della famosa ballerina Matil'da Feliksovna K\u0161esinskaja, Gavriil incontr\u00f2 Antonina Rafailovna Nesterovskaja (14 marzo 1890 \u2013 7 marzo 1950), una ballerina ventunenne appartenente ad una famiglia impoverita della bassa nobilt\u00e0. Gavriil all'epoca aveva ventiquattro anni, era molto alto e magro; la Nesterovskaja era circa 30 centimetri pi\u00f9 bassa di lui, paffuta e non particolarmente bella, ma d'altronde era spiritosa e vivace. Il Principe si innamor\u00f2 della ballerina; riusc\u00ec a parlare con lei durante gli intervalli, mentre lei danzava al Teatro Marinskij ogni domenica. Nel gennaio 1912 egli visitava la Nesterovskaja nel suo piccolo appartamento che divideva con la madre; divennero amanti e quella stessa estate si unirono alla K\u0161esinskaja ed al suo amante, il granduca Andrej Vladimirovi\u010d Romanov, per un viaggio sulla riviera, dove sostarono a Cannes ed a Monte Carlo. L'idillio francese non dur\u00f2 a lungo, perch\u00e9 ben presto dovettero fare ritorno a San Pietroburgo, dove il Principe studiava. Da quel momento in poi egli la consider\u00f2 la sua fidanzata; nel 1913 Gavriil le chiese di lasciare il corpo di ballo del teatro ed ella accett\u00f2.\nIl principe Gavriil era molto generoso con la sua amante e la install\u00f2 in una casa piuttosto stravagante che compr\u00f2 per lei sulla prospettiva Kamennostrovskij a San Pietroburgo; contemporaneamente egli, che in precedenza viveva a Pavlovsk, ricette un grande appartamento di tre stanze al secondo piano del Palazzo di Marmo, che dava sul lungoneva del Palazzo. Dopo la morte del padre, avvenuta nel 1915, il principe Gavriil Konstantinovi\u010d divenne sempre pi\u00f9 intimo con l'amante; essi erano una coppia molto ospitale con gli amici e tenevano la loro casa aperta per intrattenerli lascivamente. Il Principe era un amante molto generoso ed accontentava spesso i capricci della Nesterovskaja: ella appariva insaziabile nelle sue richieste, soprattutto quando scopr\u00ec che le era sufficiente esprimere un desiderio per vederlo realizzarsi.\nGavriil era sinceramente innamorato, ma d'altronde non poteva sposare la sua amante perch\u00e9 lo statuto di Casa Romanov impediva i matrimoni morganatici. Fece appello alla zia, Ol'ga, regina di Grecia, affinch\u00e9 intercedesse in suo favore; ella and\u00f2 a visitare lo zar Nicola II per chiedere di concedere al nipote di sposarsi, ma l'Imperatore rifiut\u00f2 categoricamente. Nonostante tutto, attraverso gli avvenimenti ed i problemi degli anni che seguirono, il principe Gavriil rimase sempre devoto ad Antonina Rafailovna, determinato a superare gli ostacoli che si frapponevano al loro matrimonio.\nPrima guerra mondiale e rivoluzione bolscevica.\nAllo scoppio della Prima guerra mondiale, Gavriil dovette separarsi dalla sua amante; lui ed i suoi quattro fratelli si unirono all'esercito russo nello sforzo militare, combattendo nelle avanguardie. Suo fratello, il principe Oleg Konstantinovi\u010d, venne ucciso in battaglia all'inizio del conflitto; l'anno seguente il padre di Gavriil mor\u00ec per un infarto. Sfollato a Pietrogrado (come era stata ribattezzata San Pietroburgo) nell'autunno del 1914, egli si present\u00f2 all'accademia militare e, all'et\u00e0 di ventinove anni, si diplom\u00f2 con il rango di colonnello.\nLa sua \"liaison\" con la Nesterovskaja continu\u00f2 apertamente e se ne discuteva in pubblico; i due vivevano insieme da lungo tempo e, nel 1916, l'imperatrice Alessandra F\u00ebdorovna, vedendo la sincerit\u00e0 dei loro sentimenti, decise di aiutarli a sposarsi nonostante la loro unione fosse considerata squilibrata.\nDopo il rovesciamento della monarchia russa, avvenuta con la rivoluzione di febbraio del 1917, il principe Gavriil chiese a sua madre il permesso di sposare l'amante, ma ella non gli diede il suo consenso. Gavriil decise quindi di disobbedirle e, il 9 aprile 1917, alle tre del pomeriggio, in una piccola chiesa, si sposarono. Durante il regno di Nicola II non era stata permessa alcun matrimonio morganatico e quindi la loro unione venne mantenuta segreta a sua madre ed allo zio Dmitrij Konstantinovi\u010d, che, solo in seguito, venne a sapere dell'avvenimento.\nGavriil Konstantinovi\u010d aveva chiesto a suo cugino Alessandro di Leuchtenberg, che desiderava anch'esso sposarsi morganaticamente, di cercare un prete per benedire segretamente l'unione. Alla cerimonia nuziale erano presenti solamente Lydija \u010cistjakova (sorella di Antonina) ed una coppia di loro amici. Gavriil aveva raccontato il suo progetto al fratello maggiore Ivan, ma questi non volle partecipare al matrimonio a causa del dissenso della madre, ma in ogni caso egli promise a Gavriil di mantenere il segreto. Sulla strada per recarsi in chiesa, il Principe incontr\u00f2 i fratelli Konstantin e Georgij che stavano chiacchierando sulla via Morska\u00efa. Essi avevano appena visto Antonina in abito nuziale su un'altra macchina, ma solo in seguito realizzarono cosa era accaduto. Una volta sposato, Gavriil and\u00f2 a trovare sua madre che, bench\u00e9 molto arrabbiata, infine benedisse la loro unione; da quel momento in poi il Principe si trasfer\u00ec definitivamente nell'appartamento della Nesterovskaja dove, per un po' di tempo, vissero tranquillamente.\nGavriil Konstantinovi\u010d tent\u00f2 di mantenere uno stile di vita sobrio durante la primavera del 1917; temendo la folla vendicativa, Antonina gli telefonava per metterlo in guardia ed inviava un'auto con autista per andarlo a prendere all'accademia militare e riportarlo alla relativa sicurezza della loro casa.\nPrigionia.\nDopo il colpo di Stato bolscevico del novembre 1917 i quotidiani di Pietrogrado pubblicarono un decreto con il quale veniva ordinato a tutti i membri maschi della dinastia Romanov di far rapporto alla tanto temuta \u010ceka, la polizia segreta sovietica. Inizialmente venne richiesto loro unicamente di non lasciare la capitale; nel marzo 1918, i Romanov che si erano registrati vennero convocati per essere mandati al confino in Russia. Nella primavera del 1918, quando i bolscevichi tentarono di arrestarlo, Gavriil era ammalato di tubercolosi; invece di imprigionarlo comunque, i bolscevichi gli consentirono di rimanere con la moglie Antonina nel loro appartamento di Pietrogrado. Entro la seguente estate egli comunque guar\u00ec ed in luglio un contingente di soldati armati arriv\u00f2 a casa sua e lo prese in custodia. Venne portato nella prigione di Spalernaia e messo in una cella adiacente a quella dello zio Dmitrij Konstantinovi\u010d e dei granduchi Nikolaj e Georgij Michajlovi\u010d.\nIl principe Gavriil, pi\u00f9 giovane e flessibile dei suoi parenti, trov\u00f2 la prigionia meno dura, ma rimase comunque stupito dall'aspetto dello zio quando si incontrarono la prima volta: fino alla fine, come ricord\u00f2 il Principe, Dmitrij Konstantinovi\u010d continu\u00f2 ad essere lo zio preferito della sua infanzia, che gli raccontava barzellette, nel tentativo di mantenere il buonumore, e convincendo le guardie a recapitare messaggi di speranza nella cella del nipote.\nMentre il marito era in cella, la Nesterovskaja fu instancabile nei suoi sforzi di ottenere il rilascio di Gavriil; in ultima istanza ella riusc\u00ec nel suo intento, grazie all'intervento di Maksim Gor'kij (la cui moglie era un'amica di Antonina Rafajlovna), che fece pressioni su Lenin in favore di Gavriil. Verso la fine del 1918 Gavriil venne trasferito in ospedale e, poco dopo, Gor'kij ospit\u00f2 lui e la moglie sotto il proprio tetto, dove vissero per un po' di tempo. Alcune settimane dopo, sempre grazie all'interessamento di Gor'kij, il Soviet di Pietrogrado diede il permesso alla coppia di lasciare la Russia per la Finlandia; essi si affrettarono a lasciare la loro patria e iniziarono il loro viaggio che li condusse in Francia. Il rilascio del Principe giunse appena in tempo: nelle prime ore del 28 gennaio 1919 i suoi parenti imprigionati a Spalernaia vennero fucilati nella Fortezza di San Pietro e San Paolo.\nEsilio.\nNel 1920 il principe Gavriil Konstantinovi\u010d e la moglie Antonina presero residenza a Parigi. La coppia non perse il suo interesse per gli svaghi della societ\u00e0 mentre si trovava in esilio: essi erano presenze costanti ai molti balli russi, amavano frequentare gli intrattenimenti serali ai club notturni russi e mantennero la loro amicizia con gli altri Romanov in esilio. Il loro circuito di conoscenze includeva tra l'altro Tamara de Lempicka, che dipinse un famoso ritratto di Gavriil.\nNel 1924 la situazione economica di Gavriil cominci\u00f2 a farsi molto difficile: Antonina, avendo accantonato l'idea di aprire una scuola di ballo, si rivolse al mondo della moda ed apr\u00ec una propria \"maison\". Chiamato \"House of Berry\", il negozio venne aperto in un piccolo edificio; cinque anni dopo, avendo riscosso un certo successo, Antonina fu in grado di trasferire l'\"atelier\" in una locazione migliore. Quando ella riceva ricchi o importanti clienti, specialmente milionari americani, questi venivano velocemente introdotti in un salone dove, tra decorazione e paramenti della Russia imperiale, venivano intrattenuti dallo stesso principe Gavriil che sembrava gradire l'esperienza. I visitatori in seguito ricordarono che Gavriil trascorreva delle ore con loro, spesso parlando dei membri della sua famiglia estesa ed usando fotografie e ritratti come sussidi visuali di un'era ormai finita. Gavriil e sua moglie, con gli introiti dell'attivit\u00e0 imprenditoriale di Antonina, riuscirono a mantenere uno stile di vita confortevole, seppure non splendido come un tempo; tutto il corridoio del loro appartamento era coperto di fotografie di famiglia. Vivevano felicemente e spesso organizzavano ricevimenti per il the; a Parigi spesso si incontrarono con altri emigrati russi, tra cui il principe Feliks Feliksovi\u010d Jusupov, sua moglie la principessa Irina Aleksandrovna ed il granduca Andrej Vladimirovi\u010d Romanov, che a quell'epoca aveva sposato la K\u0161esinskaja.\nLa grande depressione caus\u00f2 notevoli difficolt\u00e0 alla loro attivit\u00e0 e quindi, nel 1936, dovettero chiudere il negozio. La coppia visse quindi molto modestamente in un sobborgo di Parigi, dove Gavriil scrisse le proprio memorie. Per guadagnare un po' di soldi egli organizzava delle compagnie di bridge mentre Antonina occasionalmente dava delle lezioni di danza. Una parte dei diari del Principe venne in seguito pubblicata come \"In the Marble Palace\": il libro apparve inizialmente in russo e francese. Nel corso degli anni sono apparse numerose edizioni russe, la pi\u00f9 recente nel 2001; il libro impieg\u00f2 invece molto tempo ad essere pubblicato in inglese, perch\u00e9 la prima traduzione venne presumibilmente persa durante il bombardamento dell'ambasciata americana di Beirut, in Libano, nel 1984. Le memorie di Gavriil contengono un resoconto dettagliato della vita quotidiana dei membri della famiglia Romanov e sono state la fonte per numerose biografie contemporanee sulla famiglia imperiale russa.\nUltimi anni e morte.\nGavriil Konstantinovi\u010d rimase in contatto con i suoi parenti Romanov durante i lunghi anni di esilio. Egli in particolare supportava le pretese alla successione del granduca Kirill Vladimirovi\u010d di Russia; quest'ultimo ripag\u00f2 il favore nobilitando la Nesterovskaja e nominandola Principessa Romanovskaja-Strelninskaja. Gavriil stesso, il 15 maggio 1939, ricevette il titolo di granduca da parte del figlio di Kirill, Vladimir Kirillovi\u010d; egli fu l'unico principe Romanov ad essere elevato a questo rango. La legalit\u00e0 di queste azioni fu comunque controversa perch\u00e9 tanto le pretese di Kirill quanto quelle di Vladimir furono contestate; altri Romanov infatti non utilizzarono il nuovo titolo concesso a Gavriil e considerarono questa elevazione semplicemente come fonte di divertimento.\nDurante i tumultuosi anni della Seconda guerra mondiale, Gavriil e la moglie continuarono a vivere a Parigi; la loro relazione non vacill\u00f2 mai ed essi rimasero devoti l'un l'altra. Antonina mor\u00ec il 7 marzo 1950, all'et\u00e0 di sessant'anni; Gavriil non solo sopravvisse alla moglie, ma si rispos\u00f2 l'anno seguente, l'11 maggio 1951. La sua seconda moglie fu la principessa Irina Ivanovna Kurakina (22 settembre 1903 \u2013 17 gennaio 1993), una nobile esiliata russa quarantottenne, creata in seguito \"Sua Altezza Serenissima\" Principessa Romanovskaja dal granduca Vladimir Kirillovi\u010d. Gavriil Konstantinovi\u010d mor\u00ec quattro anni pi\u00f9 tardi, il 28 febbraio 1955, a Parigi. Non ebbe figli n\u00e9 dalla Nesterovskaja n\u00e9 dalla Principessa Kurakina, e venne sepolto al cimitero russo di Saint Genieve des Bois a Parigi."}
{"id": "2340668", "revid": "339392", "url": "https://it.wikipedia.org/wiki?curid=2340668", "title": "Whitehead-Motofides S.p.A.", "text": ""}
{"id": "2340670", "revid": "339392", "url": "https://it.wikipedia.org/wiki?curid=2340670", "title": "Whitehead-Motofides", "text": ""}
{"id": "2340673", "revid": "123527343", "url": "https://it.wikipedia.org/wiki?curid=2340673", "title": "Nicola D'Ottavio", "text": "Carriera.\nGiocatore.\nD'Ottavio \u00e8 stato un attaccante di razza, come dimostrano i 200 gol realizzati nell'arco della sua parabola agonistica, dipanatasi prevalentemente tra i cadetti e la Serie C.\nIn Serie A ha militato un anno nel Verona e uno nell'.\nDirigente.\nLa prima esperienza come direttore sportivo \u00e8 avvenuta nella stagione 1996-97 con il Benevento. Il 28 aprile 2011 \u00e8 diventato il direttore sportivo della , al posto del dimissionario Francesco Maglione. Nella stagione 2013/14 ha ricoperto il ruolo di osservatore per il Chievo. Nella stagione 2015/16 \u00e8 diventato il direttore sportivo dell'Olympia Agnonese, mantenendo l'incarico anche la stagione successiva."}
{"id": "2340674", "revid": "599013", "url": "https://it.wikipedia.org/wiki?curid=2340674", "title": "Yan Cleiton de Lima Razera", "text": "Carriera.\nClub.\nDebutt\u00f2 nel 1993 con il Vasco da Gama nel campionato di calcio brasiliano, giocandovi 36 partite; nel 1995 si trasfer\u00ec all'Internacional, dove dopo nove partite non riscuote molto successo, tornando cos\u00ec nello stato di Rio de Janeiro, al Fluminense. Dal 2009 al 2010 gioca nel Tigres do Brasil. Il 1\u00ba aprile 2010 ha annunciato il suo ritiro, subito dopo l'eliminazione della sua squadra, il Votoraty, dalla Coppa del Brasile 2010 a opera del Gr\u00eamio.\nNazionale.\nCon la Nazionale di calcio del Brasile ha giocato e vinto il ."}
{"id": "2340675", "revid": "399", "url": "https://it.wikipedia.org/wiki?curid=2340675", "title": "Terra (rivista)", "text": "Terra \u00e8 un mensile ecologista a tiratura nazionale.\nStoria.\nOriginariamente era un quotidiano e si chiamava Notizie verdi, organo ufficiale della Federazione dei Verdi fondato nel 2005, ed era distribuito agli abbonati solo per spedizione postale. Dal 21 marzo 2009 il quotidiano ha cambiato testata assumendo il nuovo nome Terra. Successivamente, dal 15 aprile 2009, Terra \u00e8 stato distribuito nelle edicole dei principali capoluoghi nazionali, con l'esclusione di Sardegna e Sicilia. Il cambio del nome e la distribuzione in edicola, con conseguente aumento della foliazione da 4 a 16 pagine, \u00e8 stato voluto dal nuovo editore Luca Bonaccorsi che ne ha rilevato la propriet\u00e0 nel 2008.\nIl quotidiano.\nDall'aprile del 2009 al dicembre 2011 Terra \u00e8 stato un quotidiano a tiratura nazionale, sedici pagine, colore dominante il verde, 15.000 copie in tiratura, al costo di un euro. Veniva distribuito nelle edicole di circa 80 citt\u00e0 della penisola con uscite quotidiane, tranne il luned\u00ec. La domenica il quotidiano includeva, fino al settembre del 2011, l'inserto T di approfondimento culturale, affidato ad Aldo Garzia. Il giornale ha ospitato regolarmente firme di rilievo del mondo dell'informazione e dell'ambientalismo, come Derrick de Kerchkove, Massimo Serafini, Paolo Cento, Vincenzo Ferrara, Mario Tozzi, Amato Lamberti, Marco Meccia, Giorgio Frasca Polara, Francesco Servino e altri. A Marzo del 2012, dopo due mesi di sospensione delle pubblicazioni, Terra \u00e8 tornato in edicola con cadenza mensile.\nLa pubblicazione \u00e8 stata editata dalla societ\u00e0 editrice Undicidue S.r.l., che beneficia del finanziamento pubblico all'editoria di partito. Il direttore \u00e8 stato sino alla fine delle pubblicazioni Luca Bonaccorsi (gi\u00e0 presidente di Undicidue e membro del CdA, subentrato a Pino Di Maula nel 2010) affiancato dai vicedirettori Vincenzo Mule' e Valerio Ceva Grimaldi e, dal settembre 2012, dal condirettore Emanuele Giordana che proveniva dalla direzione di Ecoradio.\nIl mensile.\nA marzo 2012 esce il primo numero di Terra, mensile ecologista (68 pagine a colori, carta ecologica, 4 euro) con numerosi interventi di pregio: da Gunter Pauli, il guru della Blue Economy, a Renzo Piano, da Mario Tozzi e Daniel Cohn Bendit. Dal numero di aprile Luca Bonaccorsi ne affida la direzione a Emanuele Giordana, gi\u00e0 condirettore del quotidiano. La realizzazione grafica \u00e8 di Andrea Canfora. Dal numero di aprile la foliazione passa a 84 pagine. Il mensile ha terminato le pubblicazioni col numero di dicembre e non \u00e8 pi\u00f9 uscito in edicola. Nel febbraio del 2013 la propriet\u00e0, nella quale sono entrati a fine 2012 i nuovi soci Worksys e Olisistem, ha nominato un nuovo direttore responsabile Sergio Bellucci. La vicenda ha scatenato una polemica col vecchio direttore che non era stato licenziato n\u00e9 avvertito del fatto. I giornalisti hanno fatto istanza di fallimento e la societ\u00e0 \u00e8 fallita nel 2015 senza per\u00f2 pagare tutti i debiti arretrati col corpo redazionale e altri debitori.\nComitato Scientifico.\nAl comitato scientifico di Terra aderiscono:"}
{"id": "2340680", "revid": "183694", "url": "https://it.wikipedia.org/wiki?curid=2340680", "title": "Paolo Ubaldi", "text": "Si laure\u00f2 in Lettere presso la Regia Universit\u00e0 di Torino il 10 dicembre 1897, dove fu allievo di Giuseppe Fraccaroli. Consegu\u00ec, inoltre, la Laurea in Teologia presso la Pontificia Facolt\u00e0 teologica e giuridica di Torino nel 1898 e in Filosofia presso la Regia Universit\u00e0 di Torino nel 1898. Fu libero docente di Letteratura greca presso la R. Universit\u00e0 di Torino e, sempre a Torino, tenne dei corsi liberi di Letteratura greca negli anni accademici 1909-1910, 1910-1911, 1911-1912, 1912-1913. Nel 1919 ebbe l'incarico di grammatica greca e latina presso la Regia Universit\u00e0 di Catania, dove nel 1920 e 1921 fu professore incaricato per la Letteratura greca. Dal 1922 al 1924 fu a Catania come professore straordinario di Letteratura greca. Nel 1924 fu trasferito alla Universit\u00e0 Cattolica con l'incarico per la cattedra di Letteratura cristiana greco-latina. Nel 1932 assunse l'insegnamento di Letteratura patristica nel Seminario Arcivescovile di Milano di Venegono. Tra i suoi allievi ci fu il latinista Emanuele Rapisarda, il futuro cardinale Michele Pellegrino, Arcivescovo di Torino, e Giuseppe Lazzati, Costituente e Magnifico Rettore dell'Universit\u00e0 Cattolica dal 1968 al 1983; il grecista Quintino Cataudella."}
{"id": "2340681", "revid": "22356", "url": "https://it.wikipedia.org/wiki?curid=2340681", "title": "Harpactognathus", "text": ""}
{"id": "2340685", "revid": "22356", "url": "https://it.wikipedia.org/wiki?curid=2340685", "title": "Scaphognathus", "text": ""}
{"id": "2340688", "revid": "22356", "url": "https://it.wikipedia.org/wiki?curid=2340688", "title": "Chaoyangopterus", "text": ""}
{"id": "2340696", "revid": "33689", "url": "https://it.wikipedia.org/wiki?curid=2340696", "title": "Lista dei SingStar per PlayStation 3", "text": ""}
{"id": "2340697", "revid": "767487", "url": "https://it.wikipedia.org/wiki?curid=2340697", "title": "Live in the UK 2008", "text": "Live in the UK 2008 \u00e8 un album live dei Paramore. L'album, pubblicato in edizione limitata (appena 1000 copie furono rese disponibili esclusivamente nel Regno Unito), contiene alcuni estratti da tre concerti della band tenutesi a Manchester, Brixton e Birmingham durante l\"'UK Riot! Tour\"."}
{"id": "2340698", "revid": "339392", "url": "https://it.wikipedia.org/wiki?curid=2340698", "title": "Fiat-Sezione Officine di Marina di Pisa", "text": ""}
{"id": "2340700", "revid": "729019", "url": "https://it.wikipedia.org/wiki?curid=2340700", "title": "Cokitalia", "text": "Cokitalia - Cokeria Italiana S.P.A. era una azienda italiana che operava nel settore della distillazione del fossile, e quindi coke.\nStoria.\nNasce a Vado Ligure nel 1935 come joint venture tra Italgas e Montecatini con stabilimento a San Giuseppe di Cairo per possedere un impianto di azoto da estrarre dal gas di carbon fossile. Presto per\u00f2 diviene la maggiore cokeria italiana. Partecipata dal gruppo EGAM, attraverso Vetrocoke Cokapuania, e da Italgas, con DL 103/77 che disponeva la soppressione dell'ente, viene trasferita in Eni, attraverso SAMIM, la finanziaria appositamente creata da Eni, per ricevere le partecipazioni Egam e nel 1980 viene raggruppata in Italiana Coke."}
{"id": "2340706", "revid": "767487", "url": "https://it.wikipedia.org/wiki?curid=2340706", "title": "Sebastian Ruthenberg", "text": "Ha vinto un braccialetto delle World Series of Poker nell'evento #33 del 1\u00ba giugno 2008, portando a casa 328.756 dollari.\nI suoi migliori risultati ottenuti all'European Poker Tour sono: il 1\u00ba posto nella stagione 2008/2009 all'evento di Barcellona (guadagno: \u20ac 1.361.000) ed il 3\u00ba posto nella stagione 2006/2007 all'evento di Dortmund (\u20ac 220.000)."}
{"id": "2340714", "revid": "69794", "url": "https://it.wikipedia.org/wiki?curid=2340714", "title": "Michael Martin", "text": "Ha vinto la tappa di Londra dell'European Poker Tour 2008, vincendo \u00a3 1.000.000. Ha inoltre ottenuto il 5\u00ba posto nell'evento di Montecarlo 2008, in cui ha vinto \u20ac 421.000. Vanta 8 piazzamenti a premi WSOP."}
{"id": "2340718", "revid": "729019", "url": "https://it.wikipedia.org/wiki?curid=2340718", "title": "Poorya Nazari", "text": "Il suo miglior risultato ottenuto all'European Poker Tour \u00e8 il 1\u00ba posto nella stagione 2008/2009 all'evento di Nassau, dove ha vinto $ 3.000.000."}
{"id": "2340724", "revid": "112631956", "url": "https://it.wikipedia.org/wiki?curid=2340724", "title": "Conferenza degli organi specializzati in affari comunitari", "text": "La Conferenza degli organi specializzati in affari comunitari (COSAC) (in francese, \"Conf\u00e9rence des organes sp\u00e9cialis\u00e9s dans les affaires communautaires\") \u00e8 l'ambito di cooperazione tra le commissioni dei parlamenti nazionali dell'Unione europea e del Parlamento europeo specializzate negli affari europei.\nLa COSAC fu creata nel 1989 in una riunione a Parigi, nel corso di una conferenza dei presidenti dei parlamenti nazionali degli Stati membri dell'allora Comunit\u00e0 economica europea, con lo scopo di avviare un lavoro concreto sulla formazione delle decisioni comunitarie, affidandone il compito ai rappresentanti delle proprie commissioni parlamentari per gli affari europei.\nLa COSAC si riunisce due volte all'anno, di norma presso il parlamento del paese che detiene la presidenza di turno dell'Unione europea. Ogni Stato membro vi partecipa con sei rappresentanti (nei paesi con organizzazione bicamerale, tre per ogni camera). I paesi in via di adesione vi partecipano con tre membri.\nL'esistenza della COSAC fu riconosciuta in un protocollo allegato al trattato di Amsterdam, che la autorizzava a trasmettere alle istituzioni comunitarie tutti i contributi che reputasse utili.\nIl Protocollo n.1 adottato a Lisbona all'art.10 prevede l'istituzione della Conferenza degli Organi Parlamentari Specializzati per gli Affari dell'Unione, che \u00e8 un organo \"ad hoc\" a cui \u00e8 attribuito lo specifico compito di sottoporre all'attenzione del Parlamento europeo, del Consiglio e della Commissione i contributi che ritiene utili e grazie a tale organo possono anche essere organizzate Conferenze interparlamentari su temi specifici. Tale nuova Conferenza promuove pure lo scambio di informazioni e buone prassi tra i Parlamenti nazionali ed il Parlamento europeo, e tra le loro commissioni specializzate. Questa diversa Conferenza, dunque, ricalca per certi aspetti le funzioni e i compiti della precedente COSAC."}
{"id": "2340725", "revid": "306856", "url": "https://it.wikipedia.org/wiki?curid=2340725", "title": "Croda dei Baranci", "text": "La Croda dei Baranci (2.922 - \"Birkenkofel\" in tedesco) \u00e8 una cima delle Dolomiti di Sesto nelle Dolomiti, in Alto Adige. Il vocabolo \"barancio\" \u00e8 sinonimo di \"pino mugo\". La cima, seconda pi\u00f9 alta del gruppo, \u00e8 separata da una sottile cresta dalla \"Cima Piatta Alta\" (2905 ).\nMentre guardandola da sud-est la cima appare quasi piatta, vista dalla Val Pusteria presenta un'immensa parete verticale strapiombante sul lago di Dobbiaco. La montagna fu salita per la prima volta il 17 luglio 1880 da Ludwig Gr\u00fcnwald e Santo Siorpaes."}
{"id": "2340726", "revid": "120373015", "url": "https://it.wikipedia.org/wiki?curid=2340726", "title": "Deposito legale", "text": "Il deposito legale \u00e8 l'obbligo di adempimento, stabilito da molti ordinamenti giuridici, relativo alla consegna, da parte dei produttori e distributori di libri (e dei prodotti editoriali in genere) di una copia di ogni nuova edizione presso particolari istituzioni competenti, che sono a loro volta obbligate a catalogarle ed a conservarle.\nItalia.\nL'istituto del deposito legale \u00e8 stato regolato organicamente per la prima volta in Italia da un editto di Carlo Alberto del 26 marzo 1848. Nel 1869, cinque anni dopo il trasferimento della capitale da Torino a Firenze, fu designata come destinataria dei documenti oggetti di deposito legale la Biblioteca centrale di quest'ultima citt\u00e0, che nel 1885 fu affiancata dalla Biblioteca Vittorio Emanuele II di Roma, costituita nel 1875. Successivamente la legge 2 febbraio 1939, n. 374, dopo oltre sessant'anni, ha disciplinato la consegna alle biblioteche da parte dei tipografi, tramite le prefetture, delle opere pubblicate sul territorio nazionale. Ispirata dagli orientamenti politici del fascismo, aveva pi\u00f9 finalit\u00e0 di controllo che su quelle culturali e riguardava essenzialmente le pubblicazioni a stampa.\nLa materia \u00e8 attualmente disciplinata dalla e dal successivo (Decreto del Presidente della Repubblica 3 maggio 2006, n. 252, \"Regolamento recante norme in materia di deposito legale dei documenti di interesse culturale destinati all'uso pubblico\"). Gli scopi del deposito legale sono stati completamente ridefiniti. Esso infatti deve: \"a)\" assicurare la conservazione dei documenti; \"b)\" fare in modo che i documenti siano catalogati come previsto dalle norme nazionali; \"c)\" diffondere la conoscenza della cultura e della vita sociale attraverso la realizzazione di servizi bibliografici d'informazione e di accesso ai documenti, nel rispetto delle norme sul diritto d'autore.\nLe due novit\u00e0 pi\u00f9 rilevanti introdotte per rendere possibili il raggiungimento di questi obiettivi sono: l'aumento delle tipologie di documenti oggetto di deposito legale (tutti quelli considerati d'interesse culturale); la costituzione, accanto agli archivi nazionali, di archivi regionali della produzione editoriale. A questo scopo il Regolamento prevede che, oltre che alle biblioteche nazionali centrali, i documenti siano consegnati anche a una o pi\u00f9 biblioteche per regione, su indicazione delle regioni stesse. In questo modo alcune biblioteche, come la Biblioteca Nazionale Braidense, gi\u00e0 destinataria del deposito legale prima dell'Unit\u00e0, conservano tale privilegio anche ora.\nL'art. 35 della legge n. 106 (2004) indica che successivi regolamenti specificheranno le modalit\u00e0 di deposito e di acquisizione dei documenti diffusi tramite rete informatica. Nel frattempo specifici accordi regolano i rapporti tra gli istituti e i produttori di risorse digitali. A tale proposto \u00e8 stato istituito il servizio di deposito legale nazionale degli oggetti digitali coordinato dalle biblioteche nazionali di Firenze, Roma e Venezia. Il servizio \u00e8 partito con la raccolta automatica e il deposito delle tesi di dottorato dagli archivi delle Universit\u00e0 per poi estendersi agli editori.\nIndagine sulla produzione libraria.\nIl programma statistico nazionale prevede inoltre che ISTAT produca un'indagine sulla produzione libraria, tale per cui le case editrici sono obbligate per legge a fornire i dati necessari a valutare il volume della produzione libraria. Sono censiti circa 2000 editori e i risultati dell'indagine sono spesso confrontati al numero di volumi depositati per valutare il tasso di successo del deposito.\nL'indagine segue alcuni criteri per distinguere le ristampe dalle nuove edizioni/nuovi titoli e classifica gli editori in tre gruppi:\nFrancia.\nIl deposito legale fu istituito in Francia con l'Ordinanza di Montpellier del 28 dicembre 1537 .\nIl deposito doveva avvenire nella Biblioteca reale allora a Blois, in un esemplare fino al 1617, poi due e infine tre.\nCon la rivoluzione francese il deposito legale obbligatorio fu soppresso in nome della libert\u00e0 di stampa, ma rimase quello facoltativo per la tutela della \"propriet\u00e0\". Un'ordinanza del 1828 riduceva il numero di esemplari richiesti a due, di cui uno attribuito a un'altra biblioteca, in generale parigina.\nIl deposito \u00e8 stato esteso successivamente alla litografia nel 1817 ed alla fotografia nel 1851. La legge del 29 luglio 1881 fissa nuove regole per il deposito legale.\nUn cambiamento importante interviene con la legge del 19 maggio 1925, che istituisce un doppio deposito legale, per i tipografi da una parte, gli editori dall'altra. Gli editori depositano alla Biblioteca nazionale, e i tipografi di provincia alla prefettura, che si fa carico di rinviarli alla Biblioteca nazionale, la quale assicura un controllo incrociato del deposito. La legge del 21 giugno 1943 trasforma questo deposito alla prefettura in un invio ad una biblioteca (generalmente una biblioteca municipale classificata) scelta in funzione del luogo di stampa, salvo per la regione parigina dove i depositanti inviano gli esemplari stampati alla BnF.\nAltri paesi.\nNel Regno Unito la legge stabilisce che una copia di ogni libro pubblicato debba essere inviata alla British Library; altre cinque biblioteche hanno il diritto di richiedere una copia gratuita entro un anno dalla pubblicazione. Vengono acquisite anche le pi\u00f9 significative pubblicazioni in lingua inglese edite nel resto del mondo.\nNella Repubblica d'Irlanda, una copia di ogni libro deve essere inviata alla National Library of Ireland, alla biblioteca del Trinity College di Dublino, alla biblioteca dell'Universit\u00e0 di Limerick, alla biblioteca della Dublin City University e alla British Library. Altre istituzioni irlandesi o inglesi possono richiedere di ricevere una copia entro dodici mesi dalla pubblicazione.\nIn Australia ogni libro pubblicato deve essere depositato presso la National Library of Australia, la State Library di ogni singolo stato e altre biblioteche, come quella del Parlamento o le biblioteche universitarie.\nA Singapore tutti gli editori devono depositare due copie di ogni pubblicazione entro quattro settimane dalla data di pubblicazione.\nIn Canada le pubblicazioni vengono raccolte dalla Library and Archives Canada e dalla Biblioth\u00e8que et Archives nationales du Qu\u00e9bec.\nFin dal 1661 la Biblioteca nazionale svedese ha diritto di ricevere una copia di ogni opera pubblicata in Svezia.\nAltri paesi, come gli Stati Uniti d'America, non seguono questa regola. Negli Stati Uniti ogni casa editrice deve sottoporre due copie di ogni pubblicazione coperta dal diritto d'autore al United States Copyright Office presso la Biblioteca del Congresso come deposito obbligatorio. La Biblioteca provvede ad acquisire anche le pi\u00f9 significative opere in inglese pubblicate nel resto del mondo.\nCirca tre milioni di libri nuovi in lingua inglese si aggiungono ogni anno alle collezioni della British Library e della Library of Congress."}
{"id": "2340730", "revid": "47112", "url": "https://it.wikipedia.org/wiki?curid=2340730", "title": "Baranci", "text": ""}
{"id": "2340732", "revid": "767487", "url": "https://it.wikipedia.org/wiki?curid=2340732", "title": "Westerstede", "text": "Westerstede \u00e8 una citt\u00e0 di 22.107 abitanti della Bassa Sassonia, in Germania.\n\u00c8 il capoluogo, ma non il centro maggiore, del circondario (\"Landkreis\") dell'Ammerland (targa WST).\nAmministrazione.\nGemellaggi.\nWesterstede \u00e8 gemellata con:"}
{"id": "2340733", "revid": "1305772", "url": "https://it.wikipedia.org/wiki?curid=2340733", "title": "God (John Lennon)", "text": "God \u00e8 un brano di John Lennon, contenuto nel suo primo album solista dal titolo \"John Lennon/Plastic Ono Band\" e pubblicato l'11 dicembre del 1970 dalla Apple Records.\nAll'epoca della sua pubblicazione la canzone dest\u00f2 molto scalpore per il suo testo, giudicato estremamente controverso nei riguardi della religione.\nIl brano.\nInserita a conclusione dell'album \"John Lennon/Plastic Ono Band \"(fatta eccezione per la breve chiusura acustica di \"My Mummy's Dead\"), \"God\" venne composta a Los Angeles, nel periodo in cui Lennon stava sottoponendosi ad una serie di sedute psicanalitiche con lo psichiatra Arthur Janov, ideatore della terapia denominata \"primal scream\" (urlo primigenio).\nUna prima versione del brano, voce e chitarra acustica, venne poi registrata da Lennon nella sua casa di Nimes Road, a Bel Air, durante il suo ciclo di terapia. Una di queste registrazioni, inserita dell'album raccolta \"Acoustic\", uscito postumo nel 2004, inizia con una sua introduzione semi-parlata nello stile tipico dei \"predicatori\":\nLe sessioni di registrazione vere e proprie, si svolsero successivamente presso gli Abbey Road Studios di Londra tra il 26 settembre ed il 9 ottobre del 1970.\nTesto.\nMusicalmente \u00e8 un brano lento, quasi maestoso nella sua progressione melodica ripetuta e circolare, mentre il testo, scritto dallo stesso Lennon, \u00e8 fondamentalmente diviso in tre sezioni. Nella prima il musicista esordisce con una propria definizione di Dio, immaginata durante una seduta terapeutica e in cui il Creatore viene descritto come un concetto attraverso il quale noi misuriamo il nostro dolore (\"God is a concept by which we measure our pain\"). La seconda parte del brano \u00e8 un lungo elenco di \"idoli\", di miti generazionali, in cui l'autore non crede pi\u00f9, tra cui: la Magia, la Bibbia, Adolf Hitler, Ges\u00f9, John F. Kennedy, Buddha, il mantra, lo yoga, Elvis Presley, Bob Dylan terminando con i Beatles e con un ritorno alla realt\u00e0 in se stesso e in Yoko (\"I just believe in me, Yoko and me\").\n\u00abIl sogno \u00e8 finito\u00bb disse Lennon, intervistato riguardo al testo della canzone \u00abNon sto parlando solo dei Beatles, sto parlando dell'intera generazione. \u00c8 finita e dobbiamo, devo personalmente, tornare alla cosiddetta realt\u00e0\u00bb. La sezione finale, invece, descrive il cambiamento, la rinascita avvenuta in Lennon dopo la fine dell'avventura con i Beatles (\"I was the dream weaver, But now I'm reborn / I was the Walrus, But now I'm John\"), la consacrazione della fine di un sogno e di un mito popolare (i Beatles, appunto) e l'esortazione conclusiva ad andare comunque avanti e a contare solo su noi stessi (\"And so dear friends, You just have to carry on / The dream is over\"). \u00abSe c'\u00e8 un Dio\u00bb afferm\u00f2 Lennon \u00abLo siamo tutti quanti\u00bb.\nCollegamenti con l'assassinio di Lennon.\nLa canzone sarebbe stata indicata, insieme a \"Imagine\", dall'assassino di John Lennon, Mark David Chapman come ispiratrice del suo odio verso il musicista. Chapman, fervente cristiano, non poteva tollerare l'affermazione di Lennon secondo la quale \"Dio \u00e8 solo una fantasia che l'uomo si \u00e8 creato per cercar rifugio dalle proprie paure\". Chapman raccont\u00f2 di aver ascoltato l'album John Lennon/Plastic Ono Band nelle settimane antecedenti l'omicidio e di aver pensato: "}
{"id": "2340735", "revid": "24443", "url": "https://it.wikipedia.org/wiki?curid=2340735", "title": "Punta Tre Scarperi", "text": ""}
{"id": "2340738", "revid": "1305772", "url": "https://it.wikipedia.org/wiki?curid=2340738", "title": "Lepus hainanus", "text": "La lepre di Hainan (\"Lepus hainanus\" Swinhoe, 1870) \u00e8 un mammifero lagomorfo della famiglia dei Leporidi.\nDistribuzione.\nLa specie \u00e8 endemica dell'isola di Hainan, in Cina sud-orientale: un tempo diffusa un po' in tutto il nord, l'est ed il sud dell\u00ecisola, attualmente sopravvive solo nelle zone protette.\nIl suo \"habitat\" \u00e8 costituito dalle aree pianeggianti e collinari, con presenza di cespugli e scarsa copertura arborea: tende invece ad evitare aree umide e montane.\nDescrizione.\nDimensioni.\nMisura meno di 45\u00a0cm di lunghezza, per un peso massimo che si aggira attorno al chilo e mezzo.\nAspetto.\nL'aspetto nel suo complesso \u00e8 piuttosto minuto: la testa \u00e8 piccola e arrotondata, con grosse orecchie (pi\u00f9 lunghe dei piedi delle zampe posteriori).\nIl pelo \u00e8 bruno scuro su dorso e zampe, con brizzolature bianche e nere sul quarto posteriore e sfumature giallastre sui fianchi, mentre il ventre \u00e8 biancastro: bianca \u00e8 anche la faccia inferiore della coda a fiocco, mentre la faccia superiore \u00e8 nera.\nBiologia.\nSi tratta di animali prevalentemente solitari, attivi al tramonto o durante la notte, mentre durante il giorno riposano nel folto dei cespugli: non scavano infatti tane. In caso di pericolo, l'animale si immobilizza per non essere visto, rimanendo perfettamente immobile fino a quando l'aggressore non si avvicina troppo: a questo punto, la lepre schizza via con una caratteristica traiettoria a zig-zag, atta a disorientare l'aggressore ed a guadagnare terreno, consentendo all'animale di rifugiarsi nel folto della vegetazione od in qualche anfratto della roccia.\nAlimentazione.\nSi tratta di animali erbivori, che si nutrono prevalentemente di foglie, erba e germogli, ma che non disdegnano di mangiare anche frutta, cortecce ed in genere qualunque materiale di origine vegetale che i loro robusti denti riescano a rosicchiare e triturare. Come tutti i lagomorfi, anche la lepre di Hainan \u00e8 solita praticare la coprofagia, ingerendo parte delle proprie feci al fine di estrarre la maggiore quantit\u00e0 possibile di nutrimento dal proprio cibo.\nRiproduzione.\nNon molto studiata finora, non pare tuttavia dissimile come modalit\u00e0 e tempi da quella della congenere lepre comune (\"Lepus europaeus\")."}
{"id": "2340741", "revid": "287204", "url": "https://it.wikipedia.org/wiki?curid=2340741", "title": "Holzminden", "text": "Holzminden \u00e8 una citt\u00e0 di 20.510 abitanti della Bassa Sassonia, in Germania.\n\u00c8 il capoluogo del circondario (\"Landkreis\") omonimo (targa HOL).\nHolzminden si fregia del titolo di \"Comune indipendente\" (\"Selbst\u00e4ndige Gemeinde\")."}
{"id": "2340746", "revid": "155634", "url": "https://it.wikipedia.org/wiki?curid=2340746", "title": "Dominik Landertinger", "text": "Biografia.\nLandertinger vive a Hochfilzen . A livello juniores \u00e8 stato un buon atleta e ha ottenuto buoni risultati ai Campionati juniores di biathlon nel 2006 e nel 2007, vincendo un oro nella staffetta della Val Martello, oltre a due argenti e un bronzo.\nHa debuttato in Coppa del Mondo di biathlon a Pokljuka nella stagione 2007, nell'individuale, andando subito a punti con un 18\u00ba posto, seguito dal 12\u00b0 nello sprint e il primo podio nella staffetta. Sempre in staffetta sono arrivati i due podi successivi, con la prima vittoria a Oberhof nel 2009.\n, ai Mondiali coreani del 2009 nella gara con partenza in linea, battendo Ole Einar Bj\u00f8rndalen; il giorno dopo ha ottenuto anche l'argento nella staffetta con Daniel Mesotitsch, Simon Eder e Christoph Sumann, vinta dalla Norvegia.\nSempre nella stagione 2008-2009 ha vinto la Coppa di specialit\u00e0 nelle partenza in linea, dominata dagli austriaci (tre nei primi quattro), e ha chiuso 11\u00b0 nella classifica generale. Nella stagione seguente, ai XXI Giochi olimpici invernali di , ha vinto l'argento nella staffetta 4x7,5 km.\nAi XXII Giochi olimpici invernali di ha nuovamente vinto la medaglia d'argento nella sprint, oltre al bronzo nella staffetta; si \u00e8 classificato 5\u00b0 nell'individuale, 10\u00b0 nell'inseguimento e 7\u00b0 nella partenza in linea, mentre ai Mondiali di Kontiolahti 2015 \u00e8 stato 39\u00ba nella sprint, 15\u00ba nell'inseguimento, 24\u00ba nella partenza in linea, 28\u00ba nell'individuale e 5\u00ba nella staffetta e a quelli di Oslo Holmenkollen 2016 ha vinto la medaglia d'argento nell'individuale. Ai Mondiali di Hochfilzen 2017, ha vinto la medaglia di bronzo nella staffetta. Ai XXIII Giochi olimpici invernali di ha vinto la medaglia di bronzo nell'individuale e si \u00e8 classificato 25\u00ba nella sprint, 26\u00ba nell'inseguimento, 12\u00ba nella partenza in linea e 4\u00ba nella staffetta.\nAccanto al biathlon ha praticato anche lo sci di fondo, a livello nazionale e - sporadicamente - internazionale; in Coppa del Mondo di sci di fondo ha esordito il 25 novembre 2011 a Kuusamo (117\u00b0).\nHa annunciato il ritiro al termine della stagione 2019-2020.\nPalmar\u00e8s.\nBiathlon.\nCoppa del Mondo.\nCoppa del Mondo - vittorie.\nLegenda:\nMS = partenza in linea\nRL = staffetta"}
{"id": "2340747", "revid": "729019", "url": "https://it.wikipedia.org/wiki?curid=2340747", "title": "Lonchodectidae", "text": "Lonchodectidae \u00e8 una famiglia estinta di pterosauri pterodactyloidi vissuti nel Cretaceo inferiore-superiore, circa 135-94 milioni di anni fa (Valanginiano-Cenomaniano). Dalla sua istituzione questa famiglia \u00e8 stata variamente considerata come componente di Ctenochasmatoidea, Azhdarchoidea e Pteranodontia. I componenti di questa famiglia si distinguono per i loro alti alveoli che alloggiano denti conici, e per i margini alveolari sollevati.\nDescrizione.\nLe caratteristiche pi\u00f9 diagnostiche dei Lonchodectidae riguardano i denti e le fauci. I denti della mandibola e della mascella sono generalmente piccoli, hanno le stesse dimensioni lungo tutta la lunghezza delle fauci e sono posizionati su margini alveolari sollevati. Il palato superiore ha una cresta prominente. Il genere \"Lonchodraco\" presenta due prominenti creste sulla punta del muso e della mandibola, mentre \"Ikrandraco\" presenta un'unica cresta a chiglia sulla punta della mandibola. Solo i generi \"Lonchodraco\" e \"Ikrandraco\" conservano materiale fossile postcranico, che mostra che il loro corpo era simile a quello di altri esponenti di Lanceodonta.\nClassificazione.\nIl seguente cladogramma \u00e8 una topologia basata sugli studi di P\u00eagas \"et al.\" (2019). Nelle loro analisi, P\u00eagas \"et al.\" hanno posto Lonchodectidae (rappresentato come Lonchodraconidae) come il sister taxon di Istiodactyliformes, e hanno limitato la famiglia con \"Lonchodraco\" e \"Ikrandraco\" come unici membri.\nStoria tassonomica.\nLonchodectidae venne nominata per la prima volta da Reginald Walter Hooley, nel 1914, e venne inizialmente considerata come un gruppo contenente solo il genere \"Lonchodectes\". Successivamente, una revisione tassonomica sugli pterosauri di Cambridge Greensand del 2013 consider\u00f2 \"Lonchodectes\" un \"nomen dubium\" e nomin\u00f2 una nuova famiglia, Lonchodraconidae, per le specie rimaste, che erano state spostate nel nuovo genere \"Lonchodraco\". Anche i generi \"Yixianopterus\", \"Unwindia\", \"Prejanopterus\", e \"Serradraco\" vennero considerati possibili lonchodectidi. Una revisione tassonomica di Lonchodectidae del paleontologo russo Alexander Averianov, nel 2020, ha limitato il clade a \"Ikrandraco\", \"Lonchodectes\" e \"Lonchodraco\", rendendo cos\u00ec Lonchodraconidae un sinonimo del precedente nome Lonchodectidae.\nPaleobiologia.\nStile di vita.\nDel materiale fossile postcranico simile a quello degli azhdarchoidi \u00e8 stato precedentemente riferito a \"Lonchodectes\"; tuttavia, questo materiale \u00e8 stato in seguito riferito all'azhdarchoide \"Ornithostoma\". Si presume che \"Ikrandraco\" fosse piscivoro (che si nutrisse di pesci), sebbene ci\u00f2 non sia completamente confermato."}
{"id": "2340748", "revid": "439868", "url": "https://it.wikipedia.org/wiki?curid=2340748", "title": "Leer", "text": "Leer (Ostfriesland) \u00e8 una citt\u00e0 di 34.052 abitanti nella Bassa Sassonia, in Germania.\n\u00c8 il capoluogo del circondario (\"Landkreis\") omonimo (targa LER).\nLeer si fregia del titolo di \"Comune indipendente\" (\"Selbst\u00e4ndige Gemeinde\")."}
{"id": "2340758", "revid": "879070", "url": "https://it.wikipedia.org/wiki?curid=2340758", "title": "Lepus peguensis", "text": "La lepre birmana (\"Lepus peguensis\" Blyth, 1855) \u00e8 un mammifero lagomorfo della famiglia dei Leporidi.\nDistribuzione.\nA dispetto del nome, oltre che in Birmania la specie \u00e8 diffusa con due sottospecie (\"Lepus peguensis peguensis\" e \"Lepus peguensis vassali\") anche in Thailandia, Cambogia, Laos e Vietnam.\nDescrizione.\nDimensioni.\nMisura fino a 60\u00a0cm di lunghezza, per un peso che pu\u00f2 arrivare a sfiorare i 3\u00a0kg.\nAspetto.\nIl corpo presenta forma slanciata ed allungata, con grossa testa anch'essa allungata.\nIl pelo \u00e8 bruno con brizzolature nerastre sul dorso, mentre il ventre \u00e8 bianco: il petto ed i fianchi sono di colore bruno-rossiccio, mentre occhi ed orecchie sono bordati di bianco. La coda \u00e8 bianca sulla faccia inferiore e nera su quella superiore.\nBiologia.\nPoco si sa di questa specie schiva ed elusiva, poich\u00e9 mancano studi approfonditi sul suo conto: si ritiene tuttavia che le sue abitudini di vita, la sua alimentazione e le sue modalit\u00e0 riproduttive non differiscano di molto da quelle della congenere ed affine lepre indiana (\"Lepus nigricollis\")."}
{"id": "2340762", "revid": "110157", "url": "https://it.wikipedia.org/wiki?curid=2340762", "title": "Wildeshausen", "text": "Wildeshausen \u00e8 una citt\u00e0 di 18.597 abitanti della Bassa Sassonia, in Germania.\n\u00c8 il capoluogo, ma non il centro maggiore, del circondario (\"Landkreis\") di Oldenburg (targa OL)."}
{"id": "2340769", "revid": "110157", "url": "https://it.wikipedia.org/wiki?curid=2340769", "title": "Vechta", "text": "Vechta \u00e8 una citt\u00e0 di 31.250 abitanti della Bassa Sassonia, in Germania.\n\u00c8 il capoluogo, e il centro maggiore, del circondario (\"Landkreis\") omonimo (targa VEC).\nVechta si fregia del titolo di \"Comune indipendente\" (\"Selbst\u00e4ndige Gemeinde\")."}
{"id": "2340772", "revid": "110157", "url": "https://it.wikipedia.org/wiki?curid=2340772", "title": "Nordenham", "text": "Nordenham \u00e8 una citt\u00e0 di 27.298 abitanti della Bassa Sassonia, in Germania.\n\u00c8 centro maggiore, ma non il capoluogo, del circondario (\"Landkreis\") del Wesermarsch (targa BRA).\nNordenham si fregia del titolo di \"Comune indipendente\" (\"Selbst\u00e4ndige Gemeinde\").\nGeografia fisica.\nPosizione.\nNordenham si trova sulla riva occidentale del Weser, di fronte a Bremerhaven, ove il fiume sfocia nel mare del Nord, ed a nord delle citt\u00e0 di Brema e Oldenburg (Oldb.).\nFrazioni e quartieri.\nNordenham \u00e8 composta da 35 frazioni e quartieri: Abbehausen, Abbehauser Groden, Abbehauser H\u00f6rne, Abbehauserwisch, Atens, Atenserfeld, Blexen, Blexersande, Blexerwurp, Bulterweg, Butterburg, Einswarden, Ellw\u00fcrden, Enjebuhr, Esenshamm, Esenshammer Altendeich, Esenshammer Oberdeich, Esenshammergroden, Friedrich-August-H\u00fctte, Grebswarden, Gro\u00dfensiel, Havendorf, Heering, Hoffe, Kloster, Moorseersand, Oberdeich, Phiesewarden, Rahden, Sarve, Schockumerdeich, Schweewarden, Sch\u00fctting, Tettens, Treuenfeld, Volkers.\nZum Stadtgebiet geh\u00f6ren auch die beiden Inseln Langl\u00fctjen I und Langl\u00fctjen II."}
{"id": "2340776", "revid": "1305772", "url": "https://it.wikipedia.org/wiki?curid=2340776", "title": "SingStar ABBA", "text": "SingStar ABBA \u00e8 un videogioco musicale, sviluppato esclusivamente per PlayStation 3 e PlayStation 2 dallo studio londinese, SCE London Studio. Il gioco ha il supporto dei trofei e nel disco sono presenti tutti i successi degli ABBA."}
{"id": "2340777", "revid": "33689", "url": "https://it.wikipedia.org/wiki?curid=2340777", "title": "Thomas Hooker", "text": "Fu i leader del gruppo di puritani dissidenti che si separarono dalla colonia del Massachusetts per fondare la Colonia del Connecticut: per questo motivo \u00e8 chiamato \"the Father of Connecticut\" (\"il padre del Connecticut\").\nEra conosciuto come un grande oratore e un leader cristiano del suffragio universale. \nNato a Marefield, nel Leicestershire (Regno Unito), consegu\u00ec un \"bachelor of Arts\" all\"'Emmanuel College\" di Cambridge nel 1608."}
{"id": "2340778", "revid": "110157", "url": "https://it.wikipedia.org/wiki?curid=2340778", "title": "Wittmund", "text": "Wittmund \u00e8 una citt\u00e0 di 21.159 abitanti della Bassa Sassonia in Germania.\n\u00c8 il capoluogo, e il centro maggiore, del circondario (\"Landkreis\") omonimo (targa WTM).\nLa chiesa di Santa Maria, in localit\u00e0 Buttforde, conserva un pregevole organo monumentale.\nSuddivisione amministrativa.\nWittmund si divide in 14 zone, corrispondenti all'area urbana e a 13 frazioni (\"Ortsteil\"):"}
{"id": "2340782", "revid": "1494380", "url": "https://it.wikipedia.org/wiki?curid=2340782", "title": "Vicario di Cristo", "text": "Vicario di Cristo (dal latino \"Vicarius Christi)\" \u00e8 un termine impiegato in diversi modi e con differenti connotazioni teologiche nel corso della storia. Un vicario \u00e8 un dipendente che fa le veci del vero sovrano in alcune questioni di amministrazione di un regno, equivalente a \u00abrappresentante\u00bb o \u00absoprintendente\u00bb. Il titolo \u00e8 attualmente utilizzato nella Chiesa cattolica in riferimento al ruolo del vescovo e, in particolare, al vescovo di Roma.\nStoria e significati.\nDurante la storia del cristianesimo, il titolo di Vicario di Cristo \u00e8 stato adoperato con diverse implicazioni teologiche e pastorali.\nPer i vescovi.\nLa prima traccia del concetto alla base della locuzione si ritrova nella \"Lettera ai Magnesiani\" di Ignazio di Antiochia, un discepolo di Giovanni evangelista, ritenuta sollecitata da Pietro. Scritta tra l'88 e il 107, recita: \"\u00abCon la guida del vescovo al posto di Dio (...)\u00bb\". Anche se Ignazio non usa esplicitamente il termine in questione, ne esplicita l'idea. Attualmente il Catechismo della Chiesa cattolica, in base agli insegnamenti del Concilio Vaticano II, insegna che tutti i vescovi sono vicari di Cristo.\nPer lo Spirito Santo.\nIl secondo esempio si riscontra nelle lettere di Tertulliano del III secolo, con una prospettiva teologica che si riferisce allo Spirito Santo; nella fattispecie, Cristo non compie miracoli fisicamente nella Chiesa, ma lo Spirito agisce da suo vicario, operando i prodigi e impedendo alla Chiesa di fallire. Non \u00e8 noto se il termine era diffuso nella chiesa primitiva o se si trattava di un originale uso di Tertulliano.\nSe con la Pentecoste si celebra la discesa dello Spirito Santo Dio sugli apostoli, loro donato da Ges\u00f9 come il Consolatore, dopo l'Ascensione di Ges\u00f9 ai Cieli, l'unica Presenza Reale di Dio rimasta nella Chiesa terrena fu:\nSecondo la dottrina del \"Filioque\", lo Spirito Santo Dio procede dal Padre Dio e dal Figlio Dio, il quale quindi ha in s\u00e9 il potere di inviarlo e di donarlo \"direttamente\" agli apostoli, e ai vescovi consacrati per imposizione delle mani, quali depositari della fede di Cristo e loro successori.\nGli apostoli come Pietro, e i vescovi come il vescovo di Roma, loro successori, sono vicari di Ges\u00f9 in terra, per opera dello Spirito Santo Dio, suo pi\u00f9 grande dono in quanto Dio.\nPer i papi.\nIl terzo uso appare nel V secolo, nel sinodo romano del 13 maggio 495 che fa riferimento al papa Gelasio I. Le connotazioni teologiche del titolo assumono un significato pastorale, evocando le parole del Cristo all'apostolo Pietro in Gv 21:16-17 (\u00abPasci le mie pecore... Pasci il mio gregge\u00bb), con cui Cristo avrebbe fatto di Pietro il suo vicario e pastore, affidandogli la responsabilit\u00e0 del suo gregge (cio\u00e8 la Chiesa); ci\u00f2 nella concezione che Pietro fosse il primo vescovo di Roma.\nL'uso in riferimento ai papi nella Chiesa dei primi secoli era instabile; ne circolavano alcune varianti, come Vicario di Pietro, Vicario del Principe degli Apostoli o Vicario della Sede Apostolica. Questo titolo \u00e8 utilizzato nel messale romano nelle preghiere di suffragio ai papi defunti e fu usato nel giuramento di obbedienza di san Bonifacio verso il papa Gregorio II. L'intitolazione come \u00abVicario di Cristo\u00bb per i papi divenne regolare solo dal XIII secolo, in seguito alle riforme del papa Innocenzo III, che reclam\u00f2 la prerogativa di nominare i vescovi del Patriarcato latino. Nell'Annuario Pontificio, \u00abVicario di Ges\u00f9 Cristo\u00bb \u00e8 il terzo titolo ufficiale del vescovo di Roma.\nNel cesaropapismo.\nUn uso differente sort\u00ec nell'Oriente cristiano, tra il V e il VI secolo, in riferimento all'Imperatore d'Oriente, come apice del fenomeno del cesaropapismo. Anche se l'imperatore non aveva autorit\u00e0 in materia dottrinale, in qualit\u00e0 di Vicario di Cristo aveva voce in capitolo su questioni giurisdizionali e amministrative della Chiesa. \"De facto\", al sovrano spettava la convocazione dei Concili ecumenici.\nTeorie della cospirazione.\nLa teoria della cospirazione del \"Vicarius Filii Dei\" (\u00abVicario del Figlio di Dio\u00bb), ipotizzata come un'esplicitazione dello storico titolo \"Vicarius Christi\", prende spunto da un'espressione utilizzata in riferimento a san Pietro nella Donazione di Costantino. Dal XIX secolo, a causa dell'interpretazione di Uriah Smith, alcuni gruppi di Avventisti del settimo giorno hanno avanzato la convinzione che la locuzione sia da identificare con il numero della Bestia (666) del Libro dell'Apocalisse e che sia usata nella tiara papale, connotando il Papa come l'Anticristo. La mancanza di immagini o prove sull'uso di \"Vicarius Filii Dei\" sulla tiara o sulla mitria, in abbinamento al mancato uso dell'espressione come titolo ufficiale, hanno fatto s\u00ec che questa teoria fosse abbandonata da molti Avventisti."}
{"id": "2340784", "revid": "767487", "url": "https://it.wikipedia.org/wiki?curid=2340784", "title": "Marco Palumbo", "text": "Carriera.\nNato a Ferrara ma mestrino di adozione, gioca nelle giovanili della citt\u00e0 e del Basket Mestre con il quale nel 1973-74 conquista la serie A1 (in squadra Renato Villalta, Giorgio Cedolini, altri).\nIn Serie A ha vestito le maglie di Mestre, Brescia, Venezia e Trieste e ha segnato un totale di 4142 punti."}
{"id": "2340788", "revid": "1543377", "url": "https://it.wikipedia.org/wiki?curid=2340788", "title": "Lago Chaubunagungamaug", "text": "Il lago Chargoggagoggmanchauggagoggchaubunagungamaugg (pronunciato ), in breve lago Chaubunagungamaug (pronunciato ) \u00e8 un lago statunitense situato nella citt\u00e0 di Webster nel Massachusetts nei pressi del confine con il Connecticut, da cui dista il punto pi\u00f9 meridionale solo 200\u00a0m.\nConosciuto anche come lago Webster, si estende per 5,8\u00a0km\u00b2, con una lunghezza di 5,23\u00a0km ed una larghezza di 1,81\u00a0km. La profondit\u00e0 media del lago \u00e8 4\u00a0m, mentre la massima \u00e8 14\u00a0m.\nIl suo nome curioso, formato dal ragguardevole numero di 45 lettere, deriva da una frase Nipmuc, una lingua algonchina che significa \"Tu peschi dalla tua parte, io pesco dalla mia parte - e nessuno pesca nel mezzo\" ed \u00e8 spesso citato come il toponimo pi\u00f9 lungo degli Stati Uniti e uno dei pi\u00f9 lunghi del mondo. Il nome breve \"Lake Chaubunagungamaug\" \u00e8 il nome riconosciuto dal Dipartimento degli Interni degli Stati Uniti, comunque molti dei residenti della zona, cos\u00ec come il sito web ufficiale della citt\u00e0 di Webster, considerano corretta la versione pi\u00f9 lunga."}
{"id": "2340789", "revid": "125382613", "url": "https://it.wikipedia.org/wiki?curid=2340789", "title": "Scienze forestali", "text": "Le Scienze forestali sono un insieme di discipline scientifiche che studiano l'ecosistema forestale e, in generale, l'ambiente naturale con maggiore riguardo nei confronti della gestione del patrimonio boschivo pubblico e privato, insegnato in Italia nel corso di laurea e laurea magistrale in Scienze forestali e ambientali.\nIl corso di studio \u00e8 articolato in 3 anni a cui seguiranno altri 2 anni di laurea specialistica, mirato inizialmente al consolidamento della \"formazione scientifica\" di base (matematica, fisica, chimica, biologia) per poi ampliarsi fornendo numerose conoscenze \"interdisciplinari\" nei campi della selvicoltura, dell'ecologia, della dendrometria, della botanica, dell'idraulica forestale e dell'idrologia forestale, delle costruzioni forestali, delle sistemazioni idraulico-forestali, dell'economia, della politica e del diritto forestale,dell'estimo, della zoologia ed entomologia, dell'alpicoltura e dell'agricoltura montana, della patologia forestale (branca della patologia vegetale),della genetica, della geologia e mineralogia, della pedologia e della fisica e chimica del suolo, dell'assestamento forestale, della xilologia, della topografia e cartografia, della tecnologia del legno e della meccanizzazione forestale. \nQuesta istruzione poliedrica permette al dottore forestale di applicare le proprie conoscenze per gestire, sviluppare, proteggere e perpetuare ecosistemi complessi quali i boschi, le foreste e tutte le formazioni vegetali spontanee o artificiali, nonch\u00e9 in generale alla gestione, salvaguardia, pianificazione e progettazione dell'ambiente e del territorio, del patrimonio floristico e faunistico, della filiera agro-silvo-pastorale, della produzione e commercializzazione dei prodotti forestali.\nDurante il corso di studi, le lezioni sono affiancate a necessarie esperienze pratiche che spaziano dalle escursioni in bosco atte alla realizzazione di aree di saggio, matricinatura, cavallettamento ed operazioni di prelievo dendrometico, attivit\u00e0 di laboratorio riguardanti la ricerca di patologie sulle specie forestali, laboratorio entomologico con la guida al riconoscimento delle diverse specie fitofaghe e xilofaghe, laboratorio di botanica forestale per il riconoscimento delle diverse specie vegetali e il riconoscimento dei costituenti cellulari tramite l'impiego di strumenti di laboratorio, uscite in campo per il rilievo topografico di confini fisici naturali ed antropici. \nFormazione universitaria.\nLa prima scuola forestale nasce a Vallombrosa (FI) nel 1869 come Regio Istituto Superiore Forestale, per poi essere annessa alla Facolt\u00e0 di Agraria nel 1936. La prima Universit\u00e0 italiana ad attivare un corso di laurea in Scienze Forestali \u00e8 stata quindi l'Universit\u00e0 degli Studi di Firenze, seguita dall'Universit\u00e0 degli Studi di Padova nel 1967. Oggi tale corso \u00e8 presente anche in altri atenei sparsi in tutta Italia: Torino, Bari ( dal dipartimento di Scienze Agro-Ambientali e Territoriali dell' Uniba - Ex facolt\u00e0 di Agraria) , Palermo, Ancona, Campobasso, Napoli, Potenza, Reggio Calabria, Sassari e Viterbo. Come detto sopra la formazione universitaria del Dottore Forestale \u00e8 articolata ed interdisciplinare. Dopo la riforma universitaria, per conseguire il titolo \u00e8 necessario svolgere un corso di laurea triennale seguito da un corso di laurea magistrale, per un totale di cinque anni.\nLaurea di primo livello.\nIl corso triennale, appartenente alla classe di laurea L-25, consiste in una serie di discipline scientifiche di base quali Biologia Vegetale, Biologia Animale, Matematica, Fisica, Chimica Generale e Inorganica, Chimica Organica, Mineralogia e Geologia. Ad esse segue la preparazione specifica, che comprende materie caratterizzanti, di seguito presentate.\nEcologia forestale.\n\u00c8 la disciplina che sta alla base di tutta la gestione forestale. Per poter intervenire correttamente all'interno del bosco \u00e8 infatti necessario capirne la struttura e le dinamiche. Oltre alle nozioni di base di ecologia vengono fornite quelle specifiche dell'ecosistema forestale: il rapporto delle piante con le varie componenti ecologiche, in particolare con l'acqua, con la radiazione solare, con l'atmosfera, con la zoocenosi.\nPedologia e chimica del suolo.\nStudia i processi fisici, chimici e biochimici che avvengono a carico della materia organica e minerale del terreno, le propriet\u00e0 fisico-chimiche dei diversi tipi di suolo e alla fertilit\u00e0 legata agli elementi nutritivi, fornendo inoltre le basi per lo svolgimento di analisi chimiche e fisiche atte ad individuare i parametri caratterizzanti del suolo, che vanno ad influenzare tutte le caratteristiche del soprassuolo (tessitura, struttura, porosit\u00e0, ecc...). La diversificazione dei vari tipi di humus e di suolo in relazione all'origine geologica della roccia madre sono le caratteristiche fondamentali sulle quali \u00e8 possibile orientare certe scelte gestionali.\nSelvicoltura generale.\nQuesta materia introduce la gestione forestale in generale, andando a studiare i meccanismi di rinnovazione, formazione ed evoluzione dei vari tipi di popolamento. Attraverso lo studio di questa disciplina si acquisiscono le basi tecniche per effettuare indagini stazionali, applicare le diverse forme di governo (quali ceduo, fustaia coetanea, fustaia disetanea, ecc...), le diverse forme di trattamento (quali taglio raso, tagli successivi e varianti) nonch\u00e9 le modalit\u00e0 di conversione e trasformazione del bosco.\nSelvicoltura speciale.\nCostituisce un approfondimento della Selvicoltura Generale, va ad analizzare le peculiarit\u00e0 delle singole formazioni forestali (ad esempio Peccete, Faggete, Castagneti, Querceti, ecc...) sulla base di quanto studiato nella parte generale.\nDendrometria.\nFornisce conoscenze sugli strumenti e sui metodi atti a stimare le grandezze forestali e in particolare a quantificare la risorsa legno, studiando anche la dinamica degli incrementi (Dendroauxonomia). I parametri rilevati con la dendrometria hanno importanti ricadute in campo gestionale e commerciale.\nZootecnia sostenibile \nIl corso di studio si prefigge l'obiettivo di fornire conoscenze sulle forme di allevamento estensivo nell'ecosistema montano. Il programma prevede la conoscenza di razze animali autoctone con accenni alle caratteristiche morfologiche, anatomiche e produttive. La seconda parte del corso prevede lo studio dei meccanismi anatomici a produzione del latte e della carne e del razionamento alimentare in funzione del fabbisogno animale. \nEntomologia \nQuesto corso fornisce allo studente informazioni utili al riconoscimento degli insetti di interesse agrario con approfondimenti sulle funzioni anatomiche e fisiologiche. L'esame prevede generalmente anche la preparazione di una cassetta entomologica con la raccolta di alcune specie di insetti. \nMeccanizzazione \nLo studio di questa materie fornisce conoscenze di base sui mezzi agricoli e forestali utili alla lavorazione e conservazione dei suoli e per le operazioni di utilizzazione forestale. \nSistemazioni idraulico-forestali \n\u00c8 un corso caratterizzante in cui vengono trattate nozioni di ingegneria di costruzione e principi di fisica utili alla realizzazione di opere di contenimento delle acque, dei suoli e degli ecosistemi minacciati dall'erosione idrica. Spesso l'esame prevede la progettazione di una traversa o altra opera di sistemazione idraulico-forestale. \nSono poi presenti numerose altre materie che garantiscono al Forestale una visione completa del funzionamento dell'ecosistema foresta, nonch\u00e9 delle attivit\u00e0 professionali ad esso legate: Botanica, Topografia, Alpicoltura, Zoologia Forestale, Zootecnia, Sistemazioni Idraulico-Forestali, Ingegneria Forestale, Tecnologia del Legno, Economia ed Estimo Forestale, Patologia Forestale, Legislazione, Meccanizzazione Forestale.\nLaurea di secondo Livello.\nIl corso magistrale, appartenente alla classe di laurea magistrale LM-73, mira invece ad approfondire le conoscenze di base con materie quali Assestamento Forestale, Allevamenti Faunistici, Botanica Applicata, Zoologia Applicata, Genetica Forestale, Legislazione Forestale, Pianificazione Ecologica del Territorio, Arboricoltura da Legno e Uso Energetico delle Biomasse, Protezione dagli Incendi, Chimica ambientale, Selvicoltura Urbana, Tecniche Vivaistiche, Nutrizione delle Piante, Protezione dall'Inquinamento, Protezione dal Rischio Idro-Geologico, Gestione Sostenibile.\nSbocchi professionali.\nIl laureato in Scienze Forestali e Ambientali per poter esercitare la libera professione deve sostenere un esame di abilitazione per poi iscriversi all'Albo dei Dottori Agronomi e dei Dottori Forestali. Le competenze del libero professionista sono regolate dalla L. 3/1976 e successive modifiche e integrazioni, dal D.P.R. 350/1981, dalla L. 152/1992 e dal D.P.R. 328/2001, e comprendono: le produzioni vegetali e animali, l'alimentazione animale, la fitopatologia, il miglioramento genetico di vegetali e animali, i controlli qualitativi nel comparto agroalimentare, la programmazione economica e la stima dei fondi rustici, le costruzioni rurali, i lavori catastali, la bonifica, irrigazione e tutela delle acque e dell'atmosfera, la pianificazione del territorio e valutazione dell'impatto ambientale, lo studio, l'uso e la tutela del suolo, i parchi e giardini, l'assestamento forestale, l'assistenza tecnica e divulgazione. Il Dottore Forestale \u00e8 una figura professionale altamente qualificata non solo per quanto riguarda tutte le problematiche di tipo scientifico, tecnico, amministrativo, economico inerenti al comparto agro-forestale, ma anche per la tutela e l'uso compatibile dell'ambiente naturale e antropizzato.\nAUSF Italia.\nL'AUSF Italia \u00e8 la Confederazione delle Associazioni Universitarie degli Studenti Forestali d'Italia. \nDal 26 al 29 settembre 2009, presso il Giardino della Flora Appenninica di Capracotta (IS), si \u00e8 tenuto l'incontro nazionale fra le associazioni degli studenti dei corsi di Laurea di Scienze Forestali, organizzato della sede AUSF dell'Universit\u00e0 del Molise. Hanno partecipato i rappresentanti delle AUSF di Torino, Padova, Viterbo, Molise, Napoli, Potenza, Palermo e quelli del FAG (Forest and Agriculture Group) di Reggio Calabria. Lo scopo dell'incontro era la fondazione dell'AUSF Italia, una forma associativa che riunisse, coordinasse e si facesse portavoce delle varie associazioni studentesche forestali presenti in Italia. Il corrispettivo internazionale di tale associazione \u00e8 l'IFSA (International Forestry Students' Association).\nAUSF Italia \u00e8 oggi organizzata secondo un sistema confederativo ed assume, quindi, un ruolo di coordinamento tra le varie sedi alle quali, nel 2015, si \u00e8 aggiunta quella dell'Universit\u00e0 di Firenze. La sede centrale \u00e8 presso l'Universit\u00e0 degli Studi della Tuscia di Viterbo, ma annualmente viene stabilita di volta in volta una sede diversa che si assume il compito di organizzare un'Assemblea Generale.\nGli scopi dell'AUSF Italia sono ricavabili dalla lettura dello Statuto AUSF Italia (articolo 2, \u201cFinalit\u00e0\u201d):\nSISEF.\nLa Societ\u00e0 Italiana di Selvicoltura ed Ecologia Forestale (SISEF), fondata nel 1995, \u00e8 una associazione culturale senza fini di lucro avente lo scopo di promuovere la diffusione della cultura scientifica forestale a livello italiano e a livello internazionale."}
{"id": "2340794", "revid": "104458", "url": "https://it.wikipedia.org/wiki?curid=2340794", "title": "Lars Berger", "text": "\u00c8 fratello di Tora, a sua volta sciatrice nordica di alto livello.\nBiografia.\nCarriera nel biathlon.\nOriginario di Lesja, ha iniziato a praticare biathlon a livello agonistico nel 1990 ed \u00e8 entrato a far parte della nazionale norvegese nel 2002. In Coppa del Mondo ha esordito il 4 gennaio 2001 nella sprint di Oberhof, chiudendo al 60\u00ba posto, ha conquistato il primo podio il 25 gennaio 2003 nella staffetta di Anterselva e la prima vittoria l'11 dicembre 2003 nella sprint di Hochfilzen.\nAi Mondiali di biathlon ha debuttato nel 2004 a Oberhof vincendo due argenti, nella partenza in linea e nella staffetta; nella competizione vanta anche un oro, nella staffetta di Pyeongchang 2009 con Emil Hegle Svendsen, Halvard Hanevold e Ole Einar Bj\u00f8rndalen, e altri due argenti.\nCarriera nello sci di fondo.\nIn carriera ha partecipato ad alcune gare di Coppa del Mondo, nella quale ha debuttato il 22 novembre 2003 a Beitost\u00f8len nella 15\u00a0km a tecnica libera, arrivando 7\u00ba; ha ottenuto il primo podio il giorno seguente nella staffetta disputata nella medesima localit\u00e0 (2\u00b0) e la prima vittoria il 20 novembre 2011 nella staffetta di Sjusj\u00f8en.\nHa partecipato a due edizioni dei Mondiali, Obersdtorf 2005 e Sapporo 2007, vincendo le due staffette e la 15\u00a0km a tecnica libera in Giappone, .\nAi XXI Giochi olimpici invernali ha gareggiato sia nel biathlon (46\u00b0 nella 10 km sprint, 23\u00b0 nella 12,5 km inseguimento) sia nel fondo, dove ha ottenuto il risultato pi\u00f9 prestigioso: argento nella staffetta.\nPalmar\u00e8s.\nBiathlon.\nCoppa del Mondo.\nCoppa del Mondo - vittorie.\nLegenda:\nSP = sprint\nRL = staffetta"}
{"id": "2340795", "revid": "8660", "url": "https://it.wikipedia.org/wiki?curid=2340795", "title": "Terravision", "text": "Terravision London Finance Ltd. \u00e8 un'azienda privata britannica proprietaria del marchio Terravision e holding di un gruppo societario esercente collegamenti autobus low cost tra alcuni aeroporti europei e i relativi centri cittadini.\nStoria.\nUna prima societ\u00e0 denominata Terravision S.r.l. fu fondata nel 2002 da Fabio Petroni, dopo esser stato licenziato dalla presidenza della municipalizzata del trasporto pubblico romano Trambus, per gestire un'autolinea di collegamento tra l'aeroporto di Roma-Ciampino e la stazione di Roma Termini.\nNel 2009 ha fondato la societ\u00e0 Terravision Electric S.p.A., partecipata al 99% da Terravision Transport Ltd. e Stansted Transport Ltd. Nel 2013 ha avviato una collaborazione con City Sightseeing.\nAttivit\u00e0.\nTerravision gestisce, anche attraverso imprese controllate e collegate, numerosi collegamenti aeroportuali in diversi paesi europei:\nIn Italia e Spagna gestisce un servizio di parcheggi a pagamento per la lunga sosta denominato Lowcost Parking in 21 localit\u00e0 tra cui 18 aeroporti e tre porti.\nControversie.\nNel 2008 gli agenti del Corpo di polizia locale di Roma Capitale hanno sequestrato l'intera flotta aziendale costringendo in alcuni casi i passeggeri alla discesa dai mezzi in servizio. Nel 2011 la societ\u00e0 ha vinto il ricorso ottenendo un risarcimento da Roma Capitale.\nNel 2013 la Procura della Repubblica di Roma ha presentato istanza di fallimento nei confronti di Alivision Transport S.c.a.r.l., controllata italiana del gruppo Terravision, nell'ambito di un'inchiesta scaturita da una segnalazione da parte della concorrente Societ\u00e0 Italiana Trasporti (SIT) che denunciava la presenza di 5.584.549,10 euro di debiti nei confronti di Equitalia, SIT stessa e di un avvocato per la curatela della procedura fallimentare. Successivamente nel 2014 \u00e8 stato presentato il decreto di rigetto dell'istanza, passato in giudicato.\nNel 2016 il II gruppo della Guardia di Finanza ha disposto il sequestro delle societ\u00e0 Terravision H. R. &amp; Services S.r.l. e Alivision Patrimoni E Servizi di Petroni Fabio S.a.s., delle licenze per alcune tratte di collegamento oltre che conti bancari, contratti commerciali e 13 autobus. Secondo la ricostruzione degli inquirenti gli amministratori della societ\u00e0 avrebbero eluso la riscossione di debiti tributari e previdenziali causando il fallimento della societ\u00e0 Terravision Roma Airport. Tra gli indagati il fondatore dell'azienda Fabio Petroni \u00e8 stato poi condannato a nove anni per bancarotta fraudolenta."}
{"id": "2340796", "revid": "118031", "url": "https://it.wikipedia.org/wiki?curid=2340796", "title": "Francisco Javier Sard\u00e0 Tamaro", "text": ""}
{"id": "2340804", "revid": "110157", "url": "https://it.wikipedia.org/wiki?curid=2340804", "title": "Karlsburg", "text": "Karlsburg \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Z\u00fcssow."}
{"id": "2340807", "revid": "91792", "url": "https://it.wikipedia.org/wiki?curid=2340807", "title": "Pieve di Santa Maria di Vespiolla", "text": "La pieve di Santa Maria di Vespiolla (o Vespiola) si trova poco fuori dall'abitato di Baldissero Canavese, lungo la strada che porta a Campo e Muriaglio, frazioni di Castellamonte . Costruzione piccola e rustica, di origine romanica, custodisce al suo interno un ciclo di affreschi risalenti alla seconda met\u00e0 del XV secolo \nStoria.\nLe origini della modesta chiesa romanica di Vespiolla, nel comune di Baldissero Canavese, sarebbero antecedenti all'anno 1000; forse risale alla data della sua fondazione anche la dedicazione alla Vergine Maria che la chiesa ha mantenuto nel tempo. \nDocumenti d'archivio l'annoverano tra le prime dieci antiche pievanie della Diocesi di Ivrea, che ancora nel 1368-70 aveva sotto di s\u00e9 varie chiese tra cui quella di San Pietro in Castellamonte . \nLa posizione della chiesa, fuori dal paese, in mezzo alla campagna, ha dato luogo a varie congetture sulle motivazioni della scelta del luogo, ritenuto da alcuni (in virt\u00f9 di resti di laterizi romani reperiti negli scavi effettuati in loco) un sito sepolcrale di epoca romana o il luogo in cui si ergeva un'ara sacra.\nEssa fu per secoli la chiesa matrice di Castellamonte e di altre chiese limitrofe, fino a quando nel 1396, una nuova parrocchiale fu edificata nel centro del paese. La chiesa \u2013 che a quella data doveva gi\u00e0 essere in cattivo stato architettonico e di decoro \u2013 perse d'importanza. \nVi abitava, isolato dalla comunit\u00e0, un custode addetto al suono delle campane; l'ultimo mor\u00ec nel 1749. La pieve si animava durante la festa della Madonna delle Grazie e doveva comunque essere meta di devoti che vi si recavano per impetrare l'intercessione della Vergine. \nSi spiega verosimilmente in questo modo, in virt\u00f9 della devozione popolare, la presenza del ciclo di affreschi dell'abside realizzato nel XV secolo\nDella costruzione romanica restano oggi solo l'abside rettangolare (segno delle sue origini altomedievali, come si rileva, in Canavese, nella pieve di San Lorenzo a Settimo Vittone) e l'arco santo.\nLe restanti parti della chiesa sono state rifatte verso la met\u00e0 del XVIII secolo, quando, per salavere gli affreschi quattrocenteschi dell'abside, si decise di recuperare l'edificio ormai in pesante stato di degrado architettonico. Il portichetto che precede l'ingresso \u00e8 costruzione recente.\nGli affreschi.\nGli affreschi delle pieve costituiscono la parte artisticamente pi\u00f9 interessante della chiesa. Posti sulle superfici dell'abside e dell'arco santo, erano visibili ancora nel 1870 (come testimoniato da A. Bertolotti in \"Passeggiate Canavesane\"); furono ricoperti poi da uno strato di intonaco pensando forse che fossero ormai irrimediabilmente deteriorati . Un accorto restauro eseguito in tempi recenti ha restituito ai dipinti una buona leggibilit\u00e0.\nSeguendo una diffusissima iconologia di origine romanica, al centro del catino dell'abside troviamo la figura di \"Cristo\", posto nell'usuale mandorla di luce e circondato dal \"Tetramorfo\", la rappresentazione simbolica dei quattro vangeli. Pi\u00f9 in basso, sulla superficie interna dell'abside di forma irregolarmente semicircolare, \u00e8 raffigurata la teoria dei \"dodici Apostoli\". Nella parte superiore dell'arco santo, troviamo \u2013 sempre seguendo una canonica impostazione iconologica \u2013 a sinistra, l'\"Angelo Annunziante\" con in mano una cartiglio con le parole iniziale dell'\"Ave Maria\", e sulla destra la figura della \"Vergine annunziata\", collocata all'interno di una elegante architettura che attesta una qualche attenzione dell'ignoto pittore all'uso della prospettiva. Sui due pilastri dell'arco troviamo raffigurati rispettivamente una \"Madonna del latte\" ed un personaggio con una armatura e con le insegne nobiliari, il capo incorniciato da raggi di luce: una figura che pare uscita dalle miniature di un qualche romanzo cortese e che si fa fatica a riconoscere.\nSi tratta \u2013 come rivela una scritta venuta alla luce solo con il recente restauro \u2013 del Beato Bernardo di Baden, un principe tedesco che, alla caduta di Costantinopoli nel 1453, fu inviato dall'imperatore \nFederico III presso varie corti di Francia e d'Italia, per stringere alleanze ed organizzare una crociata contro i Turchi. Non rinunciando a compiere la sua missione entr\u00f2 in Genova nel 1458 mentre vi infuriava la peste; contagiato dal morbo, riprese comunque il suo viaggio, ma giunto a Moncalieri vi mor\u00ec il 15 luglio 1458 con l'assistenza dei frati francescani che l'avevano ospitato. La fama della profonda devozione cristiana di questo principe tedesco, morto solo a trent'anni, ed una guarigione miracolosa che si suppone essere avvenuta gi\u00e0 durante le sue esequie funebri, iniziarono a diffonderne il culto come beato e la citt\u00e0 di Moncalieri lo adott\u00f2 come patrono a partire dal 1502. \nLa data della sua morte si pone allora come \"post quem\" rispetto alla esecuzione di questo affresco: il fatto che il capo sia circondato da raggi di luce anzich\u00e9, dalla canonica aureola sta a significare che ancora non era ufficiale la sua canonizzazione.\nL'autore degli affreschi\u2013 sempre che di un solo pittore si tratti \u2013 \u00e8 ignoto. A. Moretto li assegna a Giacomino da Ivrea o alla sua bottega, anche sulla base del nastro intrecciato che incornicia i riquadri degli apostoli, tipico appunto di tale bottega.\nIn effetti il linguaggio pittorico, ingenuo ed un po' sbrigativo, riecheggia quello di Giacomino che ebbe numerosissime committenze tra Canavese e Valle d'Aosta, pur rimanendo ai margini delle correnti pittoriche pi\u00f9 colte del tardo gotico piemontese (in primis quella di Jacquerio). Il linguaggio tuttavia non \u00e8 uniforme: si concede qualche raffinatezza cortese nella ricordata figura del \"Beato Bernardo di Baden\" e recupera uno spontaneo vigore naturalistico in quella di \"San Giacomo maggiore\", raffigurato nei tratti ispidi e un poco assenti di un vigoroso lavoratore dei campi."}
{"id": "2340808", "revid": "110157", "url": "https://it.wikipedia.org/wiki?curid=2340808", "title": "At (Unix)", "text": "at \u00e8 un comando dei sistemi operativi Unix e Unix-like, e pi\u00f9 in generale dei sistemi POSIX, che permette di far eseguire uno o pi\u00f9 comandi in un dato momento nel futuro, senza che sia richiesta la presenza dell'utente. Usando ripetutamente il comando \"at\" \u00e8 possibile accodare pi\u00f9 gruppi distinti di comandi, da eseguirsi in momenti diversi.\nL'eventuale output prodotto dai comandi (lo \"standard output\" e lo \"standard error\"), se non specificato diversamente, verr\u00e0 inviato tramite email all'utente che li ha accodati. Quest'ultimo pu\u00f2 anche farsi notificare via email del completamento dell'esecuzione dei comandi.\nIl comando batch \u00e8 una variante del comando \"at\" che usa impostazioni predefinite diverse tali da eseguire quanto prima i comandi usando una priorit\u00e0 inferiore a quella normalmente usata da \"at\". Di fatto equivale al comando at -m -q b now, che esegue i comandi non appena il sistema non ha altre operazioni urgenti da eseguire e che notifica via email anche il completamento dell'esecuzione.\nL'ambiente in cui i comandi sono eseguiti \u00e8 reso per quanto possibile simile a quello in cui essi sono stati specificati. In altre parole, oltre ai comandi stessi, sono memorizzati anche:\nSe non specificato diversamente, \"at\" legge la sequenza dei comandi da eseguire dallo \"standard input\" (un comando per linea) fino all'esaurimento dei dati (nell'uso interattivo in un terminale \u00e8 tipicamente possibile indicare ci\u00f2 con la sequenza Ctrl-D).\nUn gruppo di comandi accodati prende il nome di \"at-job\" (un \"job\" di \"at\"), a cui il sistema assegna un identificativo univoco che permette di farvi riferimento in seguito, ad esempio per annullare una esecuzione.\nUso.\nIl comando \"at\" pu\u00f2 essere invocato in pi\u00f9 modi a seconda che si vogliano accodare comandi da eseguire, elencare i comandi accodati oppure annullare un gruppo di comandi accodati.\nAccodare comandi.\nIn questo caso esistono due modi di invocare il comando che differiscono solo nel modo in cui viene specificato l'istante in cui eseguire i comandi.\nLa prima forma \u00e8 la seguente:\n at [\"opzioni\"] -t \"data_e_ora\"\nL'istante \"data_e_ora\" viene specificato secondo il formato che segue (che \u00e8 lo stesso usato nel comando touch):\nAd esempio, per esprimere le 15:30:23 del 22 luglio 2009, si pu\u00f2 usare -t 200907221530.23.\nLa seconda forma \u00e8 invece la seguente:\n at [\"opzioni\"] \"timespec\"\nL'istante \u00e8 specificato tramite il parametro \"timespec\", composto di pi\u00f9 parti:\nTra le opzioni che possono essere specificate vi sono:\nElencare i comandi accodati.\nIn questo caso vi sono due forme:\n at -l -q \"coda\"\nelenca informazioni sugli \"at-job\" dell'utente corrente che sono accodati nella \"coda\" specificata.\n at -l [\"job_id1\" \u2026]\nelenca informazioni sugli \"at-job\" dell'utente corrente identificati dai parametri \"job_id\". Se non \u00e8 specificato alcun \"job_id\", elenca tutti quelli presenti al momento.\nIn alcuni sistemi, tra cui ad esempio Debian GNU/Linux, esiste anche il comando codice_1, che equivale al comando codice_2.\nAnnullare comandi.\nIn questo caso la sintassi \u00e8 la seguente:\n at -r \"job_id\"\nIl parametro \"job_id\" \u00e8 l'identificativo assegnato dal sistema al gruppo di comandi che si vuole annullare.\nIn alcuni sistemi, tra cui ad esempio Debian GNU/Linux, occorre specificare l'opzione codice_3 anzich\u00e9 l'opzione codice_4, ed esiste il comando equivalente codice_5.\nEsempi.\nEsegue dopo venti minuti i comandi codice_6 e codice_7:\n $ at now + 20 minutes\n at&gt; cd /tmp\n at&gt; ls -l\n at&gt; ^D\n job 10 at Thu Apr 23 23:24:00 2009\nEsegue il comando codice_8 alle 02:30 del 1\u00ba novembre:\n $ at 2:30 nov 1\n at&gt; mpg123 urlo.mp3\n at&gt; ^D\n job 11 at Sun Nov 1 02:30:00 2009\nElenca i comandi accodati per l'utente corrente:\n $ at -l\n 10 Thu Apr 23 23:24:00 2009 a matteo\n 11 Sun Nov 1 02:30:00 2009 a matteo\nElimina i comandi programmati per il 1\u00ba novembre, che hanno identificativo 11:\n $ at -r 11"}
{"id": "2340809", "revid": "287204", "url": "https://it.wikipedia.org/wiki?curid=2340809", "title": "Burgdorf", "text": ""}
{"id": "2340813", "revid": "267317", "url": "https://it.wikipedia.org/wiki?curid=2340813", "title": "Batch (Unix)", "text": ""}
{"id": "2340814", "revid": "709565", "url": "https://it.wikipedia.org/wiki?curid=2340814", "title": "Boomerang (personaggio)", "text": "Boomerang, il cui vero nome \u00e8 Fred Myers, \u00e8 un personaggio dei fumetti creato da Stan Lee (testi) e Jack Kirby (testi e disegni), pubblicato dalla Marvel Comics. La sua prima apparizione \u00e8 in \"Tales to Astonish (Vol. 1)\" n. 81 (luglio 1966).\nPoteri e abilit\u00e0.\nFred Myers non ha superpoteri. Dispone per\u00f2 delle abilit\u00e0 di un perfetto ginnasta, ovvero agilit\u00e0, destrezza e riflessi, unite a forza e velocit\u00e0; da menzionare anche la grande resistenza, che ha imparato ad usare molto bene durante i suoi anni come giocatore di baseball. Egli inoltre riesce a lanciare piccoli oggetti (chiodi, punte, coltelli e altro.) con grandissima precisione, riuscendo a centrare quasi sempre il bersaglio. Egli, insieme a Bullseye, Occhio di Falco e Taskmaster, fa parte di quella schiera di personaggi che utilizzano i propri sensi sviluppati al massimo, nonostante non posseggano nessun tipo di superpotere.\nLe armi pi\u00f9 pericolose di cui dispone Boomerang \u00e8, da cui prende il nome, il suo arsenale di boomerang realizzati da Justin Hammer. Quest'ultimo ha migliorato e potenziato quest'arma nel corso degli anni, a tal punto da aver creato dei boomerang con varie caratteristiche: boomerang esplosivi, capaci di creare potenti esplosioni al minimo contatto; boomerang gas, che rilasciano nell'aria un potente gas che intossica l'avversario, e in ultimi, ma non meno importanti, dei boomerang con all'estremit\u00e0 delle affilate lame, che Hammer ha modificato a tal punto da renderle capaci di tagliare il ferro.\nBoomerang indossa un vestito creato appositamente da Hammer, che gli consente inoltre di portare una gran quantit\u00e0 di armi con s\u00e9. Indossa inoltre degli stivali a reazione, che gli consentono di volare: questi sono azionati mentalmente dallo stesso Boomerang tramite dei circuiti che attraversano l'intero costume, fino a collegare gli stivali con il casco. Con essi Boomerang pu\u00f2 raggiungere velocit\u00e0 elevate, riuscendo anche ad arrivare a 48\u00a0km orari. Gli stivali hanno anche una capacit\u00e0 offensiva, in quanto se utilizzati contro un nemico in un combattimento ravvicinato, grazie ai propulsori, possono incendiare istantaneamente il nemico, senza lasciargli scampo.\nOltre a queste armi, Boomerang \u00e8 esperto in molte tecniche di combattimento, che lo rendono anche un temibile avversario negli scontri ravvicinati.\nAltre versioni.\nBoomerang \u00e8 anche comparso in \"Ultimate Spider-Man\" dove fa la figura di un semplice criminale umiliato pi\u00f9 volte dall'Uomo Ragno.\nAltri media.\nIl personaggio \u00e8 apparso in un episodio della serie \"I Vendicatori\" come membro dei Thunderbolts del Barone Zemo; affronta Occhio di Falco andando a rivaleggiare con la sua mira perfetta."}
{"id": "2340815", "revid": "287204", "url": "https://it.wikipedia.org/wiki?curid=2340815", "title": "Mausoleo del B\u00e1b", "text": "Il mausoleo del B\u00e1b, situato sul monte Carmelo a Haifa al disopra di quella che \u00e8 nota come la Colonia tedesca, contiene i resti mortali del B\u00e1b, fondatore del b\u00e1bismo e precursore di Bah\u00e1'u'll\u00e1h creatore della religione bahai. Questo mausoleo \u00e8 considerato dai bahai il secondo luogo pi\u00f9 sacro al mondo dopo il mausoleo di Bah\u00e1'u'll\u00e1h sito a Acri.\nL'esatta collocazione del masoleo del B\u00e1b, sul monte Carmelo, fu indicata, nel 1891, da Bah\u00e1'u'll\u00e1h stesso al proprio figlio maggiore, 'Abdu'l-Bah\u00e1.\n`Abdu'l-Bah\u00e1 ide\u00f2 la struttura che fu poi eseguita e completata diversi anni dopo dal nipote Shoghi Effendi. Una cupola sorretta da un tamburo alleggerito da 18 finestre corona l'architettura del mausoleo, come voluto da `Abdu'l-Bah\u00e1. La cupola poggia su una struttura ottagonale, ideata da Shoghi Effendi, che viene completata da una arcata.\nStoria.\nLe spoglie del B\u00e1b furono sepolte il 21 marzo 1909 in un mausoleo di sei stanze costruito in pietra locale e in una stanza separata. Nel 1929 furono aggiunte all'edificio tre stanze e nel 1949 Shoghi Effendi pose la prima pietra della sovrastruttura che lo avrebbe trasformato nell'attuale mausoleo. La costruzione fu completata nel 1953 e fu interamente finanziata dai Bah\u00e1'\u00ed sparsi in tutto il mondo. Il progettista del mausoleo fu l'architetto William Sutherland Maxwell, un Bahai canadese che era anche il suocero di Shoghi Effendi.\nShoghi Effendi fu il supervisore dell'opera, anche nella scelta e commistione degli stili architettonici occidentali e orientali, ma lasci\u00f2 all'architetto Maxwell i dettagli tecnici. Per le colonne fu usato il granito rosa di Baveno e per gli archi, in stile orientale, la pietra di Chiampo che assieme alla cupola dorata compongono una armoniosa fusione di stili. Dopo la morte di Maxwell, 1952, Shoghi Effendi gli dedic\u00f2 la porta meridionale del mausoleo. Alcuni aspetti tecnico-ingegneristici della cupola furono elaborati dal professore H. Neumann dell'Universit\u00e0 di Haifa.\nNel 1952, Leroy Ioas, un Bahai americano, che aveva collaborato alla costruzione del tempio bahai di Wilmette in Illinois aiut\u00f2 Shoghi Effendi nella costruzione del mausoleo. Ioas, che sarebbe stato nominato Mano della Causa, dedic\u00f2 le sue capacit\u00e0 amministrative e pratiche alla costruzione della cupola e del sottostante tamburo; Shoghi Effendi gli dedic\u00f2 la porta dell'ottagono.\nIl siciliano Ugo Giachery, Mano della Causa, organizz\u00f2, su incarico di Shoghi Effendi, la costruzione in Italia di 28 colonne, 8 pilastri e 28 archi, in granito di Baveno e in pietra di Chiampo, necessari al mausoleo secondo il progetto di Maxwell. Il trasporto via mare di questi elementi architettonici, dall'Italia in Israele, fu considerato all'epoca una della pi\u00f9 importanti spedizioni marittime italiane di materiale edile. Anche a Giachery fu dedicata una porta del mausoleo.\nL'8 luglio 2008 il mausoleo del B\u00e1b, assieme ad altri siti bahai di Haifa e di Acri, fu iscritto nel lista del Patrimonio dell'Umanit\u00e0\nCupola.\nLa cupola \u00e8 ricoperta da 12.000 piastrelle di diversa forma e dimensione, fabbricate nei Paesi Bassi con un processo tecnico particolare che le rivestiva di uno smalto trasparente su foglia d'oro. Il tamburo cilindrico, alto 11 metri, poggia su un anello circolare di cemento armato posto sul corpo ottagonale. Il mausoleo \u00e8 decorato con mosaici di colore verde smeraldo e scarlatto e con simboli del \"Grandissimo Nome\".\nInterno.\nIl mausoleo \u00e8 un posto tranquillo dove meditare e pregare; in esso non si tengono cerimonie o riti religiosi. Al suo interno vi si trova una speciale preghiera, in inglese e arabo, usata dai bahai quando visitano il mausoleo e nota come la \"Tavola della Visitazione\" \u00e8 appesa sulle pareti interne del mausoleo\nTerrazze e giardini.\nIl mausoleo \u00e8 circondato da giardini e terrazze, visibili anche dal mare, che lo rendono uno dei pi\u00f9 bei panorami di Haifa e richiamano ogni anno una moltitudine di visitatori, bahai e non.\nLe terrazze e i giardini che le ornano si estendono per una lunghezza di un chilometro e con l'illuminazione notturna offrono un spettacolo ammirato anche da lunga distanza."}
{"id": "2340816", "revid": "118031", "url": "https://it.wikipedia.org/wiki?curid=2340816", "title": "Lago Chargoggagoggmanchauggagoggchaubunagungamaugg", "text": ""}
{"id": "2340817", "revid": "36426", "url": "https://it.wikipedia.org/wiki?curid=2340817", "title": "Esequie di San Girolamo", "text": ""}
{"id": "2340831", "revid": "40227745", "url": "https://it.wikipedia.org/wiki?curid=2340831", "title": "Thor (impianto)", "text": ""}
{"id": "2340834", "revid": "59975", "url": "https://it.wikipedia.org/wiki?curid=2340834", "title": "Rockers reggae", "text": ""}
{"id": "2340844", "revid": "1543377", "url": "https://it.wikipedia.org/wiki?curid=2340844", "title": "Concilio di Tours (567)", "text": "Il concilio tenutosi nel 567 fu il secondo sinodo della Chiesa Franca che ebbe sede nella citt\u00e0 di Tours; fu celebrato il 18 novembre nella basilica di San Martino.\nIl concilio approv\u00f2 27 canoni. Tra questi, decret\u00f2 che ogni chierico trovato a letto con sua moglie sarebbe stato scomunicato per un anno e ridotto allo stato laicale, e che due monaci non potevano dormire nello stesso letto.\nI canoni furono sottoscritti da nove vescovi: Eufronio di Tours, Pretestato di Rouen, Germano di Parigi, Felice di Nantes, Caletrico di Chartres, Domiziano di Angers, Vittorio di Rennes, Domnolo di Le Mans e Leudobaldo di S\u00e9ez."}
{"id": "2340846", "revid": "547034", "url": "https://it.wikipedia.org/wiki?curid=2340846", "title": "Pialuisa Bianco", "text": "Dal 2008 al 2013 \u00e8 stata direttore del Forum strategico del Ministero degli Esteri.\nBiografia.\nSposata dal 1984 con l'editore Giulio Savelli morto nel 2020.\nNegli anni ottanta lavora come giornalista sia nella carta stampata sia in televisione. Conduce su Raitre il programma di inchieste economiche \"Mondo dell'economia\" (1984-1988). Giornalista professionista dal 1990.\nInviata dell\"'Europeo\" (1986-1992), \u00e8 chiamata nel 1992 da Vittorio Feltri come sua vice al quotidiano \"L'Indipendente\"; ne diventa direttore nel 1994, quando Feltri passa alla direzione del \"Giornale\", diventando cos\u00ec la seconda donna, dopo Matilde Serao (1856-1927), e la prima dal dopoguerra, a ricoprire tale carica nella storia del giornalismo italiano, motivazione per la quale nello stesso anno riceve il Premio Bellisario nella sezione \"Manager e Imprenditrici\".\nDopo l'esperienza all\"'Indipendente\", \u00e8 editorialista per \"Il Tempo\", \"La Nazione\" e \"Il Resto del Carlino\". Nel 1996 idea e dirige il primo canale tutte notizie via satellite italiano, per conto di Caltagirone Editore; torna a fare l'inviato, per i settimanali \"Epoca\" e \"Panorama\". \nDal 1998 al 2000 \u00e8 condirettore del settimanale \"Liberal\", organo dell'omonima fondazione. Per tre anni \u00e8 editorialista del \"Foglio\" (2000-2003). Nel 2003 \u00e8 editorialista per il \"Corriere della Sera\".\nDal 2003 al 2007 ha ricoperto l'incarico di direttore dell'Istituto italiano di cultura a Bruxelles. Da maggio 2008 \u00e8 presidente di \u00abHigh European Research Act\u00bb (\"HERA\"), un laboratorio non-profit di studi ed elaborazione politica e culturale, con sede a Bruxelles, che raccoglie oltre cinquanta esponenti della cultura e della politica internazionale.\nNel 2008 viene nominata dal ministro degli esteri Franco Frattini consigliere per gli affari strategici per l'UE a Bruxelles e direttore del Forum strategico del Ministero degli Esteri, ed \u00e8 rimasta in carica con i successivi governi con i ministri Giulio Terzi, Mario Monti ed Emma Bonino, fino al 2013. \nNel 2010 ha fondato il centro studi Longitude, che pubblica, in lingua inglese, la rivista di politica internazionale \"Longitude - the Italian Monthly on World Affairs\", da lei diretta.\nFa parte del comitato scientifico della fondazione Magna Carta."}
{"id": "2340850", "revid": "767487", "url": "https://it.wikipedia.org/wiki?curid=2340850", "title": "Steven Smith (cestista)", "text": ""}
{"id": "2340851", "revid": "729019", "url": "https://it.wikipedia.org/wiki?curid=2340851", "title": "Fiat 512", "text": "La Fiat 512 \u00e8 un'autovettura di alta gamma prodotta dalla Fiat dal 1926 al 1928.\nSi basava sullo stesso telaio e sulla stessa meccanica dell'esemplare che sostitu\u00ec, la Fiat 510, ma con una nuova carrozzeria. Fu fornita, oltre che le versioni comuni per l'epoca, vale a dire berlina, torpedo, coup\u00e9 de ville, cabriolet e landaulet, anche del modello limousine. Aveva sei posti. Rispetto al modello precedente furono modificate le sospensioni ed i freni, che erano sulle quattro ruote.\nIl motore era a sei cilindri con 3446 cm\u00b3 di cilindrata. L'accensione era a magnete ed il cambio a quattro rapporti. Raggiungeva gli 80 km/h. Aveva una potenza di 46 cv a 2400 giri al minuto.\nSar\u00e0 prodotta in 2583 esemplari, la maggior parte esportati in Gran Bretagna e in Australia."}
{"id": "2340857", "revid": "767487", "url": "https://it.wikipedia.org/wiki?curid=2340857", "title": "Taylor Coppenrath", "text": "College.\nGioca per quattro stagioni con i Vermont Catamounts nella America East Conference della NCAA, mostrando ottime doti di realizzatore (21,4 punti di media a partita nell'arco dei quattro anni, con una punta di 25,1 nell'ultima stagione, nella quale catturava anche 7,8 rimbalzi di media a partita).\nCarriera da professionista in Europa.\nNon essendo stato scelto nel draft NBA va a giocare in Europa, pi\u00f9 precisamente in Grecia nell'AEK Atene. Dopo una sola stagione si trasferisce in Italia, a Biella, dove tiene una media di 7,6 punti a partita. Gioca in seguito per diverse squadre della seconda divisione spagnola, tra cui Alicante, Melilla e Murcia con cui vince anche un campionato). In seguito ha giocato a Minorca, sempre nella seconda divisione spagnola."}
{"id": "2340859", "revid": "2128848", "url": "https://it.wikipedia.org/wiki?curid=2340859", "title": "Concilio di Tours (813)", "text": "\u00abCiascuno si studi di tradurre le stesse omelie in lingua rustica o in tedesco, affinch\u00e9 tutti possano meglio capire ci\u00f2 che vien detto\u00bb.\nIl Concilio di Tours, voluto da Carlo Magno, si tenne nell'anno 813 a Tours ed \u00e8 considerato l'atto ufficiale di nascita delle lingue romanze. Durante i lavori conciliari i vescovi presero atto delle autonomie linguistiche neolatine, le lingue volgari, e ricorsero alla prima attestazione del termine \"romana\" (\"romana lingua\", da cui il termine \"romanza\" nel senso di lingua derivata dal latino) per riferirsi alla lingua comunemente parlata all'epoca in Gallia, in opposizione alla lingua germanica parlata dai Franchi invasori.\nIn definitiva, il Concilio stabil\u00ec che, mentre la liturgia rimaneva in latino, l'omelia (cio\u00e8 la predica) doveva avvenire in RUSTICAM ROMANAM LINGUAM (i volgari romanzi) AUT THIOTISCAM (le lingue germaniche).\nQuesta norma formula un dettame che d\u00e0 legittimit\u00e0 alle lingue volgari, e quindi ne modifica non la diffusione ma lo status."}
{"id": "2340861", "revid": "339392", "url": "https://it.wikipedia.org/wiki?curid=2340861", "title": "Lista Comunista e Anticapitalista", "text": ""}
{"id": "2340863", "revid": "767487", "url": "https://it.wikipedia.org/wiki?curid=2340863", "title": "Ricky Minard", "text": "Giocava nel ruolo di ala piccola e .\nHa giocato diversi anni nella Lega Basket Serie A vestendo le maglie dell'Angelico Biella, della Pallacanestro Reggiana, della Sutor Montegranaro e in ultimo della Lottomatica Roma.\nCarriera.\nApproda in Italia nell'estate del 2004 per volont\u00e0 della dirigenza di Biella che gli propone un contratto annuale. Nel corso della stagione realizza 13 punti per incontro risultando fondamentale per il campionato della Pallacanestro Biella.\nNella stagione 2005-06 passa alla Pallacanestro Reggiana dove disputa un ottimo campionato realizzando 12.4 punti per partita cos\u00ec da essere confermato anche l'anno successivo. Dopo 2 buoni campionati disputati a Reggio Emilia rimane in Italia con la maglia della Sutor Montegranaro dove disputa due stagioni eccellenti compreso il raggiungimento dei play-off nella stagione 2007-08 contro l'Olimpia Milano. Considerata la sua crescita professionale la Virtus Roma lo ingaggia per la stagione 2009-10 dove per\u00f2 non riesce mai ad ambientarsi, cos\u00ec da essere ceduto ai russi del Chimki.\nNell'estate 2012, dopo la sfortunata esperienza alla Novipi\u00f9 Casale Monferrato, si trasferisce alla Virtus Bologna dopo una lunga e complicata trattativa\nStatistiche nel Campionato Italiano.\n\"Dati aggiornati al 5 gennaio 2011\"\n!colspan=\"3\"|Totale Pallacanestro Reggiana|| 62 || 62 || || || || || || || || || 843 ||\n!colspan=\"3\"|Totale Societ\u00e0 Sportiva Sutor|| 68 || 67 || || || || || || || || || 1030 ||\n! colspan=\"3\"|Totale carriera ||162||161 || || || || - || - || - || - || - || 2222|| "}
{"id": "2340864", "revid": "1543377", "url": "https://it.wikipedia.org/wiki?curid=2340864", "title": "Tanyderidae", "text": " \nTanyderidae , \u00e8 una piccola famiglia di insetti dell'ordine dei Ditteri (Nematocera: Ptychopteromorpha), apparentemente simili ai Tipulomorpha, di particolare importanza dal punto di vista evoluzionistico e naturalistico. Insetti rari, nonostante l'ampia diffusione, sono ritenuti fra i pi\u00f9 antichi ditteri, fra quelli esistenti, per la presenza di caratteri primitivi, riscontrati per lo pi\u00f9 in nematoceri fossili. L'aspetto di maggiore importanza \u00e8 la presenza di tutte e cinque le ramificazioni della radio terminanti sul margine dell'ala, caso alquanto raro fra i Ditteri esistenti.\nDescrizione.\nInsetti di medio-grandi dimensioni, gli adulti hanno un corpo esile, lungo 1-4 cm, con capo bene evidente, ali larghe e lunghe, zampe lunghe e sottili. La livrea \u00e8 caratterizzata dalla marcata pigmentazione zonale della nervatura e della membrana, a bande trasversali.\nIl capo \u00e8 ben distinto dal torace per la presenza di un collo relativamente lungo, ha una capsula cranica piccola e globosa, con regione clipeale prolungata in avanti. Le antenne sono moniliformi, composte da 15-25 articoli, gli occhi grandi, gli ocelli assenti. Marcato \u00e8 lo sviluppo dei palpi mascellari.\nLe ali sono ampie, lunghe e provviste di un lobo anale particolarmente pronunciato. La complessa nervatura denota il carattere primitivo di questa famiglia: in questi insetti, infatti, sono presenti quasi tutte le ramificazioni contemplate dal sistema Comstock-Needham, con particolare riferimento alla radio (cinque).\nLa costa si estende su tutto il margine dell'ala. La subcosta termina con due rami, confluenti rispettivamente sulla costa e sul ramo anteriore della radio (R1); quest'ultimo \u00e8 in genere considerato una nervatura trasversale, denominata \"subcostale-radiale\" (sc-r).\nLa radio, come si \u00e8 detto, presenta tutti e cinque i rami confluenti sul margine. Si tratta di un caso raro fra i Ditteri esistenti, che di norma hanno due o pi\u00f9 rami del settore radiale fusi tra loro o, quando sono presenti tutti, hanno il ramo R2 confluente su R1. La ramificazione si sviluppa su tre ordini: la prima divide la radio nel ramo anteriore (R1) e nel settore radiale (Rs). Quest'ultima si divide a sua volta in R2+3 e R4+5. Un terzo ordine di ramificazione suddivide le due branche del settore radiale nei quattro rami terminali.\nLa media ha tre ramificazioni M1, M2 e M3. La cubito \u00e8 rappresentata dal solo ramo anteriore, che si suddivide in due branche (CuA1 e CuA2), e le anali da una sola vena completa (A1).\nNella nervatura alare dei Tanyderidae, oltre alle vene trasverse generalmente presenti nei nematoceri (radio-mediale e medio-cubitale) e che chiudono le due cellule basali, si aggiunge una mediale, che connette M2 a M3, chiudendo la cellula cellula discale.\nBiologia e habitat.\nLa biologia di questa famiglia \u00e8 quasi del tutto sconosciuta. Allo stadio larvale sono conosciute solo alcune specie nordamericane e altre australiane. Le larve delle specie nordamericane, si rinvengono nella sabbia umida delle rive di grandi corsi d'acqua. Quelle australiane sono invece presenti in substrati organici emergenti dall'acqua di torrenti montani.\nGli adulti sono reperibili nelle immediate vicinanze dei luoghi natali e si presume che abbiano una vita molto breve, dell'ordine di pochi giorni. I maschi possono riunirsi in sciami, visibili alla sera, mentre durante il giorno stazionano fra la vegetazione erbacea e arbustiva presso le rive dei fiumi.\nSistematica e filogenesi.\nPer le complesse relazioni morfologiche e filogenetiche, in particolare la presenza negli adulti di caratteri primitivi ricorrenti in famiglie estinte di nematoceri e la presenza di affinit\u00e0 morfologiche con le larve dei Culicomorpha, la posizione sistematica della famiglia \u00e8 piuttosto incerta. Negli anni settanta e ottanta, i Tanyderidae erano sostanzialmente messi in relazione con gli Psychodomorpha e i Tipulomorpha: (1973) incluse i Tanyderidae fra gli Psychodomorpha, \"et al.\" (1974) fra i Tipulomorpha (insieme agli Psychodidae). (1986) e (1995) correlarono invece il clade Tanyderidae+Ptychopteridae alla linea dei Culicomorpha, distanziando perci\u00f2 i Tanyderidae, nell'albero filogenetico, rispetto alla posizione sia dei Tipulomorfi sia degli Psicodomorfi. Questa interpretazione \u00e8 attualmente sostenuta, dal punto di vista tassonomico, dall'aggregazione delle famiglie Tanyderidae e Ptychopteridae nell'infraordine Ptychopteromorpha, definito da . Uno studio pi\u00f9 recente, svolto da \"et al.\" (2008), riprenderebbe - sia pure con basi differenti e pi\u00f9 approfondite - l'inquadramento filogenetico di : secondo \"et al.\", i Tanyderidae risulterebbero correlati agli Psychodidae e andrebbero perci\u00f2 inquadrati fra gli Psychodomorpha.\nL'incerta collocazione di questa famiglia comporta l'esistenza, nella letteratura relativamente recente, di differenti inquadramenti tassonomici, perci\u00f2 i Tanyderidae sono citati talvolta nell'ambito degli Psychodomorpha talvolta nei Ptychopteromorpha. Quest'ultima collocazione sistematica \u00e8, comunque, quella pi\u00f9 ricorrente.\nLa famiglia comprende 38 specie descritte, ripartite fra 7 generi. La distribuzione frammentata implica la ricorrenza di un elevato numero di endemismi a livello di genere o di specie:\nNonostante l'indubbia origine antica di questa famiglia, pochi sono i reperti fossili. Oltre a due specie del genere \"Macrochile\", ritrovate nell'ambra baltica (Cenozoico), altre specie fossili, attribuite ai generi \"Nannoderus\", \"Praemacrochile\", \"Protanyderus\", \"Tanyderites\", sono datate a differenti periodi del Mesozoico, dal Triassico al Cretacico. Secondo \"et al.\" (2008), l'origine ancestrale della famiglia risalirebbe al Cretacico.\nDistribuzione.\nI Tanyderidae hanno un'ampia distribuzione ma fortemente frammentata e sono rappresentati per lo pi\u00f9 da specie endemiche. Questa prerogativa, unitamente alla presenza di caratteri primitivi e alla correlazione morfologica e filogenetica con altri ditteri primitivi, fa ritenere che si tratti di una famiglia relitta le cui origini risalgono agli inizi del Mesozoico.\nLa famiglia \u00e8 rappresentata da specie presenti in tutti i continenti, ad eccezione dell'Europa e dell'Antartide, con una maggiore frequenza nelle zone temperate, mentre nelle regioni tropicali \u00e8 presente solo nella regione australasiana. I generi \"Protanyderus\" e \"Tanyderus\" hanno un'ampia distribuzione (rispettivamente oloartico il primo, circumantartico e paleartico il secondo). In dettaglio, la famiglia \u00e8 cos\u00ec distribuita:\nI Tanyderidae sono invece del tutto assenti nel paleartico occidentale (Europa, Nordafrica, Medio Oriente), in cui \u00e8 rappresentata solo da fossili rinvenuti nell'ambra baltica."}
{"id": "2340868", "revid": "1318658", "url": "https://it.wikipedia.org/wiki?curid=2340868", "title": "Fervet opus", "text": "La locuzione latina Fervet opus, tradotta letteralmente, significa \"ferve il lavoro\". (Virgilio, Georgiche, IV, 169).\nVirgilio adopera la frase per illustrare la laboriosit\u00e0 delle api che dovrebbe essere d'esempio anche per gli uomini."}
{"id": "2340870", "revid": "287204", "url": "https://it.wikipedia.org/wiki?curid=2340870", "title": "CLAMP in Wonderland 2", "text": ""}
{"id": "2340871", "revid": "31789", "url": "https://it.wikipedia.org/wiki?curid=2340871", "title": "Anfiteatro romano di Ancona", "text": "L'anfiteatro romano di Ancona, situato tra i colli Guasco e dei Cappuccini, costituisce, dopo l'arco di Traiano, l'opera architettonica di epoca romana pi\u00f9 importante della citt\u00e0. Lo scavo \u00e8 pressoch\u00e9 completato nel settore meridionale, dove \u00e8 visibile un lungo tratto del muro di cinta (\"ambitus\"), l'ingresso principale (\"porta pompae\") e alcuni ingressi per gli spettatori. \nDescrizione.\nAspetto originario.\nLa caratteristica pi\u00f9 notevole dell'anfiteatro di Ancona \u00e8 l'abile sfruttamento della morfologia del terreno. La tipologia tradizionale di questo genere di edifici risulta rispettata nel complesso, ma adattata alle particolarit\u00e0 orografiche del sito: un piano inclinato situato sulla sella tra due colli: il Colle Guasco e il Colle dei Cappuccini.\nLe dimensioni dell'ellisse, non perfettamente regolare per adattarsi alle condizioni del terreno, erano di m 93 x 74, mentre l'arena era di m 52 x 35; l'orientamento dell'asse maggiore \u00e8 da nord-est a sud-ovest. Attorno all'ellisse si trovavano contrafforti radiali di rinforzo, utilizzati forse anche per ampliare la cavea sovrapponendovi gradinate. L'esterno ospitava nicchie tutto intorno e la muratura era realizzata con la tecnica dell\"opus mixtum\", con paramento, dunque, in \"opus reticulatum\" e in \"opus latericium\".\nVi erano due ingressi all'arena, situati ai due estremi dell'asse maggiore dell'ellisse: la \"porta pompae\", destinato all'ingresso della processione gladiatoria, e la \"porta libitinensis\", consacrata alla dea che presiedeva il passaggio all'aldil\u00e0, da cui uscivano i gladiatori moribondi e morti durante i combattimenti. Esistevano inoltre diversi ingressi utilizzati dagli spettatori, che conducevano ai vari settori della cavea; a volte questi ingressi non erano dotati di scale, ma arrivavano direttamente nel settore, sfruttando la pendenza naturale del terreno.\nLa cavea, con le sue 20 gradinate disposte su 3 ordini, poggiava a nord-est sulla roccia marnosa, tagliata per accogliere la struttura, e a sud-ovest su volte cementizie costruite in elevato. Si stima che la struttura potesse accogliere tra gli 8.000 e i 10.000 spettatori. Dalle gradinate pi\u00f9 alte si poteva vedere il mare su due lati: verso nord-est il mare aperto e verso sud-ovest il porto. L'edificio si trova a poche decine di metri dalle rupi orientali del promontorio su cui sorge Ancona, a circa 50 metri sul livello del mare.\nLa cavea era coperta da un \"velarium\", come prova l'esistenza dei fori per i pali di sostegno.\nAd ovest della \"porta pompae\" era addossato un altro edificio romano, forse una scuola gladiatoria, con pavimentazioni in mosaico ed una \"natatio\", ossia una piccola piscina.\nAspetto attuale.\nAttualmente l'anfiteatro comprende due settori di diversa leggibilit\u00e0 e impatto visivo: uno verso piazza del Senato ed uno affacciato su via Birarelli. \nSettore verso Piazza del Senato.\nNel settore verso piazza del Senato l'anfiteatro appare in tutta la sua imponenza, con un largo tratto dell'ellisse, decorato con fasce alternate di \"opus reticulatum\" e di \"opus latericium\"; vi si apre l'ingresso principale all'arena, la \"porta pompae\", detto in citt\u00e0 \"Arco Bonarelli\", dal nome della famiglia nobiliare che aveva il palazzo in quest'area.\nSono ben visibili anche due contrafforti radiali, di cui uno quasi dell'altezza originaria. Inoltre, percorrendo via Pio II, sono visibili due ingressi riservati agli spettatori. Dell'edificio addossato a sinistra della \"porta pompae\" sono visibili la \"natatio\", le pavimentazioni (a mosaico, con scacchiera e figure di delfini, a \"opera spicata\" e ad esagonette), un'iscrizione in mosaico e resti di affreschi. I resti di questo edificio sono protetti da una tettoia moderna. \nSotto ai mosaici di questa zona gli scavi hanno portato alla scoperta di una strada risalente all'epoca della colonia greca. All'interno di palazzo Bonarelli, su via Pio II, \u00e8 visibile un altro tratto dell'ellisse, con alcune nicchie.\nPerfettamente sovrapposti al muro di cinta romana, sono presenti edifici di abitazione di epoche successive, fenomeno comune su strutture romane simili. All'interno di questi edifici sono visibili le gradinate della cavea.\nSettore verso via Birarelli.\nNel settore visibile da via Birarelli, lo scavo \u00e8 rimasto interrotto ed ha riportato alla luce soltanto una parte della cavea, coperta da una tettoia protettiva, la \"porta libitinensis\", l'arco di un ingresso per gli spettatori e un limitato settore dell'arena. \nIl resto di questo settore \u00e8 di difficile lettura, occupato com'\u00e8 dalle fondazioni di edifici successivi all'epoca romana, demoliti negli anni Settanta del Novecento per permettere di riportare alla luce l'anfiteatro, cosa poi non avvenuta se non parzialmente. \nSi \u00e8 infatti compiuta la scelta di rispettare le fondazioni degli edifici demoliti, come testimonianza storica.\nAlcune strutture dell'anfiteatro sono presenti nel sagrato e all'interno della chiesa di San Gregorio; esse per\u00f2 non sono visibili al pubblico.\nStoria.\nForse la parte pi\u00f9 interna dell'anfiteatro, a conci quadrati, apparteneva ad un teatro del periodo greco. \nSi suppone che il nucleo della costruzione sia del periodo di Ottaviano Augusto, verso la fine del I secolo a.C.; durante il periodo di Traiano (I secolo d.C. - II secolo d.C.) sarebbe stato poi ampliato, per adeguarlo all'espansione urbana che la citt\u00e0 visse in quell'epoca.\nL'abbandono dell'edificio avvenne presumibilmente nel VI secolo d.C. Nel settore meridionale, fin dal Medioevo, vennero costruiti direttamente sull'ellisse esterna edifici di abitazione, poi rimaneggiati fra il XVII e il XVIII secolo; si tratta dei fabbricati tuttora esistenti e restaurati; la forma dell'edificio antico rimase comunque ancora ben percepibile. Nel settore settentrionale, al contrario, le strutture dell'anfiteatro vennero completamente occultate tra i secoli XV e il XVII dalla costruzione del convento e della chiesa di San Bartolomeo, successivamente adibiti a carcere cittadino.\nFu riscoperto nel 1810 grazie all'opera dell'abate e storico Antonio Leoni che arriv\u00f2 alla scoperta riconoscendo la tecnica muraria romana nel muro di cinta e nel grande arco di ingresso all'interno degli edifici della famiglia nobiliare Bonarelli. Nel 1930 iniziarono gli scavi, grazie all'intervento della Soprintendenza ai Beni Archeologici delle Marche; a quest'epoca risale la riscoperta di tutto il settore meridionale, senz'altro quello di pi\u00f9 immediata lettura e che \u00e8 in grado di rendere l'idea dell'antica costruzione. \nIn seguito a finanziamenti ministeriali appositamente erogati dopo il sisma del 1972 si intervenne nel settore di via Birarelli, dove si demol\u00ec il carcere, e si inizi\u00f2 lo scavo per la riscoperta di questa parte dell'anfiteatro, poi deliberatamente non completato.\nOggi gli antichi edifici che insistono sul settore meridionale dell'anfiteatro sono sede del Segretariato Regionale del Ministero dei Beni Culturali.\nUsi attuali.\nDagli anni 2000, la zona archeologica dell'anfiteatro \u00e8 stata utilizzata come luogo di incontro dove ascoltare poesie e lirica. Grazie ad un finanziamento della Fondazione Cariverona, nella zona archeologica circostante era stato allestito un teatro all'aperto (ora smantellato ad eccezione di una antiestetica gradinata in acciaio), che operava durante la stagione estiva ed era utilizzato dal Teatro Antico Unico (TAU) delle Marche, per allestire spettacoli di teatro classico."}
{"id": "2340874", "revid": "267975", "url": "https://it.wikipedia.org/wiki?curid=2340874", "title": "Concilio di Tours (1055)", "text": "Il concilio di Tours del 1055 fu originato dalla controversia sulla natura dell'eucaristia e fu presieduto dal legato pontificio Ildebrando di Soana, il futuro papa Gregorio VII. Al concilio, Berengario di Tours sottoscrisse una professione di fede nella quale affermava di credere che, dopo la consacrazione, il pane e il vino sono realmente il corpo e il sangue di Cristo (transustanziazione).."}
{"id": "2340877", "revid": "23536465", "url": "https://it.wikipedia.org/wiki?curid=2340877", "title": "6 d.C.", "text": ""}
{"id": "2340880", "revid": "1149807", "url": "https://it.wikipedia.org/wiki?curid=2340880", "title": "L'uomo per me", "text": " \n \u00e8 un manga autoconclusivo delle CLAMP. \u00c8 stato pubblicato dalla Kadokawa Shoten nel 1995 e si divide in 12 parti.\nIn Italia \u00e8 stato pubblicato dalla GP Publishing in occasione del ventesimo anniversario delle CLAMP, nel 2009."}
{"id": "2340886", "revid": "267975", "url": "https://it.wikipedia.org/wiki?curid=2340886", "title": "Concilio di Tours (1163)", "text": "Il concilio di Tours del 1163 si tenne sotto il pontificato di papa Alessandro III e ordin\u00f2 che i catari fossero privati dei loro beni, incoraggiando cos\u00ec gli appetiti della Francia settentrionale e attirandola nella Crociata albigese. Lo stesso termine \"albigese\", sinonimo di \"cataro\", sembra apparire per la prima volta proprio in relazione a questo concilio, che come altri tenuti sempre a Tours in quel periodo intensific\u00f2 la condanna del catari del sud della Francia."}
{"id": "2340891", "revid": "1573940", "url": "https://it.wikipedia.org/wiki?curid=2340891", "title": "Arianta arbustorum", "text": "Arianta arbustorum () \u00e8 un mollusco gasteropode terrestre della famiglia Helicidae.\nDescrizione.\nLa conchiglia \u00e8 di forma globulare e misura 18\u201325\u00a0mm di diametro e 12\u201322\u00a0mm di altezza .\nLa colorazione \u00e8 estremamente variabile, dal beige chiaro al marrone scuro, con pattern tipici delle differenti sottospecie . Nelle popolazioni alpine tendono a prevalere le forme con conchiglia chiara . Il peristoma \u00e8 biancastro e l'ombelico quasi completamente chiuso.\nBiologia.\nAlimentazione.\nHa abitudini onnivore: si nutre di materia vegetale fresca, ma anche di piccoli animali morti e di feci .\nRiproduzione.\n\u00c8 una specie ermafrodita, capace di autofecondazione. Raggiunge la maturit\u00e0 sessuale a 2-4 anni .\nL'accoppiamento \u00e8 preceduto da un complesso rituale di corteggiamento, che pu\u00f2 durare anche alcune ore e che culmina con la emissione ed il lancio, verso il partner, di un dardo calcareo. Studi compiuti su altre specie della stessa famiglia associano l'utilizzo dei dardi allo scambio di sostanze mucose in grado di aumentare il successo riproduttivo .\nLa aspettativa di vita massima \u00e8 di 14 anni .\nDistribuzione e habitat.\n\"A. arbustorum\" \u00e8 diffusa in Europa nord-occidentale e centrale, dai Pirenei ai Carpazi .In Italia la sua presenza \u00e8 limitata alle Alpi.\nPopola vari habitat, dalle foreste montane agli ambienti aperti purch\u00e9 molto umidi. In Europa del nord la si pu\u00f2 osservare anche in contesti antropizzati. Predilige i substrati calcarei. Sulle Alpi la si osserva sino a 2700 m di altitudine.\nTassonomia.\nNe sono state descritte diverse sottospecie:"}
{"id": "2340892", "revid": "123189738", "url": "https://it.wikipedia.org/wiki?curid=2340892", "title": "Rud\u00e9 pr\u00e1vo", "text": "Rud\u00e9 pr\u00e1vo (in ceco \"Legge Rossa\" o \"Diritto Rosso\") era il giornale ufficiale del Partito Comunista di Cecoslovacchia, e prima della caduta della Cortina di ferro era il giornale pi\u00f9 importante della Cecoslovacchia, la cui attenta lettura, da parte degli analisti occidentali, forniva indicazioni sugli sviluppi della politica negli stati appartenenti al Patto di Varsavia."}
{"id": "2340898", "revid": "1543377", "url": "https://it.wikipedia.org/wiki?curid=2340898", "title": "Balocchi e profumi (brano musicale)", "text": "Balocchi e profumi, chiamata anche Profumi e balocchi, \u00e8 una canzone italiana del periodo interbellico.\nLa canzone narra la vicenda di una donna che conduce una vita amorale e che insieme alla figlia si reca regolarmente in un negozio di lusso. La vetrina del negozio sfoggia, oltre ai prodotti cosmetici, diversi giocattoli. Vedendo questi ultimi, la bambina si lamenta di non riceverne mai in regalo, mentre la madre compra regolarmente per s\u00e9 cipria e cosmetici di marca Coty, trascurando quindi il suo ruolo di madre. Ogni ritornello si conclude con l'invocazione della piccola: \"Per la tua piccolina / non compri mai balocchi / Mamma, tu compri soltanto profumi per te!\" Il padre della bambina non viene menzionato nel testo, sicch\u00e9 la madre potrebbe essere una prostituta.\nAccade un giorno che la bambina si ammala: spaventata dal male improvviso della fanciulla, la madre torna al solito negozio per comprare finalmente i giocattoli. La bambina fa appena in tempo a vederli e quindi a rendersi conto del pentimento della madre. Con tutta probabilit\u00e0, per\u00f2, la fanciulla muore subito dopo senza poterci giocare (\"ma il capo gi\u00e0 reclina / ella socchiude gli occhi\").\nIl testo della canzone \u00e8 rivolto contro l'attaccamento ai beni materiali e contro i comportamenti considerati peccaminosi. Concordemente alla morale diffusa all'epoca, il testo segue un ragionamento secondo il quale il peccato verrebbe punito con la malattia. L'infermit\u00e0 finisce comunque per colpire la figliola e non la madre.\nI diritti editoriali del brano appartengono alla Nazionalmusic in compropriet\u00e0 con la Diesis srl. La canzone venne cantata da innumerevoli artisti tra cui Angela Luce, Luciano Virgili, Nilla Pizzi, Luciano Tajoli, Claudio Villa, Peppe Barra, Milva ed Enrico Musiani. Il tema della madre avara e snaturata venne poi ripreso da Renato Zero per la canzone \"Profumi, balocchi e maritozzi\" anche se a parte la citazione di un verso, il collegamento tra i due brani \u00e8 quasi inesistente (infatti, il figlio non \u00e8 una fanciulla, ma un uomo adulto che pretende dalla madre non gi\u00e0 dei giocattoli, ma niente di meno che un marito).\nCinema.\nIl tema d\u00e0 vita a due film:\nLa canzone viene cantata da Vittorio De Sica nell'episodio \"Il fine dicitore\" del film Gran variet\u00e0."}
{"id": "2340899", "revid": "466539", "url": "https://it.wikipedia.org/wiki?curid=2340899", "title": "Periodo interbellico", "text": "L'espressione periodo interbellico indica nella storia occidentale il ventennio trascorso tra la fine della prima guerra mondiale nel 1918 e l'inizio della seconda guerra mondiale nel 1939.\nContesto europeo.\nIl trattato di Versailles, che avrebbe dovuto siglare la pace tra le nazioni dopo la prima guerra, \u00e8 fondamentalmente fallito (cfr. la voce revisionismo dei trattati di pace) e non risolve le gravi tensioni internazionali:\nVedendo cos\u00ec le cose, il periodo tra le due guerre mondiali costituirebbe una sorta di tregua, un'interruzione delle ostilit\u00e0 tra il blocco austrotedesco da una parte ed il blocco alleato Gran Bretagna-Francia-Russia-USA dall'altra. Come previsto da Foch, la guerra riprender\u00e0. La ripresa delle ostilit\u00e0 avverr\u00e0 in forma rinnovata, ma ricalcando grosso modo gli stessi schieramenti. Dal punto di vista militare, si riprenderanno pi\u00f9 o meno gli stessi fronti di combattimento (fronte francese, fronte in Europa dell'Est, fronte italiano). Il maggiore tra i pochi cambi di schieramento sar\u00e0 indubbiamente quello dell'Italia (\u00e8 stata alleata di Francia e Gran Bretagna nella prima guerra mondiale, ma Mussolini la riporter\u00e0 dalla parte dei tedeschi nella seconda).\nTuttavia un periodo di oltre due decenni, vissuto in maniera profondamente diversa tra i vari paesi e continenti, costituisce un'entit\u00e0 molto complessa e ricca di eventi in parte in contraddizione tra di loro. Fra i maggiori del periodo tra le due guerre, si segnalano:\nIl periodo tra le due guerre volge al tramonto con gli sforzi diplomatici - da parte delle democrazie sopravvissute - di frenare l'espansionismo della Germania (vedi voce \"appeasement\"). Dato l'indiscutibile fallimento di questi sforzi, il periodo tra le due guerre termina nel settembre del 1939 con l'invasione della Polonia da parte dei tedeschi e l'immediata dichiarazione di guerra da parte di Francia e Gran Bretagna.\nIl dopoguerra in Europa.\nIl dopoguerra in Austria.\nIn Austria durante il dopoguerra, dopo la loro sconfitta, un'assemblea costituente proclam\u00f2 la repubblica con una costituzione democratica. Il popolo si divise nel Partito socialdemocratico e il Partito cristiano-sociale. All'inizio i due partiti ebbero un ruolo di alleanza, ma dopo ebbero un rapporto pieno di conflitti.\nIl dopoguerra in Francia.\nAnche la Francia dovette affrontare la crisi nel dopoguerra. Essa infatti diede avvio ad un processo di crescita economica che sarebbe durato per tutti gli anni venti. In questo periodo la Francia si modernizz\u00f2 usando anche le tecniche organizzative del Taylorismo e la produzione di serie. La Francia incontr\u00f2 anche una crisi nel governo a causa della fragile coalizione fra conservatori e radicali che resero precaria la situazione politica. Alla met\u00e0 degli anni trenta le forze democratiche e di sinistra si allearono, che tramite il patto di unit\u00e0 d'azione politica e sindacale puntava a mettere fine alle divisioni del movimento socialista. Le sinistre presentandosi unite in un fronte popolare vinsero le elezioni politiche del 1936. Cos\u00ec and\u00f2 al governo L\u00e9on Blum. Il governo Blum nacque con un programma riformista e antifascista. A causa della classe imprenditoriale che si sent\u00ec minacciata e i contrasti all'interno del governo, il governo Blum si concluse. In Francia ritornarono instabili governi di coalizione.\nIl dopoguerra in Germania.\nIn Germania la sconfitta fu drammatica e il paese si divise: in Baviera venne proclamata una repubblica democratica e gli altri Stati del Reich manifestarono volont\u00e0 di autonomia. Gli alti ufficiali fecero pressione sull'imperatore Guglielmo II per farlo abdicare. Dopo la fuga del Kaiser da Berlino si proclam\u00f2 la repubblica. Fu costituito un governo provvisorio. I socialisti erano divisi in tre gruppi: Partito socialdemocratico, che era contro la rivoluzione; Socialisti indipendenti, che proponevano riforme economiche; gli Spartachisti (o Lega di Spartaco), che erano all'estrema sinistra e volevano la rivoluzione socialista. Il 30 dicembre 1918 gli spartachisti fondarono il Partito Comunista tedesco. L'economia tedesca faticava a riprendersi reso pi\u00f9 difficile dalle condizioni di pace imposte dai vincitori. La situazione tedesca si stabilizz\u00f2 momentaneamente nel 1924 grazie all'aiuto economico degli Stati Uniti. Negli anni 1925-1930 sembrava che la Germania si stabilizzasse grazie a un \"compromesso\" fra la socialdemocrazia, l'esercito e i grandi gruppi capitalistici.\nQuando nel 1929 ci fu la crisi economica internazionale inizia l'ascesa al potere di Hitler. Nel 1920 Hitler ader\u00ec al Partito di estrema destra Partito Nazionalsocialista tedesco dei lavoratori. Quando Hitler conquist\u00f2 la guida del Partito tent\u00f2 un colpo di stato in Baviera nel 1923, ma venne arrestato. Nel 1933 dopo che la NSDAP da circa tre anni otteneva rilevanti percentuali elettorali, Hitler prese il potere. Con il suo partito cerc\u00f2 di attirare tutti gli strati della societ\u00e0. Hitler riusc\u00ec a conquistare la classe dirigente della repubblica di Weimar proponendosi come l'uomo che avrebbe potuto stabilizzare il governo. Hitler fece diventare il capro espiatorio gli ebrei riguardo alla crisi, qualificandoli come razza inferiore. Nel frattempo la repubblica di Weimer diventava sempre meno governabile. Intanto Hitler migliorava i rapporti con le \u00e9lite economiche e militari, cos\u00ec che quando il militare Franz von Papen ottenne il governo cerc\u00f2 di portarci anche Hitler. Dato che il paese era diventato praticamente ingovernabile von Papen convinse Hindenburg ad affidare a Hitler la carica di cancelliere. E cos\u00ec fece. Salito al potere Hitler impieg\u00f2 solo sei mesi per costruire uno stato totalitario. Il 20 marzo 1933 venne costruito il primo campo di concentramento a Dachau per i prigionieri politici. Nell'agosto 1934, quando mor\u00ec Hindenburg, Hitler prese anche la carica di capo dello stato. Hitler cos\u00ec disponeva di un potere assoluto in ogni settore. Le SS e la Gestapo erano gli strumenti repressivi del nazismo contro ogni possibile oppositore. Attraverso le corporazioni Hitler controllava tutti gli aspetti della vita lavorativa e produttiva. Infine divenne l'obiettivo principale la preparazione del paese alla guerra secondo il piano economico quadriennale.\nIl dopoguerra in Gran Bretagna.\nLa Gran Bretagna usciva dalla prima guerra mondiale senza il predominio economico e politico, che era andato agli Stati Uniti. Inoltre la Gran Bretagna incontr\u00f2 difficolt\u00e0 nelle esportazioni e aument\u00f2 la disoccupazione. Si incontr\u00f2 una crescita dei sindacati e della sinistra. Negli anni venti troviamo il declino dei liberali e l'ascesa dei conservatori e dei laburisti. \nPer affrontare la crisi, la Gran Bretagna introdusse dazi per difendere la produzione industriale nazionale, concesse finanziamenti alle industrie e regolament\u00f2 la quantit\u00e0 e i prezzi nell'agricoltura.\nIl dopoguerra in Italia.\nLa vittoria mutilata e i cambiamenti politici.\nIn Italia il dopoguerra evidenzi\u00f2 la fragilit\u00e0 delle istituzioni liberali italiane che caus\u00f2 una \"crisi di sistema\", la quale port\u00f2 all'instaurazione di una dittatura. Le difficolt\u00e0 economiche scaricarono il loro peso sulle fasce sociali pi\u00f9 deboli. Cos\u00ec inizi\u00f2 il \"Biennio rosso\" del 1919-1920 fatto di durissime lotte sociali e sindacali; ci furono inoltre scioperi per aumenti salariali, tumulti contro il carovita e l'occupazione delle terre incolte da parte dei contadini poveri nel meridione. Dopo queste lotte i lavoratori ottennero aumenti salariali nelle fabbriche, riduzione della giornata lavorativa a otto ore, i braccianti nelle campagne padane e pugliesi ebbero aumenti di paga e l'imponibile di manodopera, infine al sud il governo redistribu\u00ec le terre incolte occupate. Non fu solo il proletariato agricolo e industriale a soffrire le conseguenze della guerra, ma anche i ceti medi, che faticavano a reinserirsi nella vita civile e lamentavano di non ottenere un riconoscimento sociale proporzionato.\nUn altro reinserimento fu la \"Vittoria mutilata\" (Gabriele D'Annunzio) per cui l'Italia al termine della guerra non aveva ottenuto, come invece stabilito dal Patto di Londra, l'Istria, la Dalmazia e la citt\u00e0 di Fiume. Giolitti poi firmer\u00e0 nel 1920 il Trattato di Rapallo, che faceva ottenere all'Italia l'Istria, alla Iugoslavia la Dalmazia mentre Fiume andava a formare uno stato libero autonomo.\nNel 1919 nacque il primo partito politico italiano di ispirazione cattolica il Partito Popolare Italiano. Le elezioni del novembre 1919 segnarono una svolta decisiva nel dopoguerra perch\u00e9 furono le prime a svolgersi con il sistema proporzionale, dove i seggi in parlamento vengono attribuiti in proporzione ai voti ottenuti da ciascun partito. Con la vittoria del partito socialista le masse popolari godevano, per la prima volta, di una rappresentanza sociale e politica. Nel 1920 gli operai metallurgici di Milano, Torino e Genova, in risposta alla chiusura degli stabilimenti, occuparono le principali fabbriche. Questa lotta si concluse con un accordo tra imprenditori e sindacato, che prevedeva aumenti salariali e partecipazione dei lavoratori al controllo delle aziende.\nIl fascismo.\nA causa del clima teso del dopoguerra il fascismo ebbe una rapida ascesa. Il movimento dei fasci di combattimento venne fondato nel marzo 1919 a Milano da Benito Mussolini. I fasci nacquero come \"antipartito\", con un programma repubblicano e anticlericale. Il movimento fascista non ebbe all'inizio grande successo. Iniziarono allora le spedizioni delle squadre d'azione fasciste contro esponenti e sedi del movimento socialista. La violenza squadrista non incontr\u00f2 ostacoli da parte delle forze dell'ordine e della magistratura. Nel 1921 Mussolini trasform\u00f2 il vecchio movimento nel Partito Nazionale Fascista. Il nuovo programma era di tipo conservatore e nazionalista. Mentre il fascismo si consolidava, il socialismo si indeboliva a causa delle divisioni al suo interno. Una prima secessione si ebbe al Congresso di Livorno nel 1921 con la nascita del Partito Comunista d'Italia. Una seconda scissione nel 1922 riguard\u00f2 la nascita del Partito Socialista Unitario con a capo Giacomo Matteotti. Inoltre maturarono divergenze anche nel Partito Popolare. Cos\u00ec la Marcia su Roma e la formazione del primo governo Mussolini segnarono il crollo delle istituzioni liberali e democratiche. Il periodo tra 1922 e 1925 viene considerato una fase di transizione verso il vero e proprio regime fascista. Il fascismo in questo periodo costitu\u00ec: il Gran Consiglio del Fascismo, la Milizia Volontaria per la sicurezza nazionale e la Confederazione nazionale delle corporazioni sindacali. Nel 1923 Mussolini per rafforzare la maggioranza di governo e per togliere spazio alle opposizioni fece approvare una nuova legge elettorale maggioritaria. Grazie a questa nuova legge elettorale il partito fascista vinse le elezioni. Nel 1924 Matteotti, che denunci\u00f2 i brogli e le violenze elettorali, venne rapito e ucciso. Il Delitto Matteotti scosse l'opinione pubblica e il fascismo sembr\u00f2 vacillare, ma gradatamente Mussolini riprese la situazione e il 3 gennaio 1925 si assunse la responsabilit\u00e0 politica del delitto di Matteotti.\nProgetti del regime fascista.\nIl progetto politico di Mussolini mir\u00f2 alla fascistizzazione dello stato e della societ\u00e0 civile. A questo scopo nacquero le \"Leggi fascistissime\" del 1925-1926. Con questi provvedimenti abolirono la libert\u00e0 democratica e impedivano ogni manifestazione di dissenso. Mussolini trasform\u00f2 il partito fascista in una struttura burocratica e gerarchica. Sul piano di lavoro il fascismo ammetteva solo i contratti di lavoro stipulati dai sindacati fascisti impedendo l'azione sindacale ai socialisti, ai comunisti e ai cattolici. Negli anni trenta, il fascismo aveva assunto le caratteristiche di un regime totalitario. Un punto fondamentale fu il controllo dell'informazione. Inoltre divenne obbligatoria per i dipendenti pubblici l'iscrizione al partito. Il partito controllava diverse organizzazioni di massa come, l'Opera Nazionale Balilla, i Giovani Fascisti, Gruppi Universitari Fascisti e l'Opera Nazionale del dopolavoro. L'11 febbraio 1929 la Santa Sede e il governo italiano sottoscrissero i Patti Lateranensi, dove la chiesa riconosceva la sovranit\u00e0 dello stato italiano e lo stato riconosceva la sovranit\u00e0 pontificia sulla Citt\u00e0 del Vaticano. La politica economica del fascismo attravers\u00f2 diverse fasi; il primo periodo (1922-1925) fu una politica liberista e provoc\u00f2 uno sviluppo economico. Nel secondo periodo (1925-1930) incominciarono difficolt\u00e0 economiche. Nel terzo periodo (durante gli anni trenta) per cercare di vincere la crisi economica nacque l'Istituto per la ricostruzione industriale, che acquis\u00ec le propriet\u00e0 delle maggiori banche. Ci furono anche degli interventi nell'agricoltura come la battaglia del grano e la bonifica integrale.\nSul piano coloniale il regime fascista era basato sul fortificare i possedimenti italiani in Africa. Mussolini decise di conquistar l'Etiopia per motivi di prestigio internazionale, di carattere economico e di politica interna. Il fascismo comunque \u00e8 ritenuto un totalitarismo \"imperfetto\" perch\u00e9 rimasero attivi centri di potere come la Corona e la Chiesa Cattolica e non si realizz\u00f2 l'identificazione fra \"italiano\" e \"fascista\".\nIl dopoguerra in Ungheria.\nIn Ungheria nel dopoguerra c'era una tendenza rivoluzionaria e comunista. Infatti socialdemocratici e comunisti si allearono per creare un regime socialista. La diffusione in tutta Europa non si realizz\u00f2 a causa delle sconfitte in Germania e in Italia. La repubblica ungherese croll\u00f2 quando vennero invasi dalle truppe rumene che instaureranno un regime autoritario.\nIl dopoguerra in Unione Sovietica.\nL'Unione Sovietica riemerse dalla guerra civile in condizioni di arretratezza pi\u00f9 gravi di quelle dell'et\u00e0 zarista. Si apr\u00ec una grave frattura tra il governo comunista e la popolazione, a cui si aggiunse anche l'isolamento internazionale dell'Unione Sovietica. Fu allora avviata la NEP, nuova politica economica, la quale reintroduceva elementi di profitto individuale e di libert\u00e0 economica per risollevare la produzione interna. Nel 1922 Stalin fu nominato segretario generale, dopo essere riuscito ad emarginare Trockij che era il rivale principale (Trockij sosteneva la teoria della rivoluzione permanente, secondo cui l'obiettivo primario dei rivoluzionari doveva essere quello di espandere il socialismo all'estero, per non lasciare la Russia sola nel proprio cammino socialista, mentre Stalin sosteneva la teoria del socialismo in un solo paese).\nAl governo, Stalin era visto come una garanzia ruolo e prestigio nell'organizzazione, perch\u00e9 assunse una posizione tra la destra di Bucharin e la sinistra di Trockij. Nel 1927 Stalin modific\u00f2 la sua linea a causa della crisi nella raccolta del grano; ritornarono cos\u00ec le requisizioni di cereali e dopo qualche anno decise di procedere alla collettivizzazione forzata delle terre. Trovando l'opposizione dei contadini Stalin fece unificare milioni di aziende contadine in fattorie cooperative o di propriet\u00e0 dello Stato. Oltre alla collettivizzazione dell'agricoltura, Stalin volle intraprendere anche l'industrializzazione accelerata. Lo Stato si venne a identificare con il Partito, il quale costituiva la principale istituzione della societ\u00e0 e possedeva tutti i poteri legislativo, esecutivo e giudiziario. Il potere assoluto conquistato da Stalin tolse ogni significato politico al partito, che venne trasformato in una specie di macchina burocratica di gestione del potere. Nel 1935 non ci fu pi\u00f9 alcuna possibilit\u00e0 di dissenso e di dibattito; vennero tenuti processi politici e inizi\u00f2 la detenzione nei gulag per gli individui ritenuti pi\u00f9 pericolosi. A tutto questo si aggiunse anche la persecuzione religiosa.\nIl dopoguerra in Asia.\nDopoguerra in India.\nNel dopoguerra in India ispirarono ai valori tradizionali della religione e della cultura induista, inoltre contestava una eccessiva modernizzazione indotta dalla modernizzazione occidentale. Il governo britannico decise allora di concedere degli spazi nell'amministrazione, ma comunque ci teneva a tenere il controllo reale dell'India, per questo altern\u00f2 momenti di repressione a momenti di moderate concessioni. Questa linea politica divenne pi\u00f9 difficile quando arriv\u00f2 Gandhi, a capo del Partito del Congresso. Gandhi voleva l'indipendenza dell'India, ma l'opposizione che realizzava era caratterizzata dalla sua famosa totale assenza di violenza. Gandhi ottenne sempre pi\u00f9 popolarit\u00e0 facendo anche leva sul sentimento religioso e sulla tradizione dell'induismo.\nDopoguerra in Giappone.\nIl Giappone ottenne vantaggi dalla prima guerra mondiale, infatti favor\u00ec i monopoli industriali e commerciali. Il sistema nipponico era una monarchia costituzionale che di fronte alle tensioni sociali dovette assumere caratteri sempre pi\u00f9 autoritari fino alla pena di morte per i reati di pensiero. Alla fine degli anni venti la crisi colp\u00ec anche il Giappone. In questo periodo il governo inizi\u00f2 una politica espansionistica in cui il Giappone cercava la liberazione di tutta l'Asia dal dominio occidentale. Questo obiettivo inizi\u00f2 con l'aggressione alla Cina.\nDopoguerra in Cina.\nLa Cina era divisa in due parti: la parte meridionale dove dominava il Guomindang che era un partito nazionalista, progressista e democratico fondato da Sun Yat-sen nel 1912, e nella parte settentrionale c'erano i \"signori della guerra\". Il Guomindang cerc\u00f2 di riunificare il paese. Nacque nel 1921 il Partito Comunista Cinese guidato da Mao Zedong. Andando al potere Chiang Kai-shek si ruppe irreparabilmente l'unit\u00e0 d'azione fra i nazionalisti e i comunisti perch\u00e9 Chiang diede battaglia ai comunisti anche con campagne di annientamento. Mao acquis\u00ec prestigio con la Lunga marcia dell'Armata Rossa del 1934, cercando di aggirare l'accerchiamento nazionalista.\nNazionalisti e comunisti si riuniranno nel 1936 per contrastare l'invasione giapponese creando il Fronte Comune.\nDopoguerra negli USA e nel mondo.\nAmerica latina.\nPer l'America latina la prima guerra mondiale comport\u00f2 la sostituzione del predominio economico statunitense a quello britannico. Negli anni venti nella societ\u00e0 latino americana si formeranno una borghesia imprenditoriale nazionale, una classe operaia e un ceto medio urbano dove si diffusero esigenze di indipendenza politica ed economica. La crisi degli anni trenta per l'America Latina comport\u00f2 il rallentamento dei commerci internazionali mettendo in difficolt\u00e0 le economie esportatrici che determinarono conflitti sociali e instabilit\u00e0 politica. A causa di questa situazione si crearono regimi populisti autoritari che si ispiravano ai fascismi europei. Un esempio \u00e8 il regime instaurato in Brasile nel 1930.\nLa crisi del 1929.\nNegli anni venti, dopo che furono superate le difficolt\u00e0 del dopoguerra, ci fu un grande sviluppo economico; le condizioni che lo resero possibile furono: l'innovazione tecnologica, l'aumento della produttivit\u00e0, l'ampliamento dei consumi di massa e la creazione dell'automobile e della radio.\nLa crisi del 1929 scoppi\u00f2 soprattutto a causa della sovrapproduzione, amplificata dalla speculazione sui titoli azionari. Inoltre emersero difficolt\u00e0 nel settore agricolo e una grande quantit\u00e0 di denaro fu investito nella borsa; dove venivano comprate azioni, in modo da far crescere il prezzo e dopo venivano rivendute in modo da guadagnare la differenza. La dimensione finanziaria dell'economia aumentava, ma non nell'economia reale, infatti, all'enorme crescita del mercato dei titoli azionari non corrispondeva un aumento della ricchezza prodotta e consumata. Quando inizi\u00f2 a scendere l'indice di Wall Street tutti vendettero per paura. Nelle banche tutti si precipitarono a ritirare i loro depositi e le banche furono costrette a ridurre drasticamente i finanziamenti. Cos\u00ec si interruppe il flusso di capitali statunitensi verso l'Europa e questo provoc\u00f2 una recessione economica in tutti i paesi industrializzati e un aumento della disoccupazione. Questa situazione spinse tutti gli stati a rinchiudersi economicamente tramite le politiche protezionistiche.\nIl \"New Deal\".\nIl democratico Franklin Delano Roosevelt dette inizio a una nuova fase della storia statunitense con il \"New Deal\"; con questo Roosevelt non solo dette nuove misure di politica economica per uscire dalla crisi, ma instaur\u00f2 un nuovo programma civile e ideale per la nazione. La parte economica del \"New Deal\" riguard\u00f2: il sostegno della domanda attraverso la spesa pubblica, l'introduzione di controllo e ordinamento dell'attivit\u00e0 delle banche, provvedimenti di carattere sociale, collaborazione dei sindacati e l'opera di propaganda. Il New Deal ottenne risultati inferiori alle attese, ma permise a Roosevelt di vincere le elezioni del 1936 e la sua riconferma nel 1944."}
{"id": "2340909", "revid": "767487", "url": "https://it.wikipedia.org/wiki?curid=2340909", "title": "Corpus Inscriptionum Semiticarum", "text": "Il Corpus Inscriptionum Semiticarum (acronimo: CIS) \u00e8 una collezione di antiche iscrizioni nelle lingue semitiche prodotte dalla fine del II millennio a.C. al periodo precedente l'Egira (622 d.C.).\nStoria.\nLa data di nascita del progetto di pubblicare il Corpus delle iscrizioni nelle lingue semitiche viene fissata al 17 aprile 1867, allorch\u00e9 l'\"Acad\u00e9mie des Inscriptions et Belles-Lettres\" francese accoglieva la proposta di una commissione guidata da Ernest Renan di dar vita, per le iscrizioni nelle lingue semitiche, a una iniziativa analoga a quelle, nate in Germania, dedicate alle iscrizioni in lingua greca (\"Corpus Inscriptionum Graecarum\", CIG) e in lingua latina (\"Corpus Inscriptionum Latinarum\", CIL). In quell'occasione si decise che la raccolta avrebbe dovuto contenere tutte le iscrizioni antiche scritte in \"caratteri semitici\". Pertanto non avrebbe considerato le iscrizioni cuneiformi, sebbene in lingua semitica; avrebbe invece contenuto, in un'Appendice, le iscrizioni cipriote, libiche, licie, panfiliche, ecc., che non venivano comprese nelle raccolte epigrafiche greche, o latine, o egizie, o assire. L'opera sarebbe stata scritta in lingua latina. Di ogni epigrafe sarebbe stata presentata la trascrizione in caratteri tipografici semitici e una traduzione in lingua latina. Il Corpus avrebbe avuto una introduzione generale. Il piano originale dell'opera era in dieci libri: I. iscrizioni fenicie, puniche e neopuniche; II. iscrizioni ebraiche e samaritane, facsimili di manoscritti antichi ebrei e samaritani; III iscrizioni aramaiche; IV. iscrizioni nella lingua di Palmira; V. iscrizioni nabatee; VI. in lingua siriaca; VII. in lingua mandaica; VIII. le iscrizioni arabe primitive; IX. himyaritiche; X. lingua amarica. Infine l'opera sarebbe stata conclusa da una \"Appendice\".\nIl programma fu poi fissato in cinque parti: I. Iscrizioni fenicie, puniche e neopuniche; II. Iscrizioni aramaiche, di Palmira, nabatee; III. Iscrizioni ebraiche; IV. Iscrizioni himyaritiche, sabee; V. Iscrizioni saracene, lihyanite, safaitiche e thamudene. L'uscita dell'opera sub\u00ec notevoli ritardi innanzitutto per la guerra franco-prussiana (1870-71), poi per le difficolt\u00e0 insorte nella fabbricazione dei caratteri fenici, la cui prima incisione non sembr\u00f2 corretta alla luce delle iscrizioni scoperte in quegli anni, per cui bisogn\u00f2 rifarle. Il primo tomo della prima parte apparve pertanto solo nel 1881.\nLa pubblicazione dell'opera continu\u00f2 fino al 1962, anno in cui venne interrotta. Col passare del tempo, tuttavia, le difficolt\u00e0 proprie all'epigrafia semitica e l'obsolescenza della lingua latina come strumento di comunicazione suggerirono l'opportunit\u00e0 di creare, a fianco alla grande raccolta del Corpus Inscriptionum Semiticarum, una raccolta pi\u00f9 piccola \"R\u00e9pertoire d'\u00c9pigraphie s\u00e9mitique\" (RES) per presentare senza ritardi e in modo volutamente conciso le iscrizioni semitiche a mano a mano che venivano conosciute. Il \"R\u00e9pertoire\" era per il \"Corpus Inscriptionum Semiticarum\" ci\u00f2 che l'\"Ephemeris epigraphica latina\" era per il \"Corpus Inscriptionum Latinarum\".\nOpera.\n\"Corpus Inscriptionum ab Academia Inscriptionum et Litterarum Humaniorum conditum atque Digestum\". Parisiis: E Reipublicae Typographeo, 1881-1962"}
{"id": "2340911", "revid": "55935", "url": "https://it.wikipedia.org/wiki?curid=2340911", "title": "Corpus inscriptionum semiticarum", "text": ""}
{"id": "2340913", "revid": "1494169", "url": "https://it.wikipedia.org/wiki?curid=2340913", "title": "Profumi e balocchi", "text": ""}
{"id": "2340918", "revid": "118049437", "url": "https://it.wikipedia.org/wiki?curid=2340918", "title": "Navanethem Pillay", "text": "Sudafricana di origine tamil \u00e8 stata la prima donna non-bianca presso l'Alta corte del Sudafrica, \u00e8 stata magistrato presso la Corte penale internazionale e presidente del Tribunale penale internazionale per il Ruanda. Ha adottato il documento \"Born Free and Equal\" nelle orientamento sessuale e identit\u00e0 di genere di diritto internazionale, settembre 2012."}
{"id": "2340919", "revid": "124587876", "url": "https://it.wikipedia.org/wiki?curid=2340919", "title": "Alto commissariato delle Nazioni Unite per i diritti umani", "text": "L'Alto commissariato delle Nazioni Unite per i diritti umani (in inglese \"United Nations High Commissioner for Human Rights\", UNHCHR, \u00e8 l'agenzia delle Nazioni Unite che si occupa di promuovere e proteggere i diritti umani che sono garantiti dal diritto internazionale e previsti nella Dichiarazione universale dei diritti dell'uomo del 1948. Tale agenzia \u00e8 stata istituita dalla risoluzione 48/141 dell'Assemblea generale ONU.\nL'ufficio \u00e8 presieduto dal Commissario per i diritti umani, che coordina le attivit\u00e0 dei diritti umani in tutto il sistema delle Nazioni Unite e supervisiona il Consiglio dei diritti umani a Ginevra in Svizzera. L'attuale Alto Commissario \u00e8 l\u2019ex Presidente cilena Michelle Bachelet che ha assunto le sue funzioni il 1\u00ba settembre 2018.\nA partire dal 2008, l'agenzia ha avuto un budget di 120 milioni di $ USA e 1.000 dipendenti con sede a Ginevra. \u00c8 un membro ex-officio del Comitato del Gruppo di Sviluppo delle Nazioni Unite."}
{"id": "2340920", "revid": "256896", "url": "https://it.wikipedia.org/wiki?curid=2340920", "title": "Alto Commissario delle Nazioni Unite per i Diritti Umani", "text": ""}
{"id": "2340921", "revid": "287204", "url": "https://it.wikipedia.org/wiki?curid=2340921", "title": "Sergio Vieira de Mello", "text": ""}
{"id": "2340924", "revid": "438678", "url": "https://it.wikipedia.org/wiki?curid=2340924", "title": "Schema di database", "text": "Lo schema di un database \u00e8 la struttura o organizzazione logica dei dati in esso contenuti descritta mediante l'uso di un linguaggio formale (modello E-R e poi Data Definition Language DDL) supportato da un database management system (DBMS). In un database relazionale lo schema definisce i campi dato o attributi di ciascuna tabella/relazione e le relazioni fra campi e tabelle senza assegnare agli attributi un valore cio\u00e8 riempire di contenuti il database, compito invece del Data Manipulation Language (DML). Esso \u00e8 dunque il contenuto intensionale della base di dati e non il contenuto estensionale."}
{"id": "2340925", "revid": "339392", "url": "https://it.wikipedia.org/wiki?curid=2340925", "title": "Scuola romana (novecento)", "text": ""}
{"id": "2340928", "revid": "7", "url": "https://it.wikipedia.org/wiki?curid=2340928", "title": "Scuola Romana", "text": ""}
{"id": "2340929", "revid": "107513931", "url": "https://it.wikipedia.org/wiki?curid=2340929", "title": "Asociaci\u00f3n Deportiva Limonense", "text": "L'Asociaci\u00f3n Deportiva Limonense \u00e8 una societ\u00e0 calcistica costaricana della citt\u00e0 di Lim\u00f3n, fondata il 10 luglio 1961. Nel 2009 la squadra ha assunto il nome di Lim\u00f3n F\u00fatbol Club.\nAttualmente la squadra gioca la stagione 2011 - 2012 della Liga de Ascenso. La sua sede \u00e8 l'Estadio Juan Gob\u00e1n, i colori della squadra sono il bianco ed il verde, popolarmente conosciuti come \"caribe\u00f1os\".\nStoria.\nL'Asociaci\u00f3n Deportiva Limonense fu fondata il 10 luglio 1961, in quello stesso anno debutt\u00f2 nella Liga de Ascenso. Nel 1963 fu promossa in Prima Divisione, dove si mantenne per 6 stagioni. Nel 1971 raggiunse nuovamente la Prima Divisione, in cui rimase per 23 campionati.\nNel 1995 ritorn\u00f2 nella Liga de Ascenso, e l'anno seguente, sotto la guida dell'allenatore R\u00f3nald \"El Macho\" Mora, riguadagn\u00f2 la promozione in Prima Divisione in cui rimase per 4 stagioni.\nNelle ultime 5 stagioni nella Liga de Ascenso, non ha raggiunto l'auspicato ritorno in Prima Divisione."}
{"id": "2340931", "revid": "98077", "url": "https://it.wikipedia.org/wiki?curid=2340931", "title": "Locomotore FS E.424", "text": ""}
{"id": "2340933", "revid": "98077", "url": "https://it.wikipedia.org/wiki?curid=2340933", "title": "Locomotore FS E.326", "text": ""}
{"id": "2340934", "revid": "1745361", "url": "https://it.wikipedia.org/wiki?curid=2340934", "title": "Catalogo delle navi", "text": "Il Catalogo delle navi (\u03bd\u03b5\u1ff6\u03bd \u03ba\u03b1\u03c4\u03ac\u03bb\u03bf\u03b3\u03bf\u03c2; \"ne\u1e51n kat\u00e0logos\") \u00e8 un passaggio del secondo libro dell'\"Iliade\" di Omero (II, 494-759) che elenca i contingenti dell'esercito acheo giunti a Troia in nave. \nIl catalogo indica i nomi dei comandanti di ogni contingente, il luogo di provenienza di ogni contingente, indicato a volte con un epiteto descrittivo che completa un emistichio o articola il flusso di nomi, discendenza e luogo di provenienza; inoltre indica il numero di navi con cui ogni contingente era arrivato a Troia, con ulteriori indicazioni circa la loro importanza. Il Catalogo delle navi \u00e8 seguito da un simile, anche se pi\u00f9 corto, Catalogo dei Troiani e dei loro alleati (II, 816-877).\nContesto storico.\nLa designazione \"Catalogo delle navi\" suggerisce che il passaggio sia in qualche modo separabile dal suo contesto. Esso costituisce una parentesi tra due invocazioni. Nel dibattito che si \u00e8 instaurato sin dall'antichit\u00e0 sul Catalogo, le questioni centrali riguardano la credibilit\u00e0 delle informazioni elencate, se il Catalogo sia stato composto da Omero stesso, fino a che punto esso rifletta un documento pre-omerico o la tradizione orale, forse risalente alla civilt\u00e0 micenea, o se sia il risultato di uno sviluppo post-omerico. Il dibattito sull'identit\u00e0 di Omero e sull'autore dell'Iliade e dell'Odissea \u00e8 denominato convenzionalmente \"Questione omerica\".\nPrima della met\u00e0 del XX secolo, era pacifico che il Catalogo delle navi non fosse opera dell'uomo che compose lIliade\", anche se l'autore si era sforzato di renderlo un'opera d'arte; inoltre era pacifico che il materiale del testo fosse essenzialmente miceneo o sub-miceneo. Invece non c'era accordo sulla portata delle aggiunte posteriori.\nSe si assume che contenga un resoconto accurato, il Catalogo delle navi fornisce un raro sommario della situazione geopolitica nella Grecia antica, in un'epoca tra l'Et\u00e0 del bronzo e l'ottavo secolo a.C. Seguendo la teoria di Milman Parry sulla poesia orale omerica, alcuni studiosi, come Denys Page, sostengono che il Catalogo rappresenta una recitazione pre-omerica incorporata nell'epica di Omero. Alcuni sostengono che le parti delle recitazioni, come le formule che descrivono i luoghi, risalgono all'et\u00e0 della guerra di Troia, alla met\u00e0 del XIII secolo a.C., o forse a un'epoca precedente. Altri affermano che il Catalogo risale all'epoca di Omero stesso, l'ottavo secolo a.C., e rappresenta un anacronistico tentativo di imporre informazioni contemporanee a eventi accaduti cinque secoli prima.\nSecondo una teoria intermedia, il Catalogo si \u00e8 formato in un processo di accrescimento che ha accompagnato la tradizione orale del poema e riflette la graduale inclusione delle citt\u00e0 di mecenati locali, protettori dei singoli cantori. In un recente studio sul Catalogo, Edward Visser dell'Universit\u00e0 di Basilea, conclude che il Catalogo \u00e8 compatibile con il resto dell\"'Iliade\" nella sua tecnica di improvvisazione ritmica, che l'ordine dei nomi ha un significato e che gli epiteti geografici indicano una concreta conoscenza geografica. Visser sostiene che questa conoscenza fu trasmessa dal mito eroico e ogni sezione geografica introduce elementi di mito eroico. W. W. Minton colloca il Catalogo all'interno di simili \"enumerazioni\" in Omero ed Esiodo e suggerisce che in parte il loro scopo era quello di impressionare l'uditorio con una dimostrazione di memoria da parte dell'aedo.\nLa caratteristica pi\u00f9 notevole della geografia del catalogo \u00e8 che non rappresenta la Grecia dell'Et\u00e0 del ferro, cio\u00e8 l'epoca in cui visse Omero. A quell'epoca un gruppo di trib\u00f9, i Dori, avevano invaso la Grecia occidentale, il Peloponneso e Creta, mentre le coste della Ionia erano densamente popolate da un popolo che sosteneva di discendere da famiglie delle regioni neo-doriche della Grecia. La parte nord-occidentale della Grecia non \u00e8 mai menzionata e questi popoli (epiroti, macedoni, alcuni tessali ecc.) pensavano di essere di stirpe dorica.\nInvece il catalogo ritrae delle citt\u00e0-stato unite tra di loro da legami non molto stretti, soprattutto citt\u00e0 della Grecia continentale, governate da dinastie ereditarie sotto l'egemonia de re di Micene. Praticamente nessuno di loro \u00e8 dorico. I greci della Ionia mancano quasi del tutto. Questa fotografia politica \u00e8 innegabilmente una fotografia della Grecia della tarda et\u00e0 del bronzo. Ma con delle eccezioni, infatti mancano diverse cittadelle fortificate fiorenti nella tarda et\u00e0 del bronzo (in particolare nelle cicladi e nelle isole egee), il che per\u00f2 non \u00e8 un dato dirimente, l'assenza di numerose realt\u00e0 politiche micenee non implica necessariamente che furono dimenticate, sono possibili anche altre ipotesi; ad esempio non erano citt\u00e0 legate all'alleanza con Agamennone e Menelao, e non partecipando dunque alla guerra di Troia.\nUn altro dato da sottolineare \u00e8 la presenza di due ordini di dati nel catalogo: il numero dei regni che partecip\u00f2 all'alleanza achea contro Troia e il numero dei soldati (approssimato in base alla navi) che questi mobilitarono. La verosimiglianza di un dato \u00e8 indipendente da quella dell'altro, anche oggi \u00e8 di dominio comune ricordare quali stati europei parteciparono alla prima o alla seconda guerra mondiale, e quali invece furono neutrali, mentre le dimensioni degli esercito sono dati ricordati solo dagli specialisti.\nIl Catalogo.\nIl Catalogo greco elenca ventinove contingenti guidati da 46 comandanti, per un totale di 1.186 navi. Se consideriamo il numero dei Beoti di 120 uomini per nave, il risultato \u00e8 un totale di 142.320 uomini trasportati nella Troade. Essi sono chiamati con vari etnonimi e vivevano in 164 luoghi descritti da toponimi. Quasi tutti questi luoghi sono stati identificati ed erano occupati durante la tarda et\u00e0 del bronzo. I termini Danai, Argivi e Achei o \"figli degli Achei\" sono usati per l'esercito nel suo complesso."}
{"id": "2340936", "revid": "98077", "url": "https://it.wikipedia.org/wiki?curid=2340936", "title": "Locomotore FS E.646", "text": ""}
{"id": "2340938", "revid": "98077", "url": "https://it.wikipedia.org/wiki?curid=2340938", "title": "Locomotore FS E.444", "text": ""}
{"id": "2340939", "revid": "1442080", "url": "https://it.wikipedia.org/wiki?curid=2340939", "title": "Qualificazioni al campionato europeo di pallavolo maschile 2009", "text": "Le qualificazioni per il campionato europeo di pallavolo maschile 2009, le cui fasi finali si tennero in Turchia, si svolsero tra i mesi di maggio e settembre 2008. Vi parteciparono 31 squadre nazionali europee.\nDopo il primo turno, le squadre sono state divise in 6 gruppi da 4: le vincenti di ogni girone sono state ammesse agli europei mentre le seconde classificate hanno disputato i play-off. In totale 9 squadre hanno ottenuto la qualificazione."}
{"id": "2340947", "revid": "287204", "url": "https://it.wikipedia.org/wiki?curid=2340947", "title": "Kirchheim Knights", "text": "Kirchheim Knights \u00e8 una societ\u00e0 cestistica, facente parte della polisportiva VfL Kirchheim/Teck, avente sede a Kirchheim unter Teck, in Germania. Fondata nel 2006, gioca nel campionato tedesco.\nDisputa le partite interne nella Sporthalle Stadtmitte, che ha una capacit\u00e0 di 1.200 spettatori."}
{"id": "2340948", "revid": "287204", "url": "https://it.wikipedia.org/wiki?curid=2340948", "title": "Basketball-Gemeinschaft Karlsruhe", "text": "Il B.G. Karlsruhe \u00e8 una societ\u00e0 cestistica avente sede a Karlsruhe, in Germania. Fondata nel 1993, gioca nel campionato tedesco.\nDisputa le partite interne nella Europahalle Karlsruhe, che ha una capacit\u00e0 di 4.800 spettatori."}
{"id": "2340953", "revid": "287204", "url": "https://it.wikipedia.org/wiki?curid=2340953", "title": "Saar-Pfalz Braves", "text": "Saar-Pfalz Braves, nota anche come Kaiserslautern Braves, \u00e8 una societ\u00e0 cestistica, facente parte della polisportiva , avente sede a Kaiserslautern, in Germania. Fondata nel 1950, gioca nel campionato tedesco.\nDisputa le partite interne nella Homburg-Erbach, che ha una capacit\u00e0 di 3.900 spettatori."}
{"id": "2340955", "revid": "4711", "url": "https://it.wikipedia.org/wiki?curid=2340955", "title": "Kaiserslautern Braves", "text": ""}
{"id": "2340957", "revid": "121344904", "url": "https://it.wikipedia.org/wiki?curid=2340957", "title": "Science City Jena", "text": "Science City Jena \u00e8 una societ\u00e0 cestistica avente sede a Jena, in Germania. Fondata nel 1994, gioca nel campionato tedesco.\nDisputa le partite interne nella Sparkassen-Arena Jena, che ha una capacit\u00e0 di 3.000 spettatori.\nRoster 2018-2019.\n\"Aggiornato al 22 gennaio 2019.\""}
{"id": "2340960", "revid": "123416342", "url": "https://it.wikipedia.org/wiki?curid=2340960", "title": "Universit\u00e4ts-Sport-Club Heidelberg", "text": "L'U.S.C. Heidelberg \u00e8 una societ\u00e0 cestistica, facente parte della omonima polisportiva, avente sede a Heidelberg, in Germania. Fondata nel 1899, gioca nel campionato tedesco.\nDisputa le partite interne nella OSP Rhein-Neckar, che ha una capacit\u00e0 di 1.800 spettatori.\nRoster 2021-2022.\n\"Aggiornato al 12 ottobre 2021.\""}
{"id": "2340962", "revid": "486946", "url": "https://it.wikipedia.org/wiki?curid=2340962", "title": "Bessarabia Vecchia", "text": ""}
{"id": "2340965", "revid": "287204", "url": "https://it.wikipedia.org/wiki?curid=2340965", "title": "Phoenix Hagen", "text": "I Phoenix Hagen sono una societ\u00e0 cestistica avente sede ad Hagen, in Germania. Fondati nel 2004, dopo la scomparsa del Brandt Hagen, non ne sono gli eredi, in quanto all'epoca acquisirono il titolo sportivo dal \"BG DEK/Fichte Hagen\".\nHanno giocato nel campionato tedesco fino al 30 novembre 2016, data in cui, a causa di problemi economici, sono stati esclusi dalla Bundesliga. Nel 2017 riprendono l'attivit\u00e0 nella ProA.\nDisputano le partite interne nella Ischelandhalle, che ha una capacit\u00e0 di 1.800 spettatori."}
{"id": "2340969", "revid": "287204", "url": "https://it.wikipedia.org/wiki?curid=2340969", "title": "Mausoleo del Bab", "text": ""}
{"id": "2340970", "revid": "287204", "url": "https://it.wikipedia.org/wiki?curid=2340970", "title": "ETB Wohnbau Baskets Essen", "text": "L'ETB Wohnbau Baskets Essen \u00e8 una societ\u00e0 cestistica avente sede ad Essen, in Germania. Fondata nel 1960, gioca nel campionato tedesco.\nDisputa le partite interne nello Sportpark Am Hallo, che ha una capacit\u00e0 di 3.000 spettatori."}
{"id": "2340971", "revid": "287204", "url": "https://it.wikipedia.org/wiki?curid=2340971", "title": "Cuxhaven BasCats", "text": "Cuxhaven BasCats \u00e8 una societ\u00e0 cestistica, parte della polisportiva SV Rot-Weiss Cuxhaven, avente sede a Cuxhaven, in Germania. Fondata nel 2004, gioca nel campionato tedesco.\nDisputa le partite interne nella Rundturnhalle Cuxhaven, che ha una capacit\u00e0 di 1.200 spettatori."}
{"id": "2340973", "revid": "121836", "url": "https://it.wikipedia.org/wiki?curid=2340973", "title": "Martin Rijkaert", "text": ""}
{"id": "2340974", "revid": "287204", "url": "https://it.wikipedia.org/wiki?curid=2340974", "title": "Bremen Roosters", "text": "I Bremen Roosters sono stati una societ\u00e0 cestistica avente sede a Brema, in Germania. Fondati nel 2002, hanno giocato nel campionato tedesco fino al 2 giugno 2009 quando si sono ritirati dalle competizioni.\nDisputavano le partite interne nella SGO-Halle Sperberstra\u00dfe, che ha una capacit\u00e0 di 1.200 spettatori."}
{"id": "2340978", "revid": "729019", "url": "https://it.wikipedia.org/wiki?curid=2340978", "title": "Cabrera (isola)", "text": "Cabrera \u00e8 una piccola isola dell'arcipelago delle Baleari, a sua volta \u00e8 la principale del sottoarcipelago di Cabrera.\nGeografia.\nSi trova a sud dell'Isola di Maiorca; destinata fin dal 1916 a zona militare, \u00e8 stata per questo risparmiata dallo sfruttamento turistico, di conseguenza ha permesso la conservazione di un ecosistema che l'ha resa parte del Parco nazionale marittimo-terrestre dell'arcipelago di Cabrera a partire dal 1991. L'isola appartiene al quartiere di Santa Catalina di Palma di Maiorca.\nIl nome Cabrera deriverebbe dalle capre che abitavano l'isola.\nStoria.\nEsistono prove che Cabrera e gli isolotti accanto furono visitati dai popoli che navigavano il Mediterraneo fin dall'antichit\u00e0: fenici, cartaginesi, romani e bizantini.Racconta una leggenda che Annibale nacque a \"Sa Coniera\", una delle piccole isole accanto a Cabrera.Tra il XIII e il XIV secolo, l'isola e il suo porto naturale furono utilizzati come base dai pirati berberi per gli attacchi alle coste maiorchine. Per questo motivo fu costruito un castello all'entrata del porto. Da allora questo avamposto evit\u00f2 che da l\u00ec partissero ulteriori razzie verso le acque prospicienti Maiorca.\nNel 1808 l'isola divenne luogo di detenzione per i soldati francesi, fatti prigionieri dopo la sconfitta nella battaglia di Bail\u00e9n."}
{"id": "2340983", "revid": "757396", "url": "https://it.wikipedia.org/wiki?curid=2340983", "title": "Basketballvereinigung Chemnitz 99", "text": "Il BV Chemnitz 99 \u00e8 una societ\u00e0 cestistica avente sede a Chemnitz, in Germania. Fondata nel 1999, gioca nel campionato tedesco.\nDisputa le partite interne nella Richard-Hartmann-Halle, che ha una capacit\u00e0 di 2.600 spettatori.\nRoster 2021-2022.\n\"Aggiornato al 28 dicembre 2021.\""}
{"id": "2340984", "revid": "1793900", "url": "https://it.wikipedia.org/wiki?curid=2340984", "title": "Penisola di Bruce (Canada)", "text": "La penisola di Bruce \u00e8 una penisola del Canada, nella provincia dell'Ontario. Si allunga in direzione nord-ovest dal resto dell'Ontario meridionale, tra la Georgian Bay ad est e il bacino principale del Lago Huron a ovest, puntando verso l'isola Manitoulin dalla quale \u00e8 separata da uno stretto. La penisola di Bruce \u00e8 parte della formazione nota come Scarpata del Niagara.\nDa un punto di vista amministrativo, la penisola di Bruce \u00e8 parte della Contea di Bruce e fa parte dell'omonimo parco nazionale .La regione \u00e8 una popolare destinazione turistica, e si trova a circa 3 ore a nord-ovest di Toronto."}
{"id": "2340988", "revid": "1543377", "url": "https://it.wikipedia.org/wiki?curid=2340988", "title": "Municipalit\u00e0 locale di Richtersveld", "text": "Richtersveld \u00e8 una municipalit\u00e0 locale (in inglese Richtersveld Local Municipality) appartenente alla municipalit\u00e0 distrettuale di Namakwa della Provincia del Capo Settentrionale in Sudafrica. In base al censimento del 2001 la sua popolazione \u00e8 di 10.124 abitanti; la sede amministrativa e legislativa \u00e8 la citt\u00e0 di Port Nolloth (circa 6.000 abitanti).\nIl territorio della municipalit\u00e0 si estende su una superficie di ed \u00e8 suddiviso in 4 circoscrizioni elettorali (\"wards\"). Il suo codice di distretto \u00e8 NC061.\nGeografia fisica.\nConfini.\nLa municipalit\u00e0 locale di Richtersveld confina a nord e a est con la Namibia, a est e a sud Nama Khoi e a ovest con l'Oceano Atlantico."}
{"id": "2340989", "revid": "14691", "url": "https://it.wikipedia.org/wiki?curid=2340989", "title": "Cape Middleveld", "text": ""}
{"id": "2340993", "revid": "88812", "url": "https://it.wikipedia.org/wiki?curid=2340993", "title": "Manc\u00ecpium", "text": ""}
{"id": "2340996", "revid": "103536529", "url": "https://it.wikipedia.org/wiki?curid=2340996", "title": "Magnitudo delle onde di volume", "text": "La Magnitudo delle onde di volume o Magnitudo delle onde di corpo (formula_1) \u00e8 una stima della grandezza di un terremoto, fatta usando l'ampiezza delle onde P per calcolare la magnitudo. Una onda P \u00e8 un tipo di onda di volume che viaggia attraverso la terra a una velocit\u00e0 che va dai 5 a 8 km/s; essendo il tipo di onde sismica pi\u00f9 veloce \u00e8 la prima onda di un terremoto ad essere registrata da un sismometro. A causa di ci\u00f2, la determinazione della magnitudo delle onde di volume pu\u00f2 essere il metodo pi\u00f9 rapido per determinare la grandezza di un terremoto avvenuto a lunga distanza dal sismometro. \nLe limitazioni di questo metodo di calcolo sono dovute al fatto che la magnitudo delle onde di corpo viene a saturarsi attorno ai valori di 6-6,5 formula_1, con un valore che permane costante anche quando la magnitudo del momento pu\u00f2 essere maggiore. "}
{"id": "2340998", "revid": "1543377", "url": "https://it.wikipedia.org/wiki?curid=2340998", "title": "Municipalit\u00e0 locale di Nama Khoi", "text": "Nama Khoi \u00e8 una municipalit\u00e0 locale (in inglese Nama Khoi Local Municipality) appartenente alla municipalit\u00e0 distrettuale di Namakwa della Provincia del Capo Settentrionale in Sudafrica. \nIn base al censimento del 2001 la sua popolazione \u00e8 di 44.750 abitanti.\nLa sede amministrativa e legislativa \u00e8 la citt\u00e0 di Springbok e il suo territorio si estende su una superficie di ed \u00e8 suddiviso in 9 circoscrizioni elettorali (\"wards\"). Il suo codice di distretto \u00e8 NC062.\nGeografia fisica.\nConfini.\nLa municipalit\u00e0 locale di Nama Khoi confina a nord, con la Namibia, a est con quella di Kh\u00e2i-Ma e con il District Management Areas NCDMA06, a sud con quella di Kamiesberg e a ovest con quella di Richtersveld e con l'Oceano Atlantico."}
{"id": "2341000", "revid": "767487", "url": "https://it.wikipedia.org/wiki?curid=2341000", "title": "Gio Paolo Bombarda", "text": "Biografia.\nMusicista, consconsigliere e tesoriere di Massimiliano Emanuele di Baviera a Monaco, venne ingaggiato dall'orchestra di corte nel 1680 e nel 1686 spos\u00f2 la figlia del compositore Ercole Bernabei. Quando il principe elettore di Baviera divenne Governatore dei Paesi Bassi spagnoli nel 1692, Bombarda lo accompagn\u00f2 a Bruxelles e divenne suo emissario presso i banchieri francesi e olandesi. Nel 1693, spos\u00f2 in seconde nozze ad Amsterdam, la figlia del banchiere di Anversa Cloots. Nel 1694, Bombarda e Pietro Antonio Fiocco presero la gestione del teatro \"Op\u00e9ra du Quai au Foin\" che mantennero per tre anni.\nDopo il bombardamento di Bruxelles del 1695, da parte delle truppe francesi di Luigi XIV, Massimiliano Emanuele ordin\u00f2 a Bombarda la costruzione di un teatro nel cuore di Bruxelles. Il Th\u00e9\u00e2tre de la Monnaie fu inaugurato nel novembre del 1700.\nAbile finanziere, Bombarda venne messo a capo dell'Acad\u00e9mie royale de musique di Parigi nel 1703, dal direttore Jean-Nicolas de Francine che non era riuscito a portare fuori dai problemi finanziari l'istituzione.\nLasciando il servizio presso l'elettore di Baviera, Bombarda s'insedi\u00f2 a Parigi con la famiglia nel 1705, in un palazzo di \"rue d'Argenteuil\", non lontano dal Palais-Royal, dove mor\u00ec nel 1712.\nSua figlia, Anne-Marie-Pauline (1697-1719), spos\u00f2 Jean-Jacques Amelot de Chaillou nel 1716, e suo figlio Pierre-Paul (1698-1783), conosciuto come Bombarde de Beaulieu, spos\u00f2 nel 1718 la figlia di Madame Doublet."}
{"id": "2341012", "revid": "287204", "url": "https://it.wikipedia.org/wiki?curid=2341012", "title": "Nathan", "text": ""}
{"id": "2341015", "revid": "599013", "url": "https://it.wikipedia.org/wiki?curid=2341015", "title": "Bruno Carvalho", "text": "Carriera.\nClub.\nDopo il debutto con la maglia del Vasco da Gama, continu\u00f2 la sua carriera in Brasile quando, nel 2003, ricevette un'offerta dal Livingston. Non gli venne concesso il permesso di lavoro, cos\u00ec si trasfer\u00ec in Svezia, al Djurg\u00e5rden.\nNel giugno 2007, ha firmato un contratto con l'Am\u00e9rica (RJ).\nNazionale.\nCon la Nazionale di calcio del Brasile ha giocato e vinto il . Conta 4 presenze in Nazionale maggiore."}
{"id": "2341018", "revid": "2212387", "url": "https://it.wikipedia.org/wiki?curid=2341018", "title": "Universit\u00e4ts SportClub Freiburg", "text": "L'U.S.C. Freiburg \u00e8 una societ\u00e0 cestistica avente sede a Friburgo in Brisgovia, in Germania. Venne fondata nel 1972.\nDisputa le partite interne nella Sepp-Glaser-Halle, che ha una capacit\u00e0 di 2.300 spettatori."}
{"id": "2341019", "revid": "599013", "url": "https://it.wikipedia.org/wiki?curid=2341019", "title": "Castello di Kenilworth", "text": "Il castello di Kenilworth \u00e8 un castello medievale situato presso Kenilworth, nella contea inglese del Warwickshire. Un tempo il maniero sorgeva all'interno della foresta di Arden.\nStoria.\nDove sorgono ora le rovine del castello, sorgeva una fortificazione di epoca sassone, di cui oggi tuttavia non c'\u00e8 traccia. Le rovine attuali hanno origini normanne. Una massiccia torre quadrata venne fatta costruire attorno al 1125 da Geoffrey de Clinton, Tesoriere e nobile alla corte di re Enrico I. Durante la rivolta del 1173-1174 re Enrico II prese possesso dell'edificio concedendo alla famiglia Clinton un castello nel Buckinghamshire in compensazione della perdita di Kenilwoth Castle.\nDurante il regno di re Enrico III vennero eseguiti importanti opere di fortificazione del castello, che divenne uno dei maggiori baluardi di difesa delle Midlands. Il maggiore punto di forza difensivo erano i corsi d'acqua artificiali scavati attorno al castello, che veniva cos\u00ec protetto da tre direzioni. Malgrado gli imponenti e costosi lavori di riprogettazione delle difese, re Enrico III cedette il maniero a Simon de Montfort, VI conte di Leicester nel 1244. Durante la seconda guerra dei baroni (1263-1267) contro Enrico III, Simon de Montfort divenne uno dei comandanti della lotta contro il sovrano e Kenilworth Castle divenne uno dei maggiori centri operativi militari. L'erede al trono, il principe Edoardo, venne catturato e imprigionato all'interno del castello, da dove riusc\u00ec tuttavia a fuggire. De Montfort perse la vita in una battaglia, nei pressi di Evesham, il 13 agosto 1265. Nel 1266 Henry de Hastings, a capo dei ribelli e rifugiato all'interno del castello, tent\u00f2 di resistere all'assedio del principe Edoardo: l'assedio di Kenilworth Castle fu il pi\u00f9 lungo nella storia inglese. Nemmeno le armi d'assedio riuscirono a permettere alle forze del re di vincere definitivamente. L'assedio si concluse con il Dictum di Kenilworth.\nEnrico III, una volta tornato in possesso del maniero, lo concesse al figlio minore Edmondo il Gobbo, conte di Lancaster. Il castello venne in seguito ereditato da Enrico, duca di Lancaster, nipote di Edmondo ed in seguito pass\u00f2 a Giovanni di Gand, parente del duca.\nDal 1364 Giovanni di Gand inizi\u00f2 a trasformare il castello da un edificio esclusivamente militare, in una piacevole residenza di campagna: i lavori di modernizzazione continuarono anche sotto Enrico V, nipote di Giovanni di Gand. Il castello rimase propriet\u00e0 della famiglia reale fino a quando non venne ceduto a John Dudley, I duca di Northumberland nel 1553. Nel 1563 Robert Dudley, I conte di Leicester, favorito della regina Elisabetta I Tudor, ricevette in dono il castello. Dudley contribu\u00ec a trasformare il castello in una residenza in stile Tudor. \nLa regina Elisabetta visit\u00f2 Kenilworth numerose volte nel 1566, 1572 e 1575; l'ultima visita \u00e8 ricordata come una grande ostentazione di lusso, con banchetti, giochi, divertimenti che costarono a Dudley una cifra tale da mandarlo in banacarotta. \nI festeggiamenti furono d'ispirazione a William Shakespeare per la commedia \"Sogno di una notte di mezza estate\".\nAnche Sir Walter Scott scrisse dell'avvenimento in una novella del 1821 intitolata proprio \"Kenilworth\"; e nel 1864 Sir Arthur Sullivan pubblic\u00f2 il suo lavoro \"The Masque at Kenilworth\".\nAlla morte di Dudley il castello torn\u00f2 il propriet\u00e0 della Corona e durante la guerra civile inglese il Parlamento ne prese possesso nella sua lotta contro Carlo I Stuart. Sconfitto il re, il castello venne reso inoffensivo. Con la restaurazione inglese, Carlo II Stuart don\u00f2 il castello a Sir Edward Hyde, poi barone Hyde di Hindon e conte di Clarendon. L'edificio rimase di propriet\u00e0 dei conti di Clarendon sino al 1937 per passare poi a John Siddeley, I barone Kenilworth. Dal 1984 il castello \u00e8 dell'English Heritage."}
{"id": "2341021", "revid": "19933", "url": "https://it.wikipedia.org/wiki?curid=2341021", "title": "Croce di Piave", "text": ""}
{"id": "2341023", "revid": "1005847", "url": "https://it.wikipedia.org/wiki?curid=2341023", "title": "Contea inglese", "text": ""}
{"id": "2341024", "revid": "122246", "url": "https://it.wikipedia.org/wiki?curid=2341024", "title": "Qualificazioni al campionato europeo di pallavolo femminile 2005", "text": "Le qualificazioni per il campionato europeo di pallavolo femminile 2005, le cui fasi finali si sono tenute in Croazia, si sono svolte tra il mese di maggio e settembre 2004. Hanno partecipato 12 squadre nazionali europee.\nLe squadre sono state divise in tre gironi da quattro: le prime due classificate sono state ammesse agli europei, pi\u00f9 la migliore terza. In totale 7 squadre hanno ottenuto la qualificazione."}
{"id": "2341025", "revid": "666668", "url": "https://it.wikipedia.org/wiki?curid=2341025", "title": "FT Kemi-Tornio", "text": "Il FT Kemi-Tornio (FTK) \u00e8 un club finlandese di calcio a 5 fondato nel 1997 dalla collaborazione tra il \"FC Kemi\" e il distretto di Kemi-Tornio. Le partite interne si svolgono a Haparanda, in Svezia.\nStoria.\nIl FTK \u00e8 uno dei club pi\u00f9 titolati di Finlandia: dalla prima partecipazione nel 1998, il FTK ha dominato la scena vincendo tre campionati e giungendo due volte alla piazza d'onore nelle prime cinque stagioni. La squadra poi ha avuto una brusca flessione con la retrocessione nel campionato 2003-2004. Il Kemi-Tornio \u00e8 stato immediatamente promosso in prima divisione, ma \u00e8 subito retrocesso nuovamente in \"Ykk\u00f6nen\", cio\u00e8 la seconda divisione. Il FTK ha rappresentato per due volte la Finlandia nella Coppa UEFA e in entrambe le occasioni ha ospitato un girone di qualificazione. Attualmente, il club gioca la , seconda lega del ."}
{"id": "2341030", "revid": "1226", "url": "https://it.wikipedia.org/wiki?curid=2341030", "title": "Pietro Antonio Fiocco", "text": "Biografia.\nSebbene tutte le enciclopedie riportino Venezia quale luogo di nascita, Pietro Antonio Fiocco venne alla luce a Cogollo di Tregnago (Verona), all'epoca territorio della Serenissima. Tutte le ricerche effettuate nella citt\u00e0 lagunare dove egli, per evidenti ragioni di convenienza, ha sempre affermato di essere nato non hanno dato alcun esito. Un'altra discordanza riguarda la data di nascita che la tradizione colloca nel 1654; tuttavia nell'archivio della chiesa parrocchiale di San Biagio, a Cogollo di Tregnago, al 3\u00b0 volume del Registro dei Battezzati \u00e8 riportato che \"Pietro Antonio Fiocco, figlio di Battista della Contrada Scorgnano, ha ricevuto i sacramenti il 30 settembre 1632\".\nPoco si conosce sulla sua infanzia e sulla sua formazione musicale in Italia, se non che si fece un nome presso le corti europee dopo che il console dei Paesi Bassi lo fece venire ad Amsterdam. Nel 1681 sembra sia stato musicato il libretto di una \"Helena rapita da Paride\", per la quale Fiocco compose alcune parti. Lo stesso anno, compose un prologo per l\"'Alceste\" di Marc'Antonio Ziani eseguito ad Hannover.\nNel 1682, si trasfer\u00ec a Bruxelles per entrare al servizio del principe Eugenio Alessandro di Thurn und Taxis. Nominato maestro di cappella della \"\u00c9glise Notre-Dame du Sablon\" di Bruxelles, inizi\u00f2 a comporre musica sacra ed in particolare alcune messe e dei mottetti.\nNel 1694, divenne socio di Gio Paolo Bombarda nella gestione del teatro de l\"'Op\u00e9ra du Quai au Foin\", primo teatro lirico pubblico di Bruxelles. Ne sar\u00e0 da allora il direttore principale e passer\u00e0 poi alla direzione del Th\u00e9\u00e2tre de la Monnaie dalla sua apertura avvenuta nel 1700."}
{"id": "2341034", "revid": "287204", "url": "https://it.wikipedia.org/wiki?curid=2341034", "title": "Paul Landowski", "text": "A Landowski appartiene il progetto del Cristo Redentore di Rio de Janeiro, realizzato in collaborazione con l'ingegnere Heitor da Silva Costa nel 1931."}
{"id": "2341040", "revid": "287204", "url": "https://it.wikipedia.org/wiki?curid=2341040", "title": "Dragons Rh\u00f6ndorf", "text": "I Dragons Rh\u00f6ndorf sono una societ\u00e0 cestistica avente sede a Bad Honnef, in Germania. Fondati nel 1912, giocano nel campionato tedesco.\nDisputano le partite interne nella Menzenberger Sporthalle, che ha una capacit\u00e0 di 1.800 spettatori."}
{"id": "2341041", "revid": "287204", "url": "https://it.wikipedia.org/wiki?curid=2341041", "title": "Dragons Rhondorf", "text": ""}
{"id": "2341043", "revid": "378512", "url": "https://it.wikipedia.org/wiki?curid=2341043", "title": "Bgc3", "text": ""}
{"id": "2341049", "revid": "124123", "url": "https://it.wikipedia.org/wiki?curid=2341049", "title": "Ugo Sansonetti", "text": "Biografia.\nNacque a Roma, il 10 gennaio 1919, figlio dell'ammiraglio Luigi Sansonetti. Ebbe 10 figli, 26 nipoti e 13 bisnipoti; prese una laurea in giurisprudenza e fu pioniere ed ufficiale di cavalleria.\nEra cittadino onorario della Costa Rica, dove aveva diretto un'azienda di colonizzazione agricola negli anni cinquanta. Negli anni settanta diresse e contribu\u00ec a risollevare l'industria europea di surgelati che sarebbe poi diventata la Findus.\nNel 1991 venne nominato Grande ufficiale dell'Ordine al merito della Repubblica Italiana mentre nel 2006 riceve la Stella al merito del lavoro.\nFu testimonial pubblicitario per la Coca-Cola. Attribuiva al latte la propria longevit\u00e0.\nSport.\nDa sempre appassionato di sport, a partire dagli anni novanta si dedic\u00f2 professionalmente all'atletica leggera, vincendo oltre 70 medaglie, di cui 42 d'oro. \u00c8 l'atleta italiano che ha vinto pi\u00f9 titoli agli \"Europei master indoor\" di atletica, con 13 medaglie d'oro.\nNel 2002 stabil\u00ec il record del mondo master nei 200 metri indoor.\nNel 2009, in occasione dei campionati italiani master, ritocc\u00f2 il record del mondo degli 800 metri MM90 migliorandolo a 4'28\"07 (vittoria con la quale collezion\u00f2 un poker di medaglie d'oro ai campionati: 100-200-300-400).\nSuccessivamente, ai campionati mondiali master vinse i 100 metri con il tempo di 17\"82, sfiorando l'attuale record del mondo (17\"80); il giorno seguente Sansonetti conquist\u00f2 il suo secondo oro, nei 200 metri, ma la pi\u00f9 grande soddisfazione, arriva dai 400 metri piani dove, oltre al metallo pi\u00f9 prezioso conquist\u00f2 anche il record del mondo (migliorandolo di ben tre secondi) in 1'35\"04. Nel 2010 fiss\u00f2 il record mondiale nei 60 metri indoor (11\"38). A 93 anni si ritir\u00f2 per un infortunio ma dopo essersi ripreso continu\u00f2 a fare sport iniziando a praticare il nuoto.\nPrimo ultraottantenne a gravit\u00e0 zero.\nNel 2005 all'et\u00e0 di 86 anni Sansonetti partecip\u00f2 al progetto \"SpaceLand\", un volo in assenza di peso su un Boeing 727-200. Partito da Bordeaux, fu il primo volo parabolico ad ospitare comuni cittadini, nonch\u00e9 il primo a portare a bordo un ultraottantenne."}
{"id": "2341055", "revid": "178920", "url": "https://it.wikipedia.org/wiki?curid=2341055", "title": "Matusalesto", "text": ""}
{"id": "2341056", "revid": "287204", "url": "https://it.wikipedia.org/wiki?curid=2341056", "title": "Futsal-liiga 1997", "text": "La Futsal-liiga 1997 \u00e8 stata la prima edizione del campionato finlandese di calcio a 5, svoltasi nel 1997 ha celebrato la fase finale ad eliminazione diretta a Jyv\u00e4skyl\u00e4 tra il 29 novembre e il 30 novembre."}
{"id": "2341057", "revid": "773636", "url": "https://it.wikipedia.org/wiki?curid=2341057", "title": "Chiesa di San Giorgio allo Spadaio", "text": "La chiesa di San Giorgio allo Spadaio era un edificio sacro, oggi soppresso situato nel comune di Barberino Val d'Elsa, in provincia di Firenze, arcidiocesi della medesima citt\u00e0.\nStoria.\nLe prime notizie dello spedale di San Giorgio risalgono al 19 aprile 1184 quando risulta effettuata una donazione di terre poste nel territorio della chiesa situata vicino a \"Ficaiola\", localit\u00e0 nei pressi della chiesa. La prima menzione certa della chiesa risale per\u00f2 alle \"Rationes Decimarum\".\nNelle decime pontificie tra il 1276 e il 1302 la chiesa paga una cifra esigua (2 lire e 4 soldi), a dimostrazione della situazione economica non florida. La scarsa ricchezza ne determin\u00f2 prima la rovina e poi la soppressione avvenuta prima del 1422.\nTrasformato in semplice oratorio, non conobbe mai floridezza economica. Patronato alla fine del XVIII secolo della famiglia Gherardini, pass\u00f2 in seguito alla famiglia Sacchetti che ne era titolare nel 1847 quando venne definitivamente soppresso e annesso alla chiesa di San Pietro a Olena.\nArchitettura.\nLa chiesa di San Giorgio \u00e8 situata lungo la strada che congiunge San Donato in Poggio con Castellina in Chianti ed \u00e8 costituita da una aula ad una sola navata, priva di abside e con copertura a tetto.\nEsterno.\nLa facciata attuale in origine doveva essere la tribuna: questo perch\u00e9 in un'epoca imprecisata la chiesa sub\u00ec il rovesciamento dell'orientamento. In facciata sono presenti una porta in mattoni e un occhio intonacato; vi \u00e8 inoltre una monofora a doppio strombo.\nSul fianco destro al chiesa presenta un portale, presumibilmente destinato al presbiterio, con archivolto monolitico sul portalino, tamponato, con una sottile architrave sorretta da mensole convesse, lunetta monolitica e arco, il tutto da datarsi all'inizio del XIII secolo.\nSul fianco opposto \u00e8 presente un portale, in origine destinato al popolo, del tutto simile all'altro che si differenzia per la lunetta decorata con una croce scolpita a rilievo. Sulla sinistra di questo portale \u00e8 presente una stretta feritoia.\nIl retro della chiesa \u00e8 totalmente privo di aperture e mostra dei segni di un intervento di restauro effettuato sulla parte sinistra.\nInterno.\nL'interno dell'aula \u00e8 intonacato e secondo alcuni studiosi dovette essere usato come ossario."}
{"id": "2341058", "revid": "1632387", "url": "https://it.wikipedia.org/wiki?curid=2341058", "title": "Nathan (nome)", "text": "Origine e diffusione.\nSi tratta di un nome ebraico, basato sul verbo dal verbo \"n\u0101tan\" , \"dare\", e assume quindi il significato di \"egli ha dato\" o \"dono\"; alla stessa radice risalgono anche i nomi Natanaele (di cui pu\u00f2 talvolta costituire un'abbreviazione) e Gionata.\nSi tratta di un nome di tradizione biblica; \u00e8 presente nell'Antico Testamento, dove \u00e8 portato dal profeta Natan oltre che da altri personaggi, fra i quali un figlio di re Davide. In Italia gode di scarsissima diffusione, limitato alle comunit\u00e0 ebraiche. In inglese \u00e8 in uso sin dalla Riforma Protestante.\nOnomastico.\nIl nome \u00e8 adespota, cio\u00e8 non \u00e8 portato da alcun santo. L'onomastico quindi si festeggia il giorno di Ognissanti, che \u00e8 il 1\u00ba novembre."}
{"id": "2341061", "revid": "1543377", "url": "https://it.wikipedia.org/wiki?curid=2341061", "title": "Municipalit\u00e0 locale di Emthanjeni", "text": "Emthanjeni \u00e8 una municipalit\u00e0 locale (in inglese Emthanjeni Local Municipality) appartenente alla municipalit\u00e0 distrettuale di Pixley ka Seme della Provincia del Capo Settentrionale in Sudafrica. \nIn base al censimento del 2001 la sua popolazione \u00e8 di 35.547 abitanti.\nLa sede amministrativa e legislativa \u00e8 la citt\u00e0 di De Aar e il suo territorio si estende su una superficie di ed \u00e8 suddiviso in 7 circoscrizioni elettorali (\"wards\"). Il suo codice di distretto \u00e8 NC073.\nGeografia fisica.\nConfini.\nLa municipalit\u00e0 locale di Emthanjeni confina a nord, con il District Management Areas NCDMA07, a est con quelle di Inxuba Yethemba (Chris Hani/Provincia del Capo Orientale), Renosterberg e Umsombomvu, a sud con quella di Ubuntu e a ovest con quella di Kareeberg."}
{"id": "2341062", "revid": "26891", "url": "https://it.wikipedia.org/wiki?curid=2341062", "title": "Nataniele", "text": ""}
{"id": "2341067", "revid": "1543377", "url": "https://it.wikipedia.org/wiki?curid=2341067", "title": "Magnitudo delle onde superficiali", "text": "La scala della magnitudo delle onde superficiali (formula_1) \u00e8 una delle scale di magnitudo usata in sismologia per descrivere la grandezza di un terremoto. Essa \u00e8 basata sulle misurazioni delle onde superficiali di Rayleigh che viaggiano essenzialmente lungo gli strati pi\u00f9 alti della crosta terrestre. Essa viene correntemente usata in Cina come uno standard nazionale (GB 17740-1999) per la categorizzazione dei terremoti.\nLa magnitudo delle onde superficiali fu inizialmente sviluppata nel 1950 dagli stessi ricercatori che idearono la Scala di Magnitudo Locale ML in modo da perfezionare la risoluzione del pi\u00f9 grandi terremoti:\nLe magnitudo di un terremoto registrate a quel tempo, comunemente attribuite a Richter, potrebbero essere formula_1 o formula_3.\nDefinizione.\nLa formula per calcolare la magnitudo delle onde superficiali \u00e8:\n M = lg(A/T)max + \u03c3(\u0394)\ndove A \u00e8 il massimo spostamento di particella nelle onde superficiali (somma vettoriale dei due spostamenti orizzontali) in \u00b5m, T \u00e8 il corrispondente periodo in s, \u0394 \u00e8 la distanza epicentrale in \u00b0, e\n \u03c3(\u0394) = 1.66 lg(\u0394) + 3.5\nSecondo lo standard GB 17740-1999, i due spostamenti orizzontali devono essere misurati nello stesso tempo o dentro 1/8 di un periodo; se i due spostamenti hanno differenti periodi, la somma pesata deve essere usata:\n T = (TNAN + TEAE) / (AN + AE)\ndove AN \u00e8 lo spostamento nord-sud in \u00b5m, AE e lo spostamento est-ovest in \u00b5m, TN \u00e8 il periodo corrispondente ad AN in s, e TE \u00e8 il periodo corrispondente ad AE in s.\nAltri studi.\nVladim\u00edr Toby\u00e1\u0161 e Reinhard Mittag proposero di relazionare la magnitudo delle onde superficiali alla scala di Magnitudo Locale ML, usando \n Ms = \u20133.2 + 1.45 ML.\nAltre formule includono tre formule rivisitate proposte da CHEN Junjie ed altri:\n Ms = log (Amax/T) + 1.541og\u25b3 + 3.53\n Ms = log (Amax/T) + 1.731og\u25b3 + 3.27\ne\n Ms = log (Amax/T) -6.21og\u25b3 + 20.6"}
{"id": "2341075", "revid": "30857", "url": "https://it.wikipedia.org/wiki?curid=2341075", "title": "Easy peasy", "text": ""}
{"id": "2341078", "revid": "22356", "url": "https://it.wikipedia.org/wiki?curid=2341078", "title": "Preondactylus buffarinii", "text": "Il preondattilo (Preondactylus buffarinii) \u00e8 un rettile volante estinto, appartenente agli pterosauri. Visse nel Triassico superiore (circa 228 milioni di anni fa) e i suoi resti fossili sono stati ritrovati in Italia, in provincia di Udine (comune di Preone). \u00c8 considerato lo pterosauro pi\u00f9 primitivo, e uno dei pi\u00f9 antichi.\nDescrizione.\nDi piccole dimensioni, questo pterosauro non doveva superare l'apertura alare di 50 centimetri. Il cranio era piuttosto corto e dotato di una quantit\u00e0 di denti aguzzi e appuntiti, di forma conica. Le ali erano particolarmente corte rispetto a quelle degli altri pterosauri, anche se possedevano una struttura che gi\u00e0 permetteva all'animale di volare compiutamente. Le zampe posteriori erano piuttosto lunghe, cos\u00ec come la coda.\nFossili.\nI fossili sono stati scoperti per la prima volta da Nando Buffarini nel 1982, in una marna in Val di Preone. Al momento di estrarre la sottile lastra dov'era contenuto il fossile dalla roccia circostante, il pezzo si frantum\u00f2 e fu quindi necessario ricomporlo; Buffarini e sua moglie, in seguito, cercarono di ripulire lo scheletro ma, cos\u00ec facendo venne rimosso accidentalmente anche lo scheletro stesso, che and\u00f2 perduto. Tutto ci\u00f2 che rimane \u00e8 un'impronta delle ossa (oltre a una piccola parte di scheletro della zampa anteriore ancora intatta), dalla quale \u00e8 stato possibile effettuare un calco tridimensionale dello scheletro completo, mancante solo della parte posteriore del cranio. Questo esemplare \u00e8 l'olotipo, MFSN-1891.\nUn secondo esemplare, MFSN-1770, \u00e8 stato ritrovato nella stessa zona nel 1984 conservato sotto forma di ossa disarticolate e mischiate. Sembra che questo esemplare sia stato inghiottito da un pesce predatore, che in seguito ne ha rigurgitato le parti indigeste. Un terzo fossile, MFSN 25161, \u00e8 rappresentato da un cranio parziale senza mandibole.\nClassificazione.\nDescritto scientificamente nel 1984 da Rupert Wild, il preondattilo \u00e8 stato inizialmente considerato un rappresentante della famiglia dei ranforinchidi (Rhamphorhynchidae), che include varie forme di pterosauri del Giurassico, come \"Dorygnathus\" e \"Rhamphorhynchus\". Successivamente, per\u00f2, i paleontologi riconobbero i caratteri eccezionalmente primitivi di questa forma, e David Unwin lo consider\u00f2 lo pterosauro pi\u00f9 primitivo. Altre analisi cladistiche, tuttavia, non concordano con queste conclusioni.\nStile di vita.\nIl preondattilo doveva essere un piccolo predatore, che probabilmente si cibava di insetti o altri invertebrati. Alcuni studiosi pensano che questo animale potesse anche predare pesci di piccole dimensioni. Probabilmente era un animale arboricolo. Altri pterosauri vissuti nello stesso periodo in Italia settentrionale sono \"Eudimorphodon\" e \"Peteinosaurus\"."}
{"id": "2341079", "revid": "22356", "url": "https://it.wikipedia.org/wiki?curid=2341079", "title": "Clevosaurus", "text": "Il clevosauro (gen. Clevosaurus) \u00e8 un piccolo rettile estinto, appartenente ai rincocefali. Visse tra il Triassico superiore e il Giurassico inferiore (215 \u2013 200 milioni di anni fa). I suoi resti sono stati ritrovati in Europa, Asia, Nordamerica e Sudamerica.\nDescrizione.\nQuesto piccolo animale era estremamente simile all'odierno tuatara (gen. \"Sphenodon\"), che vive attualmente in alcune isole della Nuova Zelanda. Come al forma attuale, anche il clevosauro era dotato di un corpo compatto, di zampe corte e di una coda ben sviluppata. Le uniche differenze riguardavano alcune caratteristiche del cranio e della dentatura. Le dimensioni, inoltre, erano molto pi\u00f9 ridotte nella forma triassica: mentre il tuatara pu\u00f2 sfiorare il metro di lunghezza, il clevosauro non superava i venti centimetri.\nDistribuzione e specie.\nIl clevosauro era molto diffuso, e numerosi resti fossili di questo animale sono stati ritrovati nel sistema di caverne della Gran Bretagna, che hanno restituito anche i fossili di rettili simili a lucertole (\"Kuehneosaurus\"), animali simili a mammiferi (\"Morganucodon\") e dinosauri (\"Thecodontosaurus\"). Gli studiosi attualmente ritengono che il clevosauro avesse una distribuzione in tutto il Pangea, dal momento che oltre alle specie inglesi (come Clevosaurus hudsoni) sono state ritrovate forme in Cina (C. mcgilli e C. wangi) cos\u00ec come in Nuova Scozia (C. bairdi) e in Brasile (C. brasiliensis, C. hadroprodon).\nStile di vita.\nI denti di questa creatura indicano che probabilmente si nutriva sia di piante che di piccoli animali come insetti e vermi. La grande espansione dei rincocefali triassici (come \"Brachyrhinodon\" e \"Planocephalosaurus\") sta a indicare che, probabilmente, questi animali riuscirono a crearsi nel giro di pochi milioni di anni nicchie ecologiche ben differenziate. "}
{"id": "2341086", "revid": "1305772", "url": "https://it.wikipedia.org/wiki?curid=2341086", "title": "Massenzio Masia", "text": "Biografia.\nNacque a Como nel 1902 da Angela Molteni e Angelo Masia.\nL'impegno giovanile.\nStudente di ragioneria, nel 1919 Massenzio Masia fugg\u00ec di casa per arruolarsi volontario tra i legionari di Gabriele D'Annunzio nell'impresa di Fiume. Dopo il Natale di sangue torn\u00f2 a Como per proseguire gli studi ed allo stesso tempo lavor\u00f2 presso un'azienda di tessile come disegnatore di stoffe.\nNel 1923 frequent\u00f2 la Facolt\u00e0 di Magistero presso il \"Regio Istituto Superiore di Scienze Economiche e Commerciali in Venezia\", oggi Universit\u00e0 Ca' Foscari Venezia. Grazie al clima cosmopolita di Venezia ed il positivo influsso di numerosi esponenti antifascisti che ebbe modo di conoscere nella citt\u00e0 lagunare, Massenzio Masia comp\u00ec un processo interiore di autocritica della propria esperienza fiumana ed abbracci\u00f2 gli ideali democratici e antifascisti.\nNel 1924, prendendo esempio, tra gli altri, da Gino Luzzato, suo docente alla facolt\u00e0 di Magistero, ader\u00ec ad una societ\u00e0 segreta di nome \"Giovane Italia\", che prospettava il ripristino del regime democratico costituzionale. A Como, nello stesso anno, rifond\u00f2 la sezione del Partito Repubblicano Italiano di cui venne nominato segretario ma, scoperto dalla Polizia, venne schedato come sovversivo. Pot\u00e9 comunque tornare a Venezia dove consegu\u00ec la laurea a pieni voti in Scienze economiche, poi torn\u00f2 a Como dove riprese il lavoro di disegnatore di stoffe.\nVenne assunto alla Olivetti nel 1930, lavorando a Catania e Milano. Nel frattempo, grazie alla sua buona condotta, venne cancellato dagli elenchi dei sovversivi. Spostandosi di frequente tra le citt\u00e0 per ragioni professionali, riusc\u00ec tenere i contatti fra i vari gruppi della \"Giovane Italia\" e quando, a causa del fascismo, il suo gruppo politico cess\u00f2 di esistere, Massenzio Masia ader\u00ec al movimento Giustizia e Libert\u00e0.\nPer motivi di lavoro fece numerose missioni in Asia, (conosceva e parlava tre lingue) e da giornalista pubblicista fece degli ampi resoconti dei suoi viaggi sulla rivista mensile del Touring Club Italiano. Assunto come tecnico bancario nell'Istituto internazionale delle Casse di Risparmio collabor\u00f2 con la \"Rivista delle Casse di Risparmio\".\nLa Resistenza.\nNel 1942 fu tra i fondatori del Partito d'Azione e nello stesso anno, richiamato alle armi, fu destinato a Bologna presso l'ufficio della censura postale. Nella citt\u00e0 emiliana contatt\u00f2 gli esponenti locali di Giustizia e Libert\u00e0 e con essi fond\u00f2 la sezione del Partito d'Azione bolognese. Sostenitore dell'unitariet\u00e0 politica tre i diversi partiti antifascisti divenne rappresentante del Partito d'Azione quando si costitu\u00ec, nel giugno del 1943, il comitato del \"Fronte per la pace e la libert\u00e0\", organizzazione unitaria dell'antifascismo bolognese.\nIl 10 giugno 1943 venne arrestato con altri membri del Partito d'Azione, del Partito Socialista Italiano e del Movimento di Unit\u00e0 Proletaria, ma pochi giorni dopo la caduta del fascismo venne liberato. Rappresent\u00f2 il suo partito nella redazione dell'organo d'informazione clandestino del Fronte, la \"\"Rinascita\" Nell'editoriale del primo numero scrisse: \nDopo l'armistizio dell'8 settembre 1943 entr\u00f2 nella resistenza, con il nome di battaglia \"Max\" divenne responsabile del Partito d'Azione per l'Emilia-Romagna, insieme a Mario Jacchia come responsabile militare, e come rappresentante del partito in seno al Comitato di Liberazione Nazionale fu un sostenitore della lotta armata contro il nazifascismo.\nNel marzo del 1944 fond\u00f2 il periodico emiliano del Partito d'Azione, \"Orizzonti di libert\u00e0\"\", e scrisse: \nDopo la cattura di Mario Jacchia divenne il responsabile delle formazioni di Giustizia e Libert\u00e0 in Emilia-Romagna ma venne, probabilmente, scoperto dalla polizia nel luglio 1944. Non fu arrestato ma sorvegliato da vicino, all'interno del Partito d'Azione, da Paolo Kesler e Ivo Zampanelli, due spie infiltrate. Nonostante l'invito di Ferruccio Parri e di altri a lasciare Bologna, perch\u00e9 ormai per lui troppo rischiosa, Massenzio Masia prefer\u00ec non lasciare i compagni di lotta.\nLa cattura e la morte.\nVenne arrestato a Bologna nella notte tra il 3 e il 4 settembre 1944 insieme a Sario Bassanelli, Iolanda Benini, Enrico Bernardi, Giancarlo Can\u00e8, Orlando Canova, Sante Caselli, Giorgio Chierici, Antonino De Biase, Giuseppe Di Domizio, Sergio Forni, Arturo Gatto, Mario Giurini, Massimo Massei, Gino Onofri, Nazario Sauro Onofri, Leda Orlandi in Bastia, Armando Quadri, Anselmo Ramazzotti, Giosu\u00e8 Sabbadini, Pietro Zanelli, Umberto Zanetti, Alberto Zoboli e Luigi Zoboli.\nTorturato nella caserma della Guardia Nazionale Repubblicana in via Borgolocchi non riuscirono a fargli rendere nessuna dichiarazione come riportato nel verbale: \nIl 19 settembre 1944 venne condannato a morte dal Tribunale militare straordinario di guerra. Venne fucilato insieme a Sario Bassanelli, Sante Caselli, Arturo Gatto, Mario Giurini, Armando Quadri, Pietro Zanelli e Luigi Zoboli nel poligono di tiro di Bologna il 23 settembre 1944.\nPer onorarlo presero il suo nome l'8\u00aa brigata Giustizia e Libert\u00e0 di Bologna e una divisione Giustizia e Libert\u00e0 dell'Oltrep\u00f2 Pavese.\nFederico Comandini, tra i fondatori del Partito d'Azione, ebbe a ricordarlo con queste parole: \nL'11 settembre 1968 il Presidente della Repubblica Giuseppe Saragat gli confer\u00ec la medaglia d'oro al valor militare alla memoria.\nRiconoscimenti e dediche.\nAlla memoria di Massenzio Masia sono state intitolate vie nelle citt\u00e0 di Bologna e Como."}
{"id": "2341088", "revid": "92723", "url": "https://it.wikipedia.org/wiki?curid=2341088", "title": "Godescalco di Benevento", "text": "L'ascesa di Godescalco avvenne senza l'approvazione reale.\nBiografia.\nCon il ritorno di Trasamondo II al potere nel ducato di Spoleto, l'ira di Liutprando, re dei Longobardi si spost\u00f2 nell'Italia centrale e meridionale. Dopo essersi occupato di Trasamondo, Liutprando si rivolse a Benevento, dove Godescalco si preparava a fuggire. Il duca aveva gi\u00e0 messo a bordo di una nave i suoi beni, \ni suoi figli e la moglie, quando il popolo, fedele alla memoria di Romualdo II, lo uccise. La moglie e la famiglia fuggirono in Grecia, mentre sul trono beneventano fu restaurato Gisulfo II"}
{"id": "2341092", "revid": "1543377", "url": "https://it.wikipedia.org/wiki?curid=2341092", "title": "Municipalit\u00e0 locale di Kareeberg", "text": "Kareeberg \u00e8 una municipalit\u00e0 locale (in inglese Kareeberg Local Municipality) appartenente alla municipalit\u00e0 distrettuale di Pixley ka Seme della Provincia del Capo Settentrionale in Sudafrica. \nIn base al censimento del 2001 la sua popolazione \u00e8 di 9.490 abitanti.\nLa sede amministrativa e legislativa \u00e8 la citt\u00e0 di Carnarvon e il suo territorio si estende su una superficie di ed \u00e8 suddiviso in 4 circoscrizioni elettorali (\"wards\"). Il suo codice di distretto \u00e8 NC074.\nGeografia fisica.\nConfini.\nLa municipalit\u00e0 locale di Kareeberg confina a nord, con il District Management Areas NCDMA07 e NCDMA08, a est con quella di Emthanjeni, a sud con quella di Ubuntu e a ovest con quella di Karoo Hoogland (Namakwa) e con il District Management Areas NCDMA06."}
{"id": "2341097", "revid": "729019", "url": "https://it.wikipedia.org/wiki?curid=2341097", "title": "Assedio di Rodi (1480)", "text": "Lassedio di Rodi \u00e8 stata una battaglia tra i Cavalieri di Rodi e gli ottomani che nel 1480 tentarono di impossessarsi dell'isola.\nAntefatti.\nNel 1470, l'isola di Tilos (che si trova tra Rodi e l'isola di Coo) era stata evacuata a Rodi perch\u00e9 si pensava sarebbe stata attaccata dall'impero ottomano. Nel 1475, anche l'isola di Calchi (6\u00a0km a ovest di Rodi, la pi\u00f9 piccola isola del Dodecaneso) era stata evacuata a Rodi per la stessa ragione.\nLa battaglia.\nAll'alba del 23 maggio 1480 una flotta ottomana composta da 160 vele, si present\u00f2 davanti a Rodi, sbarcando un esercito di circa 100.000 uomini comandato dal gran visir Gedik Ahmet Pasci\u00e0. La guarnigione dei cavalieri di Malta presente sull'isola era comandata dal Gran Maestro Pierre d'Aubusson.\nNonostante il Gran Maestro avesse chiesto aiuto a tutte le nazioni europee ricevette solo rinforzi dalla Francia, da cui arrivarono infatti 500 cavalieri e 2.000 soldati agli ordini del fratello di Pierre, Antoine d'Aubusson e dall'Italia da cui arriv\u00f2 Benedetto della Scala, un nobile che comandava un contingente di uomini pagati a sue spese.\nL'isola rest\u00f2 sotto assedio per circa 4 mesi, fino ad agosto. Gli ottomani lanciarono complessivamente tre attacchi ma nessuno ebbe successo. Inizialmente si aspettavano una vittoria facile e infatti dal 24 maggio iniziarono a bombardare la citt\u00e0 allo scopo di demoralizzare gli abitanti e i cavalieri, tuttavia la citt\u00e0 era ben protetta e non bast\u00f2 questo pesante bombardamento a farla arrendere. Il 27 maggio gli ottomani sferrarono il loro primo attacco convinti che questo avrebbe posto fine alla battaglia, ma i Cavalieri li respinsero e gli ottomani ripresero a bombardare la citt\u00e0 per diverse settimane riuscendo a distruggere parte della cinta muraria. Sfruttando queste aperture il comandante ottomano manda le sue truppe migliori: circa 2.500 giannizzeri e alcune migliaia di soldati ad attraversare il muro e assediare la torre difesa dalle truppe italiane, che venne poi occupata. Nello stesso giorno per\u00f2 il Gran Maestro sferr\u00f2 il contrattacco finale che costrinse il nemico a fuggire dall'isola.\nIl 17 agosto 1480, quindi, la flotta ottomana batt\u00e9 in ritirata rinunciando alla cattura di Rodi. Nel frattempo, il secondo fronte aperto in luglio sulle coste sud-orientali del Regno di Napoli ebbe miglior sorte per gli assedianti Ottomani con la battaglia di Otranto, che venne conquistata l'11 agosto 1480.\nIl sultano Maometto II era furioso e avrebbe voluto attaccare nuovamente l'isola di Rodi, ma a causa della sua morte nel 1481, l'impresa si aren\u00f2.\nMaometto II riconobbe amaramente che eserciti cos\u00ec piccoli riuscirono a tener testa alle sue grandi armate, tanto che sulla sua lapide fece trascrivere la seguente epigrafe: \"Volevo conquistare Rodi e l'Italia\".\nL'isola di Rodi verr\u00e0 conquistata dall'impero ottomano in un secondo assedio nel 1522."}
{"id": "2341103", "revid": "203461", "url": "https://it.wikipedia.org/wiki?curid=2341103", "title": "Kostantinos Kavafis", "text": ""}
{"id": "2341105", "revid": "767487", "url": "https://it.wikipedia.org/wiki?curid=2341105", "title": "W\u00e1gner Alves dos Santos", "text": "Carriera.\nClub.\nUscito dalle giovanili della Juventus-SP come promettente terzino, approd\u00f2 al Palmeiras nel 1994, anno del secondo titolo nazionale consecutivo per la squadra di San Paolo. La presenza in rosa di Roberto Carlos fece s\u00ec che W\u00e1gner si accomodasse sempre in panchina.\nQuando, nel 1995, il terzino futuro campione del mondo si trasfer\u00ec all'Inter, per W\u00e1gner si aprirono le porte della titolarit\u00e0 sotto la guida del tecnico Vanderlei Luxemburgo, che per\u00f2 presto gli prefer\u00ec J\u00fanior.\nDopo una carriera tra varie squadre in Brasile, fu mandato in prestito all'Al-Ahly, e dopo il Mondiale per Club 2005 si ritir\u00f2.\nNazionale.\nCon la Nazionale di calcio del Brasile ha giocato e vinto il .\nAllenatore.\nFece prima uno stage con Vanderlei Luxemburgo nel 2006, quando il tecnico allenava il Santos, e successivamente nelle giovanili del S\u00e3o Caetano."}
{"id": "2341108", "revid": "767487", "url": "https://it.wikipedia.org/wiki?curid=2341108", "title": "Incontri con uomini straordinari (film)", "text": "Incontri con uomini straordinari (\"Meetings with Remarkable Men\") \u00e8 un film del 1979, ideato e diretto da Peter Brook, tratto dall'omonimo romanzo di Georges Ivanovi\u010d Gurdjieff.\nRacconta della prima parte della vita di Gurdjieff in Medio Oriente, attraverso alcuni momenti chiave, incontri con maestri spirituali e idee che poi andranno a formare la sua dottrina e saranno le basi del suo insegnamento.\nTrama.\nIl film racconta l'infanzia e la giovinezza di Georges Ivanovic Gurdjieff, che intraprende un viaggio iniziatico in Asia centrale per raggiungere l'illuminazione e la crescita interiore. Gli \"uomini straordinari\" sono il padre dell'autore, il prete armeno Pogossian, un amico di nome Soloviev, il principe russo Ljubovedskij, appassionato di metafisica, oltre a un paio di conoscenti. Il motivo che lo spinge a proseguire il suo pellegrinaggio per vent'anni \u00e8 la ricerca di una misteriosa Confraternita di Sarmung, ipoteticamente sviluppatesi nel 2500 a.C. in Babilonia, di cui aveva trovato un riferimento nel 1886. Durante il cammino acceder\u00e0 a nuovi livelli di spiritualit\u00e0 attraverso la musica, la danza e l'intima percezione della morte.\nProduzione.\n\u00c8 stato girato fra il 1976 e il 1979 in Afghanistan.\nDurante la fase preparatoria e le riprese, Brook fu costantemente affiancato da una delle principali discepole ed eredi del pensiero di Gurdjieff, Madame Jeanne de Salzmann. All'interno della pellicola, sono presenti alcuni \"movimenti\", le particolari danze sacre, che formano uno dei capisaldi dell'insegnamento della \"Scuola\" di Gurdjieff."}
{"id": "2341115", "revid": "767487", "url": "https://it.wikipedia.org/wiki?curid=2341115", "title": "Brian Lynch", "text": ""}
{"id": "2341128", "revid": "1543377", "url": "https://it.wikipedia.org/wiki?curid=2341128", "title": "Municipalit\u00e0 locale di Renosterberg", "text": "Renosterberg \u00e8 una municipalit\u00e0 locale (in inglese Renosterberg Local Municipality) appartenente alla municipalit\u00e0 distrettuale di Pixley ka Seme della Provincia del Capo Settentrionale in Sudafrica. \nIn base al censimento del 2001 la sua popolazione \u00e8 di 9.069 abitanti.\nLa sede amministrativa e legislativa \u00e8 la citt\u00e0 di Petrusville e il suo territorio si estende su una superficie di ed \u00e8 suddiviso in 4 circoscrizioni elettorali (\"wards\"). Il suo codice di distretto \u00e8 NC075.\nGeografia fisica.\nConfini.\nLa municipalit\u00e0 locale di Renosterberg confina a nord e a ovest, con quella di Thembelihle, a nord e a est con quella di Letsemeng (Xhariep/Free State), a est e a sud con quella di Umsombomvu, a sud e a ovest con quella di Emthanjeni e a ovest con il District Management Areas NCDMA07."}
{"id": "2341131", "revid": "838137", "url": "https://it.wikipedia.org/wiki?curid=2341131", "title": "Elezioni europee del 2007 in Bulgaria", "text": "Le elezioni europee del 2007 in Bulgaria si sono tenute il 20 maggio."}
{"id": "2341133", "revid": "729019", "url": "https://it.wikipedia.org/wiki?curid=2341133", "title": "Collegialit\u00e0 episcopale", "text": "Collegialit\u00e0 episcopale come termine teologico esprime la fede della Chiesa nell'unit\u00e0 del sacramento dell'ordine sacro al suo massimo livello .\nTutti i vescovi, in quanto dotati del relativo sacramento, fanno parte del collegio episcopale, anche se privi di giurisdizione su una specifica diocesi.\nNel suo esercizio, tale dottrina nella Chiesa cattolica richiede sempre la presenza del capo del collegio episcopale, il vescovo di Roma quale successore dell'apostolo Pietro (\"cum et sub Petro\").\nTale dottrina, sottolineata dal concilio Vaticano II, trova applicazione soprattutto nei concili ecumenici, ma anche nei sinodi dei vescovi ed in altre strutture di collaborazione."}
{"id": "2341136", "revid": "1793900", "url": "https://it.wikipedia.org/wiki?curid=2341136", "title": "Contea di Bruce", "text": " \nLa contea di Bruce \u00e8 una contea nel sud-ovest dell'Ontario in Canada, e comprende la Penisola di Bruce. Al 2006 contava una popolazione di 65.349 abitanti. Ha come capoluogo Walkerton.\nIl nome della contea \u00e8 legata al Trail Bruce e alla Penisola di Bruce, che il sentiero attraversa. La Contea di Bruce deriva il suo nome da James Bruce ottavo conte di Elgin e 12 Conte di Kincardine, sesto Governatore generale della Provincia del Canada, in epoca vittoriana.\nLa contea contiene il Parco nazionale della penisola di Bruce. \nLa contea include importanti localit\u00e0 Tobermory e Wiarton."}
{"id": "2341139", "revid": "1573940", "url": "https://it.wikipedia.org/wiki?curid=2341139", "title": "Contea di Bruce (Ontario)", "text": ""}
{"id": "2341140", "revid": "709565", "url": "https://it.wikipedia.org/wiki?curid=2341140", "title": "Costrittore", "text": "Costrittore (\"Constrictor\"), il cui vero nome \u00e8 Frank Payne, \u00e8 un personaggio dei fumetti creato da Len Wein (testi), Sal Buscema (disegni) e Ernie Chan (chine), pubblicato dalla Marvel Comics. La sua prima apparizione \u00e8 in \"The Incredible Hulk\" (seconda serie) n. 212 (giugno 1977).\n\u00c8 un supercriminale, che opera come mercenario. A volte utilizza il nome Frank Schlicting. sebbene dopo Civil War \u00e8 divenuto un membro dell'Iniziativa e collabora con i supereroi registrati.\nBiografia del personaggio.\nDescritto come un ribelle, Frank Payne nasce come criminale mercenario, utilizzando un costume dotato di fruste elettriche sui polsi. Nella sua carriera criminale ha esordito affrontando il potente Hulk per conto di un'organizzazione criminale nota come \"Corporazione\".\n\u00c8 stato al soldo di Justin Hammer contro Iron Man e di Viper contro Capitan America, tuttavia si \u00e8 sempre rivelato un criminale avido ma non sanguinario. Frank ha una figlia, Mia, che lo crede morto e lo pseudonimo \"Schlicting\" fu preso per consentire alla ragazza di crescere normalmente.\nIn passato ha combattuto contro e al fianco di molti eroi, tra cui la Bestia, Luke Cage, Pugno d'acciaio e l'Uomo Ragno.\nDopo un pestaggio grave da Ercole, il Costrittore \u00e8 stato risarcito con diversi milioni di dollari dopo avergli fatto causa. Grazie alla ricca somma, Frank non ha pi\u00f9 bisogno di esser un super criminale, e ha deciso di essere un eroe.\nHa aderito all'Iniziativa sotto il comando di Henry Peter Gyrich, e recentemente \u00e8 stato premiato con una medaglia per il suo coraggio. Qui si fidanza con Rachel Leighton (Diamante) ma durante l'Assedio ad Asgard, vedendola correre in aiuto del suo ex amante Capitan America, si convince erroneamente che lei non lo ami ma l'abbia solo sfruttato, e dunque fugge con Taskmaster in Giappone."}
{"id": "2341143", "revid": "287204", "url": "https://it.wikipedia.org/wiki?curid=2341143", "title": "Contea di Dufferin", "text": "La contea di Dufferin \u00e8 una contea dell'Ontario in Canada. Al 2006 contava una popolazione di 54.436 abitanti. Ha come capoluogo Orangeville."}
{"id": "2341146", "revid": "1573940", "url": "https://it.wikipedia.org/wiki?curid=2341146", "title": "Contea di Dufferin (Ontario)", "text": ""}
{"id": "2341158", "revid": "599013", "url": "https://it.wikipedia.org/wiki?curid=2341158", "title": "Incontri con uomini straordinari", "text": "Incontri con uomini straordinari \u00e8 il titolo di:"}
{"id": "2341162", "revid": "729019", "url": "https://it.wikipedia.org/wiki?curid=2341162", "title": "Aeroporto Internazionale di Dubai", "text": "L'Aeroporto Internazionale di Dubai () \u00e8 il principale aeroporto che serve Dubai, negli Emirati Arabi Uniti. \u00c8 il pi\u00f9 grande e importante aeroporto del Medio Oriente ed \u00e8 situato nel quartiere Garhoud, a 4\u00a0km a nord-est della citt\u00e0.\nL'aeroporto \u00e8 gestito dalla Dubai Airports Company ed \u00e8 l'hub di Emirates Airlines, Emirates SkyCargo e Flydubai. L'aeroporto \u00e8 grazie a Emirates il pi\u00f9 grande hub del Medio Oriente: la compagnia aerea di bandiera gestisce il 64% del traffico passeggeri e rappresenta il 50% di tutti i movimenti di aeromobili presso l'aeroporto. L'aeroporto di Dubai \u00e8 anche la base per il vettore low-cost, Flydubai che gestisce il 10,7% del traffico passeggeri dello scalo. L'aeroporto \u00e8 diventato una base di Qantas dall'aprile 2013, dopo un importante accordo di collaborazione costituito con Emirates. Qantas, infatti, utilizza Dubai come il principale punto di sosta per i voli verso l'Europa. A partire da settembre 2012, ci sono oltre 6.000 voli settimanali gestiti da 130 compagnie aeree verso oltre 220 destinazioni in tutti i continenti a eccezione dell'Antartide.\nL'aeroporto di Dubai si sviluppa su una superficie di 3.400 ettari di terreno. Nel 2013, lo scalo ha gestito un record di 66,4 milioni di passeggeri, con un incremento del 15,2% rispetto al 2012. Per questo motivo \u00e8 diventato il 7\u00ba aeroporto pi\u00f9 trafficato del mondo per traffico passeggeri. \u00c8 anche il secondo aeroporto pi\u00f9 trafficato del mondo per traffico internazionale di passeggeri, superando l'Aeroporto Internazionale di Hong Kong nella classifica mondiale. Oltre ad essere un importante snodo del traffico passeggeri, l'aeroporto \u00e8 anche il 5\u00ba aeroporto del mondo per traffico merci con 2,44 milioni di tonnellate di merci transitate. Il numero totale di movimenti aerei \u00e8 di 344.245.\nL'Aeroporto Internazionale di Dubai d\u00e0 un importante contributo per l'economia del Paese, infatti impiega circa 58\u00a0000 persone, ne sostiene indirettamente oltre 250\u00a0000 e contribuisce per oltre 22 miliardi di dollari al PIL; rappresenta circa il 19% dell'occupazione totale a Dubai e il 28% del PIL di Dubai. Si prevede che entro il 2020 il contributo economico del settore dell'aviazione di Dubai salir\u00e0 al 32% del PIL cittadino e generer\u00e0 pi\u00f9 di 373\u00a0000 posti di lavoro.\nIl nuovo Terminal 3, costato 4,5 miliardi di dollari, \u00e8 stato aperto il 14 ottobre 2008 ed era utilizzato esclusivamente da Emirates. Dall'aprile 2013, Qantas inizi\u00f2 a volare dall'Aeroporto Internazionale di Dubai dal Terminal 3 per via dell'alleanza stipulata con Emirates. Il molo A, parte del Terminal 3, venne aperto il 2 gennaio 2013. \u00c8 stato costruito esclusivamente per gli Airbus A380 di Emirates, ma viene utilizzato anche da quelli di Qantas. Il Terminal 3 \u00e8 il secondo edificio pi\u00f9 grande al mondo per superficie e il pi\u00f9 grande terminal aeroportuale al mondo; la capacit\u00e0 complessiva dello scalo, grazie al nuovo Terminal 3, \u00e8 di oltre 75 milioni di passeggeri. L'aeroporto, nel maggio 2011, ha previsto la realizzazione del molo D a disposizione di tutte le compagnie che precedentemente operavano al molo C. Con la realizzazione del molo D, operativo dal 2016, l'aeroporto ha portato la capacit\u00e0 complessiva dello scalo a oltre 90 milioni di passeggeri. Il piano prevede anche che Emirates sia la sola a operare al molo C insieme ai moli A e B in cui \u00e8 gi\u00e0 operativa.\nStoria.\nLa storia dell'aviazione civile di Dubai \u00e8 iniziata nel luglio 1937, quando \u00e8 stato firmato un accordo aereo per una base idrovolante per aerei dell'Imperial Airways con canone d'affitto della base a circa 440 rupie al mese, compresi i salari delle guardie. Gli idrovolanti della compagnia Empire hanno anche iniziato a operare una volta alla settimana in Oriente a Karachi e verso Occidente a Southampton, in Inghilterra. Nel febbraio 1938 sono stati utilizzati 4 idrovolanti a settimana.\nNel 1940 i voli che partivano da Dubai erano compiuti da idrovolanti della British Overseas Airways Corporation (BOAC), che operava nella linea a ferro di cavallo tra il Sud Africa e il Golfo Persico fino a Sydney.\nCostruzione.\nLa costruzione dell'aeroporto \u00e8 stata ordinata nel 1959 dal sovrano di Dubai, lo sceicco Rashid bin Saeed Al Maktoum. \u00c8 stato aperto ufficialmente nel 1960 con il suo primo campo di aviazione, era in grado di gestire aeromobili delle dimensioni di un Douglas DC-3 su una pista lunga 1800 metri fatta di sabbia compattata. L'aeroporto, costruito da Costain Group, aveva tre aree per girare, un'area di parcheggio e piccoli terminal.\nNel maggio 1963 \u00e8 iniziata la costruzione di una pista di 2.804 metri di asfalto. Questa nuova pista, accanto alla pista di sabbia originaria e alla pista di rullaggio, ha aperto nel maggio 1965, insieme a diversi ampliamenti del terminal, la costruzione di hangar e l'installazione di nuovi aiuti alla navigazione e all'aeroporto in generale. L'installazione delle luci di pista \u00e8 continuata anche dopo l'apertura ufficiale ed \u00e8 stata completata nel mese di agosto dello stesso anno. Durante la seconda met\u00e0 del 1960 sono stati fatti molti ampliamenti, sono stati eretti nuovi edifici e sono stati introdotti il VHF Omnidirectional Range (VOR) e il sistema di atterraggio strumentale (ILS). Nel 1969, l'aeroporto \u00e8 stato servito da 9 compagnie aeree che servivano circa 20 destinazioni.\nL'inaugurazione \u00e8 avvenuta il 15 maggio 1966 ed \u00e8 stato segnato dai primi grandi jet della Middle East Airlines e Kuwait Airways Comets.\nL'avvento di aerei a fusoliera larga ha messo in evidenza la necessit\u00e0 di un ulteriore sviluppo dell'aeroporto negli anni settanta, che era gi\u00e0 stato previsto dal Governatore di Dubai. L'intervento consisteva in ulteriori piani per un nuovo terminal e nuove piste d'atterraggio e di rullaggio in grado di accogliere anche i voli internazionali. Venne eretto un nuovo terminal di tre piani, lungo 110 metri che comprendeva una superficie di 13.400\u00a0m\u00b2 e una nuova torre di controllo alta 28 metri.\nI lavori sono proseguiti nei primi anni settanta, compresi quelli al sistema strumentale d'atterraggio della Categoria ILS II, l'allungamento della pista esistente fino a 3.810 metri, l'installazione di un faro non direzionale (NDB), generatori diesel, piste di rullaggio, ecc. Questo lavoro ha reso possibile la maneggevolezza del Boeing 747 e del Concorde. Diverse estensioni alla pista e ai piazzali di sosta dei velivoli sono state effettuate durante il decennio per soddisfare la crescente domanda. La costruzione della Stazione dei Vigili del Fuoco dell'aeroporto e l'installazione dei generatori sono stati completati nel mese di dicembre 1971 ed il tutto era pienamente operativo nel marzo 1972. Il sovrano ha anche commissionato e inaugurato il sistema di sorveglianza a lungo raggio il 19 giugno 1973.\nCon l'espansione dei servizi aeroportuali \u00e8 stato necessario trovare un alloggio pi\u00f9 adatto ai pompieri, cos\u00ec venne dato loro un hangar alla fine del 1976. L'edificio era situato a met\u00e0 strada della pista per facilitare l'efficienza delle operazioni. Un nuovo edificio \u00e8 stato inoltre costruito per ospitare l'ingegnere di manutenzione aeroportuale, la sezione di Ingegneria Elettronica e le unit\u00e0 di magazzino. Inoltre nel dicembre 1978 sono stati completati i lavori d'ampliamento del ristorante dell'aeroporto e della sala di transito compresa la ristrutturazione del piano superiore e una cucina nuova.\nLa successiva fase di sviluppo \u00e8 stata la seconda pista, che \u00e8 stata terminata tre mesi prima del previsto e ha aperto nel mese di aprile del 1984. Questa pista, che si trova a 360 metri a nord della pista esistente, ed \u00e8 parallela ad essa, \u00e8 attrezzata con le pi\u00f9 moderne apparecchiature meteorologiche, di illuminazione delle piste e dei sistemi di atterraggio strumentale per dare all'aeroporto una classificazione di Categoria II. Sono state effettuate anche diverse estensioni e potenziamenti agli impianti e ai sistemi di supporto del terminal. Il 23 dicembre 1980 l'aeroporto \u00e8 diventato membro ordinario dell'Airports Council International (ACI).\nDurante gli anni ottanta, Dubai \u00e8 divenuto un punto di sosta per le compagnie aeree come Air India, Cathay Pacific, Singapore Airlines, Malaysia Airlines ed altre compagnie che viaggiano tra Asia ed Europa, le quali necessitavano di un punto di rifornimento nel Golfo Persico. Questo punto di sosta \u00e8 diventato poi inutile con la disponibilit\u00e0 dello spazio aereo russo, causato dal crollo dell'Unione Sovietica e dall'avvento di aerei a lungo raggio che vennero introdotti tra la fine degli anni ottanta e l'inizio degli anni novanta, come l'Airbus A340, il Boeing 747-400 e il Boeing 777 i quali hanno la capacit\u00e0 di volare tra Europa e Sud-Est asiatico senza effettuare soste.\nEspansione.\nL'apertura del Terminal 2 nel 1998 ha visto la prima tappa della fase 1 del nuovo piano di sviluppo lanciato nel 1997. Come seconda fase, il Molo 1 ha aperto nel mese di aprile 2000 con il nome di Terminal Sheikh Rashid. Il molo \u00e8 lungo 0,8\u00a0km e collega all'area check-in tramite un tunnel sotterraneo con dei tapis roulant per una lunghezza di 300\u00a0m. All'interno vi \u00e8 un hotel, un business center, un centro benessere, cambio valuta, strutture di ristorazione e di intrattenimento, servizi internet, un centro medico, un ufficio postale e una stanza di preghiera. Il passo successivo \u00e8 stata la riconfigurazione del sistema di pista, gi\u00e0 parte della fase 2, cos\u00ec come le aree di sosta dei velivoli e le piste di rullaggio che sono state ampliate e rafforzate nel 2003-2004. Inoltre nel 2005 vi \u00e8 stata l'apertura del Dubai Flower Centre (Centro del fiore). L'aeroporto ha visto la necessit\u00e0 di questo per il ruolo che ha la citt\u00e0 nell'importazione e l'esportazione di fiori: infatti necessita di una struttura specializzata che richiede condizioni particolari per questa merce deperibile.\nLa costruzione del Terminal 3 \u00e8 iniziata nel 2004, come successiva tappa della fase 2 di sviluppo, con un costo stimato di circa 4,55 miliardi di dollari. Originariamente il suo completamento era stato previsto nel 2006, successivamente la data \u00e8 stata posticipata di due anni.\nFinalmente, il 30 maggio 2008, \u00e8 stata celebrata la cerimonia d'inaugurazione del terminal, il quale \u00e8 diventato operativo il 14 ottobre 2008, con il volo Emirates Airlines (EK2926) da Jeddah, in Arabia Saudita, per quanto riguarda gli arrivi, e il volo EK843 per Doha, in Qatar, per quanto riguarda le partenze.\nIl terminal ha fatto aumentare vertiginosamente la capacit\u00e0 massima annuale di passeggeri dell'aeroporto da 47 a 75 milioni.\nCon l'arrivo dell'Airbus A380, l'aeroporto mise in atto opere di modifica del costo di 230 milioni di dollari. Tra queste, la costruzione di 29 porte in grado di gestire aeromobili di grandi dimensioni, di cui 5 nel Terminal 3 e due nel Terminal 1. Altri importanti progetti inclusero la fase successiva alla fase 2 di sviluppo, che comprendeva la costruzione del Molo 3: questa \u00e8 una versione pi\u00f9 piccola del Molo 2, che \u00e8 collegato al Terminal 3.\nSempre nell'ambito dell'espansione, l'aeroporto \u00e8 ora in grado di gestire almeno 75 milioni, ovvero 19 milioni di passeggeri in pi\u00f9 all'anno, con l'apertura del Molo 3, che \u00e8 parte del Terminal 3. Tuttavia, comunicazioni pi\u00f9 recenti prevedono un ulteriore aumento a 80 milioni di passeggeri con aggiuntive rivalutazioni delle capacit\u00e0 aeroportuali esistenti. Nel 2009, il Terminal 2 ha ampliato le sue strutture per gestire 5 milioni di passeggeri all'anno, ovvero 2 milioni in pi\u00f9 rispetto agli anni precedenti, portando la capacit\u00e0 complessiva dello scalo a 62 milioni di passeggeri. Il General Civil Aviation Authority degli Emirati Arabi Uniti ha anche detto che il Terminal 2 viene continuamente aggiornato e ampliato per portare la capacit\u00e0 complessiva dello scalo dagli iniziali 75 milioni di passeggeri a 80 milioni di passeggeri entro il 2012.\nIl Terminal per mega cargo, che avr\u00e0 la capacit\u00e0 di gestire 3 milioni di tonnellate di merci all'anno, \u00e8 uno sviluppo importante, ma sar\u00e0 costruito nel lungo termine, non oltre il 2018. Il Terminal 2 \u00e8 stato completamente ridisegnato per armonizzarsi agli altri due terminal. Con tutti questi progetti che sono stati completati entro il 2013, l'aeroporto si aspetta di essere in grado di gestire almeno 75-80 milioni di passeggeri e oltre 5 milioni di tonnellate di merci all'anno.\nLe strutture di terra dell'aeroporto sono state modificate per consentire la costruzione di due stazioni della linea rossa della metropolitana di Dubai. Una stazione \u00e8 stata costruita presso il Terminal 1 e l'altra presso il Terminal 3, entrambe le stazioni sono gi\u00e0 operative. La prima parte della linea rossa (10 stazioni) \u00e8 stata aperta il 9 settembre 2009, mentre tutte le altre stazioni (19 stazioni) hanno aperto per fasi nell'aprile 2010. La linea verde (la seconda linea) passa presso la zona franca dell'aeroporto e serve la zona dell'aeroporto di nord-est con il Terminal 2 a partire da settembre 2011. I proposti 52\u00a0km di lunghezza della linea viola collegheranno l'aeroporto internazionale di Dubai con l'Aeroporto Internazionale di Dubai World Central, che \u00e8 attualmente in costruzione a Jebel Ali.\nAlla fine della fase 2 del piano di espansione dell'aeroporto, la struttura disponeva di tre terminal, tre moli, due terminal cargo, una zona franca, un centro espositivo con tre grandi sale, un importante centro di manutenzione e un centro fiori per gestire le merci deperibili. La fase 3, che \u00e8 stata inserita nel piano di sviluppo, ha previsto la costruzione del nuovo Molo 4.\nNel settembre 2012, l'ente esercente degli aeroporti di Dubai ha deciso di cambiare i nomi dei moli per rendere pi\u00f9 facile lo spostamento dei passeggeri all'interno dell'aeroporto. Il Molo 1, nel quale operano pi\u00f9 di 100 compagnie aeree internazionali, \u00e8 diventato il Molo C; il Molo 2 ha cambiato nome in Molo B e il Molo 3 \u00e8 diventato Molo A. I gate del Terminal 2 sono stati cambiati e numerati da F1 a F6. Le sequenze alfanumeriche rimanenti vengono riservate per le strutture aeroportuali che fanno parte dell'investimento da 7,8 miliardi di dollari negli aeroporti di Dubai, tra cui il Molo D.\nIl governo di Dubai ha annunciato la costruzione di un nuovo aeroporto a Jebel Ali chiamato Aeroporto Internazionale Al Maktoum. Si prevede che al suo completamento diventer\u00e0 il quarto aeroporto pi\u00f9 grande del mondo per dimensioni, ma non per passeggeri. Ha aperto nel 2010, tuttavia la costruzione si stima verr\u00e0 completata entro il 2017. Al termine, l'aeroporto dovrebbe essere in grado di accogliere fino a 160 milioni di passeggeri. C'\u00e8 stato un piano ufficiale per costruire la linea viola della metro per connettere l'Aeroporto Internazionale Al Maktoum all'Aeroporto Internazionale di Dubai; la costruzione \u00e8 iniziata nel 2012. Ci sono voci che dicono che la linea viola \u00e8 in attesa, o addirittura \u00e8 annullata.\nInfrastruttura.\nL'Aeroporto Internazionale di Dubai \u00e8 stato concepito per funzionare come principale aeroporto della citt\u00e0 e come il pi\u00f9 trafficato della regione in un prossimo futuro, senza la preoccupazione di doverlo spostare o essere costretti a costruire un altro aeroporto nel caso in cui il numero di passeggeri fosse cresciuto. L'area in cui sarebbe stato costruito doveva essere vicino a Dubai, per attrarre i passeggeri in citt\u00e0 anzich\u00e9 farli viaggiare per il vicino Aeroporto Internazionale di Sharjah, ben pi\u00f9 congestionato. La posizione prevista in origine era Jebel Ali.\nIl piano di ampliamento originale dell'esistente aeroporto, inizialmente prevedeva un doppio terminal e una sola pista da costruire in due fasi, con disposizioni future per altri due terminal passeggeri. La fase 1 prevedeva la costruzione del primo terminal passeggeri, della prima pista, di parcheggi per 70 aerei, impianti e strutture di supporto, tra cui un grande hangar per la manutenzione, la prima stazione dei pompieri, laboratori e uffici amministrativi, un complesso di merci aviotrasportate, due edifici per il personale cargo, cucine per il catering e una torre di controllo alta 78 metri. I lavori della fase 2 sarebbero iniziati immediatamente dopo il completamento della fase 1 e avrebbero incluso la seconda pista, 50 nuovi parcheggi aeromobili in aggiunta ai gi\u00e0 esistenti 70, una seconda stazione dei pompieri e un terzo edificio per gli addetti cargo.\nLa terza fase comprendeva la costruzione di un nuovo terminal (parte del Terminal 1 e del Molo C di oggi) e ulteriori 60 parcheggi per la sosta degli aeromobili, oltre a nuovo impianto di manutenzione velivoli. In seguito, nei primi anni 2000 \u00e8 stato introdotto un nuovo piano.\nTorre di controllo.\nLa torre di controllo (per il controllo del traffico aereo) \u00e8 stata costruita come parte della fase 2 del piano di sviluppo di allora.\nTerminal di servizio.\nL'aeroporto dispone di due terminal di servizio, non utilizzati per il traffico passeggeri. Il terminal di carico per i cargo \u00e8 in grado di gestire 3 milioni di tonnellate di merci ogni anno; poco lontano, vi \u00e8 un terminal per l'aviazione generale.\nCargo Mega Terminal.\nL'area cargo presso l'Aeroporto Internazionale di Dubai \u00e8 una delle pi\u00f9 grandi al mondo, la maggior parte delle merci che passano attraverso l'impianto sono destinate ad Asia e Africa. Le previsioni del 2004 analizzavano una crescente domanda di merci, infatti \u00e8 stato necessario creare nuovi servizi di movimentazione merci per soddisfare le richieste. I piani sono stati messi in atto per costruire la prima tappa del mega terminal cargo, che entro il 2018 avr\u00e0 la possibilit\u00e0 di gestire 3 milioni di tonnellate di merci.\nLa prima fase del mega scalo merci \u00e8 stata completata nel 2004 e la successiva fase di espansione prevista per il completamento a fine 2007. Attualmente l'aeroporto ha una capacit\u00e0 di carico di 2,5 milioni di tonnellate e sar\u00e0 ulteriormente ampliato per gestirne 3 milioni.\nTerminal passeggeri.\nL'Aeroporto Internazionale di Dubai ha tre terminal passeggeri (1, 2, 3) e cinque moli (A, B, C, D, F) in tutto. Ad eccezione del molo F, che si trova nello stesso edificio del Terminal 2, ogni molo occupa un proprio edificio, separato rispetto ai terminal.\nIl Terminal 1 si serve del molo D; il Terminal 2 (posto dalla parte opposta rispetto ai due edifici principali) usa il molo F; il Terminal 3 utilizza invece i moli A, B e C. I Terminal 1 e 3 sono direttamente collegati da una zona di transito in comune, cos\u00ec i passeggeri si possono muovere liberamente tra i terminali senza passare attraverso l'immigrazione. Un servizio di navetta collega i terminal, con tempi di percorrenza di circa 20 minuti dal Terminal 2 al Terminal 1 e 30 minuti per il Terminal 3.\nI Terminal 1 e 3 soddisfano i passeggeri internazionali (in particolare il Terminal 3 \u00e8 riservato a Emirates), mentre il Terminal 2 \u00e8 per i passeggeri che volano con flydubai e altre compagnie aeree regionali per voli interni o nei paesi vicini. \nSituato accanto al Terminal 2 vi \u00e8 l'Executive Flights Centre, che ha il suo check-in per passeggeri premium e dove il trasporto agli aerei in un altro terminal qualsiasi \u00e8 effettuato da un buggy personale.\nTutti e tre i terminal passeggeri attualmente hanno una capacit\u00e0 di circa 75 milioni di passeggeri l'anno.\nTerminal 1.\nIl T1 ha una capacit\u00e0 complessiva di 33 milioni di passeggeri. Viene utilizzato da oltre 100 compagnie aeree ed \u00e8 collegato al Molo C (chiamato anche Terminal Sheikh Rashid, lungo 1\u00a0km) e al Molo D mediante un People mover serie Innovia APM 300 di Bombardier.\nIl Terminal 1 si sviluppa su una superficie di 515.020\u00a0m\u00b2 e dispone di 221 banchi check-in, con una sezione separata per i passeggeri di Prima classe e Business class.\nAgli arrivi ci sono 40 postazioni di controllo passaporti e 14 nastri di riconsegna bagagli.\nIl terminal \u00e8 stato originariamente costruito per 21 milioni di passeggeri, ma con l'estrema congestione del terminal, l'aeroporto \u00e8 stato costretto ad ampliarlo a 33 milioni, con l'apertura di 28 gate. Nel corso degli anni, sono stati aggiunti gate mobili all'aeroporto, portando il totale a 28 nel 2010.\nTerminal 2.\nIl T2 \u00e8 stato costruito nel 1998, ha una superficie di 15.000\u00a0m\u00b2 e ha una capacit\u00e0 di 10 milioni di persone a partire dal 2013, dopo diverse soddisfacenti ricostruzioni e una significativa espansione nel 2012 che ha visto la capacit\u00e0 raddoppiare. \u00c8 utilizzato da oltre 50 compagnie aeree, che operano principalmente nella regione del Golfo Persico. La maggior parte dei voli vengono effettuati in Iran, India, Arabia Saudita, Pakistan e Afghanistan.\nNel giugno 2009, il Terminal 2 \u00e8 diventato il fulcro della Flydubai e inoltre, ospita la sede aziendale della compagnia aerea.\nDi recente il T2 \u00e8 stato sottoposto ad una ristrutturazione, estendendo le aree del check-in e le strutture d'imbarco, cambiando le decorazioni interne ed esterne e offrendo pi\u00f9 punti di ristorazione per i passeggeri. La capacit\u00e0 \u00e8 aumentata a 10 milioni di passeggeri (5 milioni in pi\u00f9), cos\u00ec come il numero di servizi disponibili: i banchi del check-in sono aumentati a 37, la zona d'imbarco \u00e8 pi\u00f9 spaziosa e ha pi\u00f9 luce naturale, i nuovi gate d'imbarco permettono di salire a bordo a diversi voli contemporaneamente, migliorando l'efficienza negli spostamenti. Infine, vi sono un totale di 43 remote stand al terminal.\nL'area duty-free di Dubai si estende su 2.400\u00a0m\u00b2 alle partenze e 540\u00a0m\u00b2 agli arrivi. I 3.600\u00a0m\u00b2 di estensione comprendono pure un grande atrio per gli arrivi.\nTerminal 3.\nIl T3 ha avuto un costo di 4,5 miliardi di dollari, \u00e8 stato costruito esclusivamente per Emirates e pu\u00f2 contenere 43 milioni di passeggeri all'anno. Il terminale dispone di cinque gate per Airbus A380 al Molo B e 18 gate al Molo A. Il 6 settembre 2012 \u00e8 stato annunciato che il Terminal 3 non sarebbe pi\u00f9 stato solo di Emirates, dato che la Emirates aveva istituito un ampio accordo di code sharing con Qantas. Qantas cos\u00ec diventa la prima compagnia aerea (Emirates a parte) ad usufruire del Terminal 3. Questo accordo permette inoltre a Qantas di utilizzare il molo dedicato agli A380.\nIl Terminal 3 \u00e8 il pi\u00f9 grande edificio al mondo per superficie, con oltre 1.713.000\u00a0m\u00b2 di spazio occupato, infatti \u00e8 in grado di gestire 43 milioni di passeggeri in un anno. Una grande parte si trova sotto l'area di rullaggio ed \u00e8 collegata direttamente al Molo B. \u00c8 operativo dal 14 ottobre 2008 e ha aperto in quattro fasi per evitare il collasso della gestione bagagli e di altri sistemi informatici.\nL'edificio comprende una struttura sotterranea a pi\u00f9 livelli, i salotti per la Prima e Business Class, ristoranti, 180 banchi per il check-in e 2.600 posti auto. Il terminale offre pi\u00f9 del doppio della precedente superficie commerciale del Molo C, con l'aggiunta di circa 4.800\u00a0m\u00b2 e 10.700\u00a0m\u00b2 di negozi del Molo B.\nIl sistema di gestione bagagli (il pi\u00f9 grande e il pi\u00f9 profondo al mondo) ha una capacit\u00e0 di gestione di 8.000 borse ogni ora. Il sistema comprende 21 punti di iniezione screening, 49 nastri trasportatori lunghi in totale 90\u00a0km, in grado di gestire 15.000 pezzi l'ora a una velocit\u00e0 di 27\u00a0km/h e 4.500 banchi iniziali di deposito bagagli.\nPer le partenze ci sono 126 banchi check-in per i passeggeri in classe economica e 36 per i passeggeri di prima e di business class. Inoltre, ci sono 18 chioschi self-service, 3 sale per i minori non accompagnati, 38 banchi e 12 e-gate per passeggeri che volano in economy e 10 banchi e quattro e-gate per la prima e la business class ai controlli d'identit\u00e0.\nAgli arrivi, il terminale contiene 52 sportelli di controllo identit\u00e0, 14 nastri trasportatori, e 12 e-gate (Sistema di controllo elettronico del Passaporto) utilizzati in tutti i punti di ingresso negli Emirati Arabi Uniti. Ci sono anche 6 nastri trasportatori per i bagagli fuori misura.\nIl parcheggio comprende 1.870 posti auto, 163 posti di noleggio auto, 44 parcheggi per i bus Emirates, una sala check-in per i bagagli (4.500\u00a0m\u00b2), una moschea (950\u00a0m\u00b2) e 18 banchi check-in. L'intero parco auto ha una superficie totale di 177.500\u00a0m\u00b2.\nIl 7 settembre 2010, il Terminal 3 ha visto 50 milioni di passeggeri passare attraverso il terminal. Dalla sua apertura nell'ottobre 2008, il terminal ha gestito pi\u00f9 di 197.920 movimenti di aerei (partenze e arrivi), 50 milioni di passeggeri e circa 70 milioni di bagagli. Attualmente circa 85.000 passeggeri passano attraverso questo terminale ogni giorno.\nMolo A.\nIl Molo A \u00e8 collegato ai due principali livelli del Terminal 3 mediante un People mover serie Crystal Mover di Mitsubishi, in aggiunta al sistema veicolare e a quello di smistamento bagagli. L'edificio, che segue la forma caratteristica del Molo B, misura 924\u00a0m di lunghezza, 91\u00a0m di larghezza e 40\u00a0m di altezza al centro nella parte pi\u00f9 alta, inoltre ospita 20 manicotti d'imbarco, di cui 18 sono in grado di gestire l'Airbus A380-800. Ci sono anche 6 sale lounge per i passeggeri in partenza sui voli parcheggiati nelle 13 piazzole di sosta. I cancelli nel Molo A sono etichettati A1-A24.\nIl molo comprende un hotel a 4 stelle e un hotel a 5 stelle, sale lounge per la prima e la business class e zone franche. L'edificio occupa un'area totale di 540.000\u00a0m\u00b2.\nMolo B.\nIl Molo B \u00e8 direttamente collegato al Terminal 3, ed \u00e8 esclusivamente dedicato a Emirates. L'area totale del molo \u00e8 di 675.000\u00a0m\u00b2. L'atrio \u00e8 lungo 945\u00a0m, largo 90,8\u00a0m (nel punto medio) e 49,5\u00a0m di altezza. Il terminale dispone di 10 piani (4 seminterrato, un piano terra e cinque piani fuori terra). L'edificio comprende attualmente una struttura a pi\u00f9 livelli per partenze e arrivi e comprende 32 gate, etichettati B1-B32. Il molo ha 26 manicotti d'imbarco e cinque sale lounge di imbarco per 14 piazzole di sosta che sono solo per Airbus A380 e Boeing 777. Per i passeggeri in transito il molo ha 3 aree e 62 banchi check-in.\nIl molo comprende anche la sala Marhaba e altre sale lounge per la prima e per la business class della Emirates. Il salone di prima classe ha una capacit\u00e0 di 1.800 passeggeri e una superficie totale di 12.600\u00a0m\u00b2. La lounge della business class ha una capacit\u00e0 di 3.000 passeggeri e una superficie totale di 13.500\u00a0m\u00b2. La sala Marhaba, la pi\u00f9 piccola sala del molo ha una capacit\u00e0 di 300 passeggeri alla volta.\nLa superficie commerciale totale del molo \u00e8 di 120.000\u00a0m\u00b2 ed \u00e8 completamente gestita dalla Dubai Duty Free, inclusi i 18 ristoranti presenti.\nCi sono anche 3 hotel nel molo, tra cui un hotel a 5 stelle e un hotel a 4 stelle.\nC'\u00e8 un collegamento diretto al Terminal Sheikh Rashid (molo C) situato presso la struttura della torre di controllo attraverso le passerelle per i passeggeri. Vi \u00e8 anche un albergo con 300 camere e un club del benessere. Il molo B comprende cinque manicotti d'imbarco che sono in grado di gestire il nuovo Airbus A380.\nEmirates continua a mantenere la propria presenza nel molo C, operando in 12 gate e offrendo ai propri clienti sale lounge per prima e business class.\nMolo C.\nIl Molo C, che fa parte del Terminal 3, \u00e8 stato aperto nel 2000 ed \u00e8 stato il molo principale dell'aeroporto prima dell'apertura del Molo B del Terminal 3. \u00c8 dotato di 50 gate, di cui 28 manicotti d'imbarco e 22 porte remote situate a un livello inferiore del terminal. I cancelli sono contrassegnati C1-C50.\nIl molo ha pi\u00f9 di 17 bar e ristoranti e la Food Court \u00e8 situata al livello delle partenze. Inoltre vi sono: un hotel a 5 stelle, 2 centri affari, 2 palestre, un duty-free shop da 5.400\u00a0m\u00b2, sale di preghiera e un centro medico.\nLa Emirates continua a mantenere la propria presenza in 12 gate del Molo C, cos\u00ec come nelle sale lounge per la prima classe e la Business Class. Anche altre compagnie possiedono salotti lounge, tra cui Gulf Air, British Airways, KLM e Star Alliance.\nMolo D.\nL'edificio venne pianificato per un'ulteriore espansione dell'aeroporto di Dubai, cos\u00ec il 14 novembre 2008 (data in cui la Emirates ha completato le sue operazioni al nuovo Terminal 3) venne annunciata la costruzione del Terminal 4.\nNel maggio 2011 Paul Griffiths, direttore generale degli Aeroporti di Dubai, ha rivelato il masterplan del Dubai International. Esso ha previsto la realizzazione del Molo D (precedentemente chiamato Terminal 4) con una capacit\u00e0 di 15 milioni di persone portando la capacit\u00e0 complessiva dello scalo a 90 milioni di passeggeri. Ha permesso inoltre di vedere la Emirates prendere in consegna le operazioni al Molo C, insieme ai moli A e B, in cui opera gi\u00e0. Tutte le restanti compagnie si sono spostate al Molo D o sono passate all'Aeroporto Internazionale Al Maktoum. Le statistiche prevedono che il traffico passeggeri e merci aumenter\u00e0 ad un tasso medio annuale del 7,2% e 6,7%, infatti entro il 2020 il numero dei passeggeri arriver\u00e0 a 98,5 milioni di persone e i volumi delle merci supereranno i 4,1 milioni di tonnellate.\nPadiglione VIP Al Majlis.\nIl padiglione VIP Al Majlis \u00e8 stato costruito esclusivamente per il Dubai Royal Air Wing e ha aperto il 1\u00ba luglio 2008. L'intera struttura \u00e8 un terminal di 3.400\u00a0m\u00b2 e include un Royal Majlis e un'antenna radio. Esso comprende anche 8 hangar che hanno un'area totale di 69.598\u00a0m\u00b2, altri hangar per la manutenzione di Boeing 747 e Airbus A380 e una portineria per il servizio VIP di 1.200\u00a0m\u00b2. Nel 2010 ci sono stati 47.213 clienti e 13.162 movimenti aerei, invece nel 2009 un totale di 43.968 clienti e 14.896 movimenti.\nDubai Executive Flight Terminal.\nL'Executive Flight Services (EFS) si rivolge a quei passeggeri di alta classe o di particolare importanza, che spesso viaggiano attraverso gli aeroporti internazionali di Dubai. Si trova presso la zona franca dell'aeroporto, vicino al Terminal 2. Si rivolge solo ai voli privati esclusivi al terminal. Le compagnie aeree che operano al terminal sono tenute ad avere e gestire un salotto. Nel 2010 EFS ha gestito 7.889 aeromobili e 25.177 passeggeri.\nIl centro stesso si trova vicino al Terminal 2 e comprende 5.500\u00a0m\u00b2 destinati ai due piani principali dell'edificio, un hangar di 3700\u00a0m\u00b2, una zona di 3700\u00a0m\u00b2 per il parcheggio degli aeromobili e uno speciale parcheggio VIP per i parcheggi a lungo termine. Il centro dispone anche della sezione immigrazione e di quella doganale, di negozi del Dubai Duty Free, un centro business completamente attrezzato e un centro conferenze, 8 lussuosi salotti privati e un servizio limousine tra aeromobili e il terminal.\nL'area di sosta del terminal \u00e8 in grado di ospitare fino a 22 jet privati di piccole dimensioni, tra 8 e 12 jet di medie dimensioni, o fino a 3 jet di dimensioni grandi, come il Boeing Business Jet, il Boeing 727 o l'Airbus A319.\nL'impianto EFC \u00e8 il pi\u00f9 grande terminal dell'aviazione commerciale in Medio Oriente.\nCentro Fiori.\nL'aeroporto di Dubai ha costruito un apposito centro del fiore per gestire le importazioni e le esportazioni di fiori. Data l'importanza di questa particolare tipologia di merce per Dubai, l'aeroporto ha fatto edificare una struttura specializzata proprio per questi prodotti che hanno bisogno di condizioni particolari. La prima fase del centro fiori \u00e8 stata completata nel 2004 e ha avuto un costo di 50 milioni di dollari.\nIl centro del fiore non \u00e8 ancora finito e la costruzione continuer\u00e0 in altre due fasi. Il centro offrir\u00e0 un maggiore livello di automazione per un periodo che va da 5 a 7 anni per la lavorazione di prodotti floreali. Si inizier\u00e0 con un sistema semi-automatico con selezione manuale prima di diventare completamente automatizzato.\nIl centro una volta completato e funzionante avr\u00e0 una superficie di circa 100.000\u00a0m\u00b2 tra cui diverse camere di esportazione e uffici. La capacit\u00e0 di gestione del centro \u00e8 prevista per pi\u00f9 di 300.000 tonnellate di prodotto annuo. L'intero impianto (ad eccezione degli uffici) verr\u00e0 mantenuto ad una temperatura da 2\u00a0\u00b0C a 4\u00a0\u00b0C.\nPiste.\nL'aeroporto di Dubai dispone di due piste: la 12R/30L, lunga 4447\u00a0m e la 12L/30R, lunga 4000\u00a0m, lo spazio di larghezza tra le due piste \u00e8 60\u00a0m. Le piste sono dotate di quattro serie di ILS per guidare i piloti in un atterraggio sicuro, anche in condizioni meteorologiche pessime. Entrambe le piste sono state recentemente ampliate per accogliere l'A380.\nNel 2009, \u00e8 stato annunciato che l'aeroporto ha installato un sistema di categoria III, che consente agli aerei di atterrare in condizioni di scarsa visibilit\u00e0, come nebbia. Questo sistema sar\u00e0 il primo del suo genere negli Emirati Arabi Uniti.\nNel 2013 gli aeroporti di Dubai hanno annunciato un programma di 80 giorni di lavoro per ristrutturare ogni pista, che avr\u00e0 inizio il 1\u00ba maggio 2014. La pista nord sar\u00e0 riasfaltata, mentre saranno installati miglioramenti all'illuminazione e alle vie di rullaggio supplementari sulla pista sud per contribuire a rafforzare la propria capacit\u00e0. La pista sud sar\u00e0 chiusa dal 1\u00ba al 31 maggio 2014, mentre la pista nord dal 31 maggio al 20 luglio 2014. A causa del congestionamento su una pista, tutti i voli cargo, charter e di aviazione generale saranno dirottati verso l'aeroporto internazionale Al Maktoum.\nOspitare l'A380.\nLa Emirates Airlines ha la propria sede a Dubai ed \u00e8 uno dei clienti di lancio e anche il pi\u00f9 grande utilizzatore dell'Airbus A380. L'aeroporto aveva bisogno di espandere le strutture esistenti per accogliere aeromobili di maggiori dimensioni. Il Dipartimento dell'aviazione civile ha speso ben 120 milioni di dollari per aggiornare le infrastrutture aeroportuali e due dei suoi terminal, tra cui cancelli holdrooms pi\u00f9 grandi, nuovi manicotti d'imbarco, pista allargata e nastri trasportatori bagagli dai normali 70\u00a0m a 90\u00a0m.\nL'aeroporto di Dubai ha anche investito 3,5 miliardi di dollari in un nuovo molo A, esclusivamente per la gestione degli A380 della Emirates Airlines. Con le modifiche apportate, l'aeroporto non prevede che gli imbarchi e sbarchi dei passeggeri e dei bagagli dagli A380 richiedano pi\u00f9 tempo di quanto non venga fatto per i Boeing 747-400, che trasportano meno passeggeri. Il 16 luglio 2008, l'aeroporto di Dubai ha presentato il primo dei 2 cancelli appositamente costruiti in grado di gestire il velivolo. Dal costo di 10 milioni di dollari, i cancelli consentiranno ai passeggeri di salire sulla parte superiore del velivolo direttamente dalle stanze di attesa del cancello. Le holdrooms stesse sono state ampliate per soddisfare il maggior numero di passeggeri che volano sugli A380. Oltre a 2 gate nel Terminal 1 e cinque nuovi gate al molo B, aperti il 14 ottobre 2008, il molo A ha aperto il 2 gennaio 2013.\nI voli privati sono serviti dal Dubai Aviation Club, che si impegna nell'addestramento al volo dei piloti e offre servizi per i proprietari privati.\nIl governo di Dubai fornisce servizi di ricerca e soccorso a breve e lungo raggio, di sostegno alla polizia, di evacuazione medica e voli di scopo generale e tutti i voli VIP per l'aeroporto.\nServizi.\nServizi passeggeri.\nL'aeroporto dispone di oltre 26.000\u00a0m\u00b2 di spazio tra i suoi tre terminal principali e comprende numerosi negozi e punti di ristoro. I negozi del Dubai duty-free nel Terminal 2 si estendono su 1.400\u00a0m\u00b2 per le partenze e 50\u00a0m\u00b2 per gli arrivi. I 3.437\u00a0m\u00b2 di estensione comprendono anche una grande sala per gli arrivi.\nL'ampio lavoro di riqualificazione delle aree di vendita al dettaglio, esistenti dal 2004, nei Terminal 1 e 2 ha aumentato le vendite. Il Dubai Duty Free ha annunciato un fatturato annuo di 5,9 miliardi di dirham (1,6 miliardi di dollari) nel 2012, che rappresentano un aumento del 10% rispetto all'anno precedente.\nNel 2008, il Dubai Duty Free ha pi\u00f9 che raddoppiato la sua superficie da 7.000\u00a0m\u00b2 a 15.000\u00a0m\u00b2, grazie all'inaugurazione del nuovo Terminal 3 della Emirates nell'ottobre 2008. Il Dubai Duty Free ha registrato pi\u00f9 di 23,5 milioni di transazioni nel 2012. A partire da agosto 2009, il Dubai Duty Free \u00e8 la pi\u00f9 grande zona franca del mondo, superando addirittura gli aeroporti di Londra Heathrow e Seoul Incheon.\nOltre ad una vasta gamma di duty-free shop e negozi alimentari, l'aeroporto di Dubai dispone di due aree giardino all'aperto e numerosi centri commerciali situati intorno all'aeroporto. All'interno della zona internazionale di transito dei terminal di connessione 1 e 2, ci sono strutture con giochi e per la connessione ad internet, sale di preghiera, docce, centri spa, palestre, piscine e un hotel a 3 stelle. Inoltre, in varie sale lounge vi sono settori con giochi per bambini o televisioni che mostrano notizie, film e canali sportivi.\nServizi di aviazione.\nServizi di terra.\nI servizi di assistenza a terra presso l'aeroporto internazionale di Dubai sono gestiti dai servizi di gestione a terra Dnata. La Emirates Airlines \u00e8 gestita da un proprio dipartimento forte di oltre 2000 persone.\nI servizi includono rampe di carico e il supporto tecnico alle compagnie aeree dell'aeroporto.\nManutenzione degli aeromobili.\nIl Centro di Ingegneria Emirates, con sede a Dubai, gestisce la manutenzione degli aeromobili e i test agli impianti tecnici dei motori. La Emirates Engineering attualmente fornisce il supporto completo alla flotta aerea Emirates e tutte le altre operazioni internazionali in aeroporto.\nLe strutture che vi sono nell'aeroporto includono:\nSicurezza e protezione.\nL'autorit\u00e0 dell'aviazione civile di Dubai gestisce la sicurezza in generale dell'intero aeroporto. I pre-controlli si svolgono in tutti i terminal all'ingresso dell'aeroporto.\nNel 2005, grazie agli aggiornamenti alla tecnologia di screening e all'aumento dei problemi di sicurezza, i processi di scansione bagagli vengono svolti a porte chiuse, a differenza dei controlli che sono fatti appena prima del check-in. Proseguendo i controlli, lo screening personale e bagagli individuale si svolge davanti ai gate di partenza, mentre il check-in bagagli viene verificato nel retro prima del caricamento sull'aeromobile. Inoltre, la polizia aeroportuale di Dubai prevede di introdurre un sistema di identificazione biometrica per l'accesso in aree riservate.\nIn vista del 2006, i controlli di screening di sicurezza sono stati intensificati per i passeggeri e per i loro bagagli a mano, cos\u00ec come il check-in bagagli per voli con destinazione Regno Unito e Stati Uniti.\nAll'inizio del 2007, l'aeroporto di Dubai ha introdotto un nuovo tipo dispositivo di screening che non solo rileva armi, ma anche potrebbe schermare il passeggero con droghe nel sangue. Con il nuovo sistema in vigore, i viaggiatori che entrano a Dubai possono essere incarcerati per quattro anni o pi\u00f9, se trovati in possesso (anche nel flusso sanguigno o nel fondo delle scarpe) di droghe illegali (anche in quantit\u00e0 piccole come 1\u00a0mg), tra cui semi dal baccello del papavero e la prescrizione di farmaci da banco come la codeina. L'11 febbraio 2008, un anziano giudice di Dubai ha dichiarato al \"Dubai City News\": \"Queste leggi aiutano a scoraggiare chiunque dal compiere uso di droghe, perch\u00e9 anche se la quantit\u00e0 trovata \u00e8 di 0,05 grammi, saranno riconosciuti colpevoli. La pena minima \u00e8 quattro anni, il messaggio \u00e8 chiaro, le droghe non saranno tollerate.\". Un certo numero di viaggiatori sono stati fatti rimanere in attesa mentre le autorit\u00e0 di Dubai cercavano nei loro effetti personali e facevano test del sangue e delle urine.\nOperazioni.\nOperazioni passeggeri.\nSiccome tutto il traffico passeggeri dell'aeroporto \u00e8 di natura internazionale, i tre principali terminal in funzione sono dotati di servizi anti-immigrazione e di scansione dei bagagli per tutti i passeggeri, compresi quelli nazionali e regionali. I terminal 1 e 3 gestiscono il 95% dei voli internazionali, mentre il Terminal 2 si rivolge principalmente ai voli regionali e internazionali indirizzati verso altri aeroporti in Iran e Arabia Saudita. Emirates Airlines opera da sola nel Terminal 3, mentre i vettori low cost come Flydubai operano nel Terminal 2.\nL'incremento dei passeggeri presso l'aeroporto \u00e8 cresciuto a un tasso medio annuale del 18%. L'aeroporto ha raggiunto la sua capacit\u00e0 di 33 milioni di passeggeri all'anno nel 2007, ma questo non era ancora abbastanza per gestire la crescente congestione. Cos\u00ec nel 2013, la capacit\u00e0 dell'aeroporto ha raggiunto 75 milioni con l'apertura del molo A e l'ampliamento del Terminal 2.\nIl traffico passeggeri del 2012 \u00e8 cresciuto del 13,2%, infatti \u00e8 passato da 50,98 milioni di passeggeri del 2011 a 57,68 milioni del 2012.\nNel 2012 l'India \u00e8 stata la destinazione principale per i passeggeri di DXB, in aumento del 7,4% annuo, con ben 7,34 milioni di persone trasportate. L'Arabia Saudita ha visto anche una forte crescita, con un numero di passeggeri in aumento del 35%, fino ad arrivare a quota 3.557.502 nel 2012. L'Arabia Saudita \u00e8 ora il terzo pi\u00f9 grande mercato per le destinazioni di Dubai dietro al Regno Unito; Doha \u00e8 rimasta la destinazione principale, registrando una crescita del 18% e 2.225.648 passeggeri, Londra ha seguito con 2.009.660 di passeggeri.\nOperazioni cargo.\nL'aeroporto ha gestito 2.270.000 tonnellate di merci aeree nel 2012, con un incremento del 3,1% rispetto al 2011, diventando cos\u00ec il sesto aeroporto pi\u00f9 trafficato del mondo e il pi\u00f9 attivo in Medio Oriente, rinforzando la propria posizione di fulcro del trasporto aereo.\nTrasporti.\nStrada.\nL'aeroporto \u00e8 collegato alla D 89. Una delle pi\u00f9 lunghe strade della citt\u00e0, inizia a Deira Corniche e corre perpendicolare alla D 85 (Baniyas Road). Da Deira, la strada procede verso sud-est in direzione dell'aeroporto internazionale di Dubai e si interseca con la E 311 (Emirates Road) dopo l'aeroporto.\nMetropolitana.\nL'aeroporto \u00e8 servito dalla metropolitana di Dubai, che opera con 2 linee attraverso l'aeroporto. La linea rossa ha una stazione al Terminal 3 e al Terminal 1. La metropolitana offre servizi dalle 06:00 alle 22:15, tutti i giorni tranne venerd\u00ec, quando opera tra le 13:00 e le 23:15. Questi tempi variano durante il mese santo islamico del Ramadan. Entrambe le stazioni si trovano di fronte ai terminal e si pu\u00f2 accedere direttamente dalle aree degli arrivi. La linea verde passa per l'altra stazione dell'aeroporto, nella cosiddetta zona franca, da cui i passeggeri possono connettersi con il Terminal 2.\nAutobus.\nGli autobus di Dubai sono gestiti da RTA, eseguono una serie di itinerari per la citt\u00e0 ma soprattutto a Deira e sono disponibili presso il Ground Transportation Center (Centro dei trasporti di superficie) dell'aeroporto e presso gli arrivi.\nLe stazioni degli autobus sono situate di fronte ai Terminal 1, 2 e 3. I bus locali 4, 11, 15, 33 e 44 vengono utilizzati per collegare il T1 con il T3, mentre il bus 2 collega il T1 con il T2. I bus sono ad aria condizionata e trasportano i passeggeri nel centro della citt\u00e0 e in oltre 80 hotel di Dubai.\nI servizi di autobus sono disponibili per le principali citt\u00e0 e cittadine, tra cui Abu Dhabi, al-'Ayn e Sharja. La Emirates offre un servizio gratuito di pullman, che gestisce 3 servizi giornalieri da e verso al-'Ayn e quattro servizi giornalieri da e per Abu Dhabi.\nTaxi.\nL'aeroporto \u00e8 servito dall'agenzia taxi di propriet\u00e0 del governo di Dubai, che fornisce un servizio 24 ore su 24 agli arrivi di ogni terminal."}
{"id": "2341168", "revid": "22356", "url": "https://it.wikipedia.org/wiki?curid=2341168", "title": "Preondactylus", "text": ""}
{"id": "2341170", "revid": "1543377", "url": "https://it.wikipedia.org/wiki?curid=2341170", "title": "Rob Pardo", "text": "\u00c8 stato Vice Presidente Esecutivo del Game Design alla Blizzard Entertainment fino al 3 luglio 2014. Precedentemente \u00e8 stato il capo designer di World of Warcraft. Nel 2006, fu nominato dal Time Magazine come una delle 100 persone pi\u00f9 influenti al mondo.\nGames.\nRob Pardo ha contribuito alla realizzazione dei seguenti videogiochi:\nCuriosit\u00e0.\nFu il Guild Master di una delle gilde pi\u00f9 importanti del MMORPG EverQuest chiamata \"Legacy of Steel\".\nPardo appare come cartone animato nell'episodio di South Park \"Fate l'amore non Warcraft\"."}
{"id": "2341172", "revid": "2519", "url": "https://it.wikipedia.org/wiki?curid=2341172", "title": "Municipio di Maastricht", "text": "Il municipio di Maastricht (\"Stadhuis van Maastricht\" in olandese) \u00e8 il palazzo in cui ha sede l'amministrazione comunale dell'omonima citt\u00e0 dei Paesi Bassi.\nStoria e descrizione.\nFu costruito su progetto di Pieter Post intorno al 1659-1664 e costituisce una testimonianza di primo piano nell'ambito del Barocco dei Paesi Bassi.\nEsso rappresenta la realizzazione principale di Post e si inserisce nella scia dell'opera di Jacob van Campen e del suo Mauritshuis, in quello che la critica ha definito Classicismo olandese.\nL'edificio \u00e8 caratterizzato da un grandi finestre, che si susseguono ordinatamente su tutti i fronti e che conferiscono al palazzo un aspetto misurato. Al centro del prospetto principale si apre un loggiato sopraelevato, raccordato al piano stradale per mezzo di una doppia rampa di scale; al di sopra del frontone che chiude la facciata si innalza un'articolata torre campanaria."}
{"id": "2341173", "revid": "1543377", "url": "https://it.wikipedia.org/wiki?curid=2341173", "title": "Frank Pearce", "text": "\u00c8 uno dei tre uomini che fond\u00f2 la Silicon &amp; Synapse nel 1991, compagnia che prese il nome di Blizzard Entertainment. Attualmente \u00e8 il vice presidente dell'azienda americana. \u00c8 il produttore esecutivo del videogioco World of Warcraft.\nNel 1990 si \u00e8 laureato alla Universit\u00e0 della California."}
{"id": "2341184", "revid": "377816", "url": "https://it.wikipedia.org/wiki?curid=2341184", "title": "Alberto M. Cirese", "text": ""}
{"id": "2341186", "revid": "123159479", "url": "https://it.wikipedia.org/wiki?curid=2341186", "title": "Michele Giambono", "text": "Biografia.\nFu allievo di Jacobello del Fiore. \u00c8 tra gli artisti veneti che meglio hanno recepito lo stile di Gentile da Fabriano improntato su una profonda sensibilit\u00e0 naturalistica e su un plasticismo morbido delle figure, e tra i personaggi centrali del rinnovamento culturale veronese della prima met\u00e0 del Quattrocento.\nAl centro di una discussa attribuzione per la serie di quattro tavolette con \"Storie di san Benedetto\" oggi conservate al Museo Poldi Pezzoli di Milano e agli Uffizi di Firenze, mentre di concordata e accettata attribuzione sono la decorazione a fresco del monumento Serego nella chiesa di Sant\u2019Anastasia in Verona, caratterizzata da un focoso cromatismo di memoria bizantina.\nAltra importante testimonianza \u00e8 la Dormitio Virginis, opera pi\u00f9 giovanile (1422), un paliotto d'altare dipinto su tela, tra i primi tel\u00e8ri della storia dell'arte, proveniente dalla collezione dei veronesi Monga e conservato presso il Museo di Castelvecchio.\nI mosaici realizzati a Venezia, nella chiesa di San Marco, evidenziarono un nuovo senso narrativo, vicini alle nuove tematiche rinascimentali.\nL'arte raffinata di Giambono mostr\u00f2 la maturazione del goticismo veneziano, impreziosita dalla ricchezza cromatica, dall'elaborazione ritmica e dallo splendore decorativo."}
{"id": "2341189", "revid": "125151508", "url": "https://it.wikipedia.org/wiki?curid=2341189", "title": "Fabio Brini", "text": "Da allenatore ha collezionato quattro promozioni dalla Serie C1 alla Serie B: la prima con l'Ancona nel 1996-1997 come vice (subentrando poi nei play-off), la seconda sempre con l'Ancona nel 1999-2000, la terza con la nel 2007-2008, e la quarta con il Carpi nel 2012-2013.\nCarriera.\nGiocatore.\nCresciuto nelle giovanili dell', ha giocato due campionati di Serie A da titolare fra i pali della squadra marchigiana, dal 1981 al 1983, prima di continuare la carriera di portiere in massima serie con l' (quattro campionati in massima serie, di cui tre da titolare, e uno in Serie B).\nNel 1988 scende in Serie C1 per difendere la porta del L.R. Vicenza, quindi torna fra i cadetti per ricoprire per due stagioni e mezza il ruolo di portiere di riserva dell'.\nA gennaio 1992 e nella stagione successiva difende la porta dell' in Serie C2. Nel 1993-1994 si trasferisce alla Fermana, con cui ottiene la promozione in C2 in seguito al ripescaggio.\nIn quella stagione Brini detiene il record di imbattibilit\u00e0 casalinga per circa 877 minuti (subisce il primo gol interno alla prima giornata di ritorno).\nIn carriera ha totalizzato complessivamente 142 presenze in Serie A e 19 in Serie B.\nAllenatore.\nComincia allenando la Montegiorgese, compagine marchigiana con cui disputa un campionato Dilettanti. Passa all', dove si divide tra il ruolo di primo allenatore e di quello in seconda. Nel 1999 subentra a Lorenzo Mancano sulla panchina del Foggia, in ultimo in classifica nel girone B di C1. Raggiunge i play-out ma si arrende all'Ancona e la squadra retrocede in Serie C2. L'anno dopo il torna ad allenare l'Ancona, con cui raggiunger\u00e0 una promozione in Serie B.\nDopo due esoneri di fila al e alla , Brini viene chiamato tre volte ad allenare la . Con i granata da subentrante ottiene la promozione in Serie B nel 2007-2008 e la permanenza in cadetteria nel 2008-2009. A salvezza raggiunta, il 19 giugno 2009 arriva la nota ufficiale della conferma di Brini sulla panchina della ; tuttavia il successivo 19 settembre viene esonerato a seguito di un brutto inizio di torneo, che vede i granata rimasti a zero punti in classifica dopo le prime 5 giornate.\nIl 5 agosto 2011 va al Pergocrema, tornando a sedersi su una panchina dopo un anno di inattivit\u00e0. Il 5 aprile 2012 viene esonerato per divergenze con la societ\u00e0; il giorno seguente viene richiamato dopo che i calciatori avevano chiesto alla societ\u00e0 di far rientrare il provvedimento. Nel 2013 viene ingaggiato dal Carpi nel girone di ritorno e porta alla storica promozione in B vincendo i play-off con il Lecce.\nIl 20 gennaio 2014 subentra a Guido Carboni alla guida del Benevento, squadra militante nel girone B di Lega Pro Prima Divisione. Con i giallorossi si qualifica ai play-off dove viene eliminato nelle semifinali. Per l'anno 2014-2015 viene confermato alla guida del Benevento dove prova a centrare la sua quinta promozione in Serie B: il 19 aprile 2015, nonostante il secondo posto in campionato e il record per i sanniti di 71 punti, viene esonerato dalla guida della squadra campana, chiudendo cos\u00ec la sua esperienza con 47 partite disputate, 91 punti conquistati, 25 vittorie, 16 pareggi e 6 sconfitte.\nIl 20 dicembre dello stesso anno diventa il nuovo tecnico del , sostituendo l'esonerato Michele Marcolini; il successivo 13 marzo 2016 viene esonerato dopo aver collezionato 16 punti in 10 giornate con 4 vittorie, 4 pareggi e 2 sconfitte, con la squadra al quinto posto.\nL'8 luglio seguente torna ad Ancona, di cui \u00e8 nominato tecnico dalla nuova propriet\u00e0 di Fabiano Ranieri, sostituendo Giovanni Cornacchini. Viene sollevato dall'incarico il 14 febbraio 2017, dopo un periodo negativo per la squadra dorica. Il 17 marzo rescinde il contratto che lo legava ai \"Biancorossi\" fino al 2018.\nIl 11 marzo 2019 viene chiamato dal A.J. Fano per sostituire Massimo Epifani con la squadra all'ultimo posto in Serie C .\nIl 5 maggio termina il campionato all'ultimo posto, ad un punto dalla salvezza diretta, con la squadra che retrocede in Serie D.\nStatistiche.\nStatistiche da allenatore.\n\"Statistiche aggiornate al 5 maggio 2019.\" In grassetto le competizioni vinte."}
{"id": "2341190", "revid": "729019", "url": "https://it.wikipedia.org/wiki?curid=2341190", "title": "Terza armata ottomana", "text": "La Terza armata ottomana fu la principale unit\u00e0 militare schierata dall'Impero Ottomano per combattere le forze dell'Impero russo durante la campagna del Caucaso della prima guerra mondiale.\nIn origine l'area a cui era stata assegnata la Terza armata erano i Balcani, con quartier generale a Salonicco, mentre in seguito, allo scoppio della prima guerra mondiale, fu destinata alla difesa del confine del Caucaso ed il quartier generale fu stabilito nella fortezza di Erzurum.\nOrdine di battaglia (1914).\nComandanti dell'armata furono prima Hasan \u0130zzet Pasci\u00e0 (ottobre - dicembre 1914), poi Enver Pasci\u00e0 (dicembre 1914 - gennaio 1915); l'arrivo di Enver ad Erzurum in vista dell'offensiva invernale del dicembre del 1914 comport\u00f2 la sostituzione dei comandanti dei tre Corpi.\nPrima della battaglia di Sar\u0131kam\u0131\u015f i ranghi della Terza Armata comprendevano 118.660 soldati, suddivisi nelle seguenti unit\u00e0:\nDopo la battaglia di Sar\u0131kam\u0131\u015f gli effettivi si ridussero a circa 20.000 uomini, senza artiglieria ed altro equipaggiamento pesante perso durante l'operazione. Il comando dell'armata pass\u00f2 al generale Haf\u0131z Hakk\u0131, che ben presto per\u00f2 mor\u00ec di febbre tifoide ad Erzurum il 15 febbraio 1915."}
{"id": "2341191", "revid": "124922275", "url": "https://it.wikipedia.org/wiki?curid=2341191", "title": "Schema di Propp", "text": "Lo Schema di Propp \u00e8 il risultato dello studio sulle narrazioni fiabesche e della magia del linguista e antropologo russo Vladimir Propp.\nStudio.\nPropp fu uno studioso sia delle origini storiche della fiaba nelle societ\u00e0 tribali che dei riti di iniziazione, traendone una struttura che propose anche come modello di tutte le narrazioni. Nel suo scritto \"Morfologia della fiaba\", propose questo schema, identificando 31 funzioni, note anche come \"sequenze di Propp\" ed inalterabili nell'ordine, funzioni che compongono il racconto. Ognuna di esse rappresenta una situazione tipica nello svolgimento della trama di una fiaba, riferendosi in particolare ai personaggi e ai loro precisi ruoli (ad es. l'eroe o l'antagonista). Nell'analisi di Propp, cio\u00e8, \u00e8 pi\u00f9 importante \"quello che fa\" il personaggio piuttosto di \"chi sia\" il personaggio: se l'eroe \u00e8 una fanciulla, un principe o un orso \u00e8 indifferente: a caratterizzare lo svolgimento della trama \u00e8 l'azione che l'eroe compie attraverso le sue caratteristiche fisiche.\nPersonaggi.\nPropp giunse anche alla conclusione che tutti i personaggi delle cento fiabe popolari russe analizzate potevano essere catalogati in otto categorie di \"personaggi-tipo\".\nSpesso, uno stesso ruolo pu\u00f2 essere ricoperto da pi\u00f9 personaggi oppure, per converso, uno dei personaggi potrebbe ricoprire pi\u00f9 ruoli.\nSchema.\nLo schema generale di una fiaba definito da Propp \u00e8 il seguente:\nFunzioni.\nIn seguito all'esordio, solitamente la storia si sviluppa seguendo trentuno sequenze di ordine prestabilito.\nOccasionalmente, alcune di queste funzioni possono essere omesse o invertite: ad esempio, l'eroe potrebbe ricevere l'oggetto magico quando si trova ancora a casa, anticipando quindi la funzione del donatore. Pi\u00f9 frequentemente, il donatore nega l'oggetto all'eroe per ben due volte prima di consegnarglielo, secondo quella che viene chiamata la \"regola del tre\" (\"rule of three\") nella cultura occidentale.\nVoci correlate.\nRegimi discorsivi"}
{"id": "2341212", "revid": "647919", "url": "https://it.wikipedia.org/wiki?curid=2341212", "title": "Limoges CSP \u00c9lite", "text": ""}
{"id": "2341213", "revid": "287204", "url": "https://it.wikipedia.org/wiki?curid=2341213", "title": "Limoges CSP Elite", "text": ""}
{"id": "2341214", "revid": "1543377", "url": "https://it.wikipedia.org/wiki?curid=2341214", "title": "Campionato mondiale di calcio Under-20 1993", "text": "Il Campionato mondiale di calcio Under-20 1993 \u00e8 stata la nona edizione del Campionato mondiale di calcio Under-20, organizzato dalla FIFA. Si \u00e8 tenuta dal 5 marzo al 20 marzo in Australia e \u00e8 stata vinta dal .\nFase a gironi.\nLe 16 squadre furono suddivise in quattro gruppi di quattro compagini ciascuno. Furono ammesse alla fase a eliminazione diretta le quattro vincitrici dei gruppi."}
{"id": "2341216", "revid": "125103950", "url": "https://it.wikipedia.org/wiki?curid=2341216", "title": "Imperativo categorico", "text": "L'imperativo categorico \u00e8 il principio centrale nella filosofia morale di Immanuel Kant, cos\u00ec come dell'etica deontologica moderna, altrimenti chiamata legge morale.\nIntrodotto nella \"Fondazione della metafisica dei costumi\" (1785), potrebbe essere definito come lo \"standard\" della razionalit\u00e0 da cui tutte le esigenze morali derivano. \nDescrizione.\nSecondo Kant, gli esseri umani occupano uno speciale posto nella creazione, nella quale la moralit\u00e0 pu\u00f2 essere definita come somma ultima dei comandamenti della ragione, o imperativi, da cui ciascun uomo deriva tutte le altre obbligazioni e i doveri. Egli defin\u00ec un imperativo come una proposizione che dichiara una certa azione (o anche un'omissione) essere necessaria. Mentre la massima \u00e8 un principio soggettivo, l'imperativo categorico \u00e8 invece un principio oggettivo; l'intenzione \u00e8 poi il fondamento intrinseco della massima. L'etica di Kant si riferisce a massime e ci\u00f2 a cui attribuisce grande importanza \u00e8 l'intenzione.\nUn imperativo ipotetico costringe all'azione in determinate circostanze: se io desidero dissetarmi devo assolutamente bere qualcosa.\nUn imperativo categorico, d'altro canto, denota un'assoluta e incondizionata richiesta: un \"devi\" incondizionato, che dichiara la sua autorit\u00e0 in qualsiasi circostanza, entrambi necessari e giustificati come un fine in s\u00e9 stesso. \u00c8 meglio nota nella sua prima formulazione:\nma esistono altre due formulazioni dello stesso imperativo categorico:\ne\nKant espresse estrema insoddisfazione per la cosiddetta filosofia popolare dei suoi tempi, credendo che non avesse potuto mai superare il livello degli imperativi ipotetici: una persona utilitarista direbbe che l'omicidio \u00e8 sbagliato perch\u00e9 non massimizza il bene per il maggior numero di persone, ma questo \u00e8 irrilevante per coloro i quali sono interessati solo nel massimizzare risultati positivi solo per s\u00e9 stessi.\nConseguentemente Kant argoment\u00f2 che i sistemi di morale ipotetici non possono convincere all'azione morale o essere visti come base per giudizi morali verso altri, perch\u00e9 gli imperativi sui quali si basano si rifanno troppo pesantemente a considerazioni soggettive. Egli present\u00f2 un sistema di morale deontologica basata sulle richieste degli imperativi categorici come alternativa.\nNatura del concetto.\nDal punto di vista di Kant un atto morale \u00e8 un atto che sarebbe giusto per qualsiasi tipo di persona, in circostanze simili a quelle nelle quali un agente si trova nel momento di eseguirlo. La facolt\u00e0 che ci permette di prendere decisioni morali \u00e8 chiamata \"ragion pratica pura\", che \u00e8 in contrasto con la ragion pura (la capacit\u00e0 di conoscere) e la semplice ragion pratica (che ci permette di interagire con il mondo dell'esperienza).\nLa guida alle azioni determinate dall'imperativo ipotetico ha un uso strumentale: ci dice cosa sia meglio raggiungere per i nostri obiettivi. Non ci dice, in ogni caso, niente circa i fini che dovremmo scegliere. Kant, viceversa, considera il \"giusto\" essere antecedente al \"buono\" come importanza assoluta; infatti sostiene che il buono raggiunto ha una irrilevanza morale.\nLa giusta moralit\u00e0 non pu\u00f2 essere determinata con riferimento a niente di empirico o sensuale; si pu\u00f2 determinare solo \"a priori\", con ragion pratica pura. La ragione, separata dall'esperienza empirica, pu\u00f2 determinare il principio secondo il quale tutti gli obiettivi possono essere determinati come morali. \u00c8 questo principio fondamentale della ragione morale che \u00e8 conosciuto come imperativo categorico.\nLa ragion pratica pura, nel determinarlo, determina cosa sarebbe necessario intraprendere senza riferimenti ai fattori contingenti empirici. Questo \u00e8 il senso in cui la meta etica di Kant \u00e8 oggettivista piuttosto che soggettivista. Le questioni morali sono determinate indipendentemente dal riferimento al particolare soggetto che viene loro posto.\n\u00c8 per il suo essere determinata dalla ragion pratica pura, piuttosto che dal particolare empirico o dai fattori sensoriali, che la moralit\u00e0 \u00e8 universalmente valida. Questa morale universale \u00e8 considerata come un aspetto distintivo della filosofia morale kantiana e ha avuto un grosso impatto sociale sui concetti politici e legali dei diritti umani e dell'uguaglianza sociale.\nLibert\u00e0 ed autonomia.\nKant vide l'individuo umano come un essere razionale autocosciente con una scelta di libert\u00e0 \"impura\":\nLa facolt\u00e0 di desiderare in base a concetti, nella misura in cui il motivo determinante della sua azione va individuato in lei stessa e non in un oggetto, si chiama facolt\u00e0 di fare o di non fare a piacimento. In quanto legata alla coscienza della capacit\u00e0 della sua azione in vista della produzione dell'oggetto, essa si chiama arbitrio, mentre se \u00e8 priva di questo legame, il suo atto si chiama aspirazione. La facolt\u00e0 di desiderare, il cui motivo determinante interno, quindi anche il gradimento, \u00e8 da cercare nella ragione del soggetto, si chiama volont\u00e0. La volont\u00e0 \u00e8 quindi la facolt\u00e0 di desiderare considerata non tanto (come l'arbitrio) in rapporto all'azione, quanto piuttosto in rapporto al motivo determinante dell'arbitrio in vista dell'azione. Inoltre non ha di per s\u00e9 in verit\u00e0 alcun motivo determinante, ma, in quanto pu\u00f2 determinare l'arbitrio, la volont\u00e0 \u00e8 piuttosto la ragione pratica stessa.\nNell'ambito della volont\u00e0 pu\u00f2 rientrare l'arbitrio, ma anche la semplice aspirazione, in quanto la ragione pu\u00f2 determinare la facolt\u00e0 di desiderare in generale. L'arbitrio che pu\u00f2 essere determinato dalla ragione pura, si chiama libero arbitrio. \nQuello che si lascia determinare soltanto dall'inclinazione (impulso sensibile, \"stimulus\"), sarebbe arbitrio animale (\"arbitrium brutum\"). Al contrario l'arbitrio umano \u00e8 tale da venire s\u00ec sollecitato dall'impulso, ma non determinato, e non \u00e8 dunque puro di per s\u00e9 (prima di acquisire la prerogativa della ragione), ma pu\u00f2 essere determinato ad agire dalla volont\u00e0 pura.\nImmanuel Kant, \"Die Metaphysik der Sitten\", 213 (\"Metafisica dei costumi\", tr.it. a cura di Giuseppe Landolfi Petrone, testo tedesco a fronte, Milano, Bompiani, 2006, pp. 25-27) \nPer poter considerare una volont\u00e0 \"libera\", dobbiamo intenderla capace di influenzare il potere causale senza essere essa stessa causata a fare ci\u00f2. Ma l'idea dell'essere di un libero arbitrio \"senza legge\", vale a dire un volere che agisce senza alcuna struttura causale, \u00e8 incomprensibile. Dunque, un libero arbitrio dovrebbe agire sotto leggi che esso d\u00e0 a \"s\u00e9 stesso\".\nSebbene Kant ammise che non vi potesse essere alcun esempio concepibile di esempio di libero arbitrio, perch\u00e9 un qualunque esempio ci mostrerebbe solo come una volont\u00e0 come ci \"appare\" \u2014 come soggetto alle leggi naturali \u2014 in ogni caso argoment\u00f2 contro il determinismo. Propose che il determinismo fosse inconsistente dal punto di vista logico: il determinista afferma che \"A\" ha causato \"B\", e \"B\" ha causato \"C\", che \"A\" \u00e8 la vera causa di \"C\".\nApplicato al caso della volont\u00e0 umana, un determinista potrebbe discettare sul fatto che la volont\u00e0 non ha un potere causale perch\u00e9 qualcos'altro ha causato la volont\u00e0 di agire come ha fatto. Ma tale argomentazione semplicemente assume cosa si era prefigurato di dimostrare; che la volont\u00e0 umana non \u00e8 parte della catena causale.\nIn secondo luogo Kant sottolinea che il libero arbitrio \u00e8 \"intrinsecamente inconoscibile\". Poich\u00e9 dunque anche una persona libera non potrebbe avere la conoscenza della propria libert\u00e0, non possiamo usare le nostre sconfitte per trovare una prova del fatto che la libert\u00e0 esiste o l'assenza di essa. Il mondo osservabile non potrebbe mai contenere un esempio di libert\u00e0 perch\u00e9 non mostrerebbe mai una 'volont\u00e0' come appare a \"se stessa\", ma solo una 'volont\u00e0' che \u00e8 soggetta alle leggi naturali imposte su di essa. Ma alla nostra coscienza appariamo come liberi: dunque trasse le conclusioni che per l'idea della libert\u00e0 trascendentale questa sarebbe, libert\u00e0 come presupposto della domanda \"cosa \"sarebbe necessario\" che io faccia?\".\nQuesto \u00e8 ci\u00f2 che ci d\u00e0 base sufficiente per definire la responsabilit\u00e0 morale: il razionale e il potere dell'auto-realizzazione dell'individuo, che egli chiama \"autonomia morale\": \u00abla propriet\u00e0 che la volont\u00e0 ha di essere una legge per essa stessa\u00bb.\nBuona volont\u00e0, dovere e l'imperativo categorico.\nDacch\u00e9 considerazioni dei dettagli fisici dell'azione sono necessariamente legati alle preferenze soggettive di una persona, e potrebbero essere attivate senza l'azione del volere razionale, Kant concluse che le conseguenze che ci si attendeva di un atto sono esse stesse neutrali moralmente, e quindi irrilevanti alle delibere morali. L'unica base oggettiva per un valore morale dovrebbe essere la razionalit\u00e0 della buona volont\u00e0, espressa in riconoscimento del dovere morale.\nIl dovere \u00e8 la necessit\u00e0 di agire in rispetto della legge dettata dall'imperativo categorico. Poich\u00e9 il suo valore morale non scaturisce dalle conseguenze di un atto, la sorgente della sua moralit\u00e0 dovrebbe essere semmai la massima sotto la quale l'atto \u00e8 eseguito, senza rispettare tutti gli aspetti o le facolt\u00e0 del desiderio. Un atto pu\u00f2 dunque avere un contenuto morale se, e solo se, \u00e8 eseguito con riguardo verso il senso di dovere morale; non \u00e8 sufficiente che l'atto sia consistente con il dovere, deve essere intrapreso in nome dell'adempimento del dovere."}
{"id": "2341219", "revid": "287204", "url": "https://it.wikipedia.org/wiki?curid=2341219", "title": "Totalitar", "text": ""}
{"id": "2341220", "revid": "287204", "url": "https://it.wikipedia.org/wiki?curid=2341220", "title": "On Air (album)", "text": ""}
{"id": "2341221", "revid": "757396", "url": "https://it.wikipedia.org/wiki?curid=2341221", "title": "\u00c9toile Sportive Saint-Michel Le Portel C\u00f4te d'Opale", "text": "L'\u00c9toile Sportive Saint-Michel Le Portel C\u00f4te d'Opale, meglio noto come ESSM Le Portel, \u00e8 una societ\u00e0 cestistica avente sede a Le Portel, in Francia. Fondata nel 1931, gioca nel campionato francese.\nDisputa le partite interne nella Salle Carpentier, che ha una capacit\u00e0 di 900 spettatori.\nRoster 2021-2022.\n\"Aggiornato al 18 ottobre 2021.\""}
{"id": "2341223", "revid": "1305772", "url": "https://it.wikipedia.org/wiki?curid=2341223", "title": "On Air", "text": ""}
{"id": "2341230", "revid": "21880", "url": "https://it.wikipedia.org/wiki?curid=2341230", "title": "Lepus tibetanus", "text": "La lepre tibetana o lepre del deserto (\"Lepus tibetanus\" Waterhouse, 1841) \u00e8 un mammifero lagomorfo della famiglia dei Leporidi.\nIn passato classificata come sottospecie prima di \"Lepus capensis\" (\"Lepus capensis tibetanus\") e poi di \"Lepus tolai\" (\"Lepus tolai tibetanus\"), attualmente la maggior parte degli studiosi concorda nell'esattezza di una classificazione che comprenda questi animali come specie a s\u00e9 stante.\nDistribuzione.\nCon cinque sottospecie (\"Lepus tibetanus centrasiaticus\", \"Lepus tibetanus craspedotis\", \"Lepus tibetanus pamirensis\", \"Lepus tibetanus stoliczkanus\" e \"Lepus tibetanus tibetanus\") la specie \u00e8 diffusa in Kashmir, Afghanistan orientale, Turkestan orientale e lungo il confine fra Cina e Mongolia, mentre a dispetto del nome manca quasi completamente dal Tibet.\nIl suo \"habitat\" \u00e8 rappresentato dalle aree steppiche e semidesertiche fino a 4000 m d'altezza.\nDescrizione.\nDimensioni.\nMisura fino a 50 cm di lunghezza, per un peso che pu\u00f2 sfiorare i 3 kg.\nAspetto.\nL'aspetto \u00e8 allungato e slanciato, con grosse orecchie e lunghe zampe.\nIl pelo \u00e8 bruno fortemente brizzolato di nero sul dorso e sulle cosce, mentre petto, fianchi e zampe assumono tonalit\u00e0 giallo zolfo, presenti sotto forma di sfumature anche su nuca, tempie e quarto posteriore dell'animale. La gola, il ventre, la parte inferiore della coda ed una mascherina facciale sono di colore biancastro: anche le orecchie sono bianche, con la punta nera.\nBiologia.\nSi tratta di una specie dalle abitudini prevalentemente crepuscolari e notturne, tuttavia la si pu\u00f2 osservare anche durante il giorno in condizioni meteorologiche nuvolose. Durante il giorno, tuttavia, preferisce riposare nascosta nella vegetazione pi\u00f9 fitta, aiutata in questo dal manto altamente mimetico. Ha abitudini perlopi\u00f9 solitarie.\nAlimentazione.\nAnimale esclusivamente erbivoro, la lepre tibetana si nutre di erbe, germogli, foglie, radici ed in generale di qualsiasi materiale di origine vegetale del quale riesca ad avere ragione coi forti denti.\nCome tutti i lagomorfi, anche la lepre tibetana \u00e8 solita praticare la coprofagia, al fine di ridigerire parte delle proprie feci (le cosiddette \"feci molli\") ed estrarre dal proprio cibo la maggiore quantit\u00e0 possibile di nutrimento.\nRiproduzione.\nA seconda della disponibilit\u00e0 di cibo, la femmina pu\u00f2 allevare con successo fino a tre nidiate l'anno: ciascuna di esse consta di 3-10 cuccioli, che nascono dopo una gestazione di circa 6 settimane ed alla nascita sono gi\u00e0 ricoperti di pelliccia ed hanno gli occhi aperti."}
{"id": "2341231", "revid": "125381354", "url": "https://it.wikipedia.org/wiki?curid=2341231", "title": "Nanterre 92", "text": "Il Nanterre 92 \u00e8 una societ\u00e0 cestistica avente sede a Nanterre, in Francia. Fondata nel 1927, gioca nel campionato francese.\nDisputa le partite interne nel Palais des Sports de Nanterre, che ha una capacit\u00e0 di 3.000 spettatori.\nStoria.\nFondato nel 1927 il club per circa sessant'anni partecipa a campionati dipartimentali e regionali. Nel 1987 diventa presidente Jean Donnadieu che insieme ad altri soci appassionati avvia un progetto basato sulla crescita del settore giovanile che cambier\u00e0 radicalmente la dimensione del club. La guida tecnica viene assegnata al figlio del presidente, Pascal Donnadieu, che guida il Nanterre alla scalata verso i campionati nazionali completata nel 2004 con l'arrivo in Pro B. Nel 2007 \u00e8 secondo in Coppa di Francia, risultato che sar\u00e0 bissato nel 2013. Vince la Pro B nel 2011 ed accede al massimo campionato nazionale. Dopo appena due stagioni di Pro A il Nanterre diventa campione di Francia battendo in finale lo Strasburgo.\nNel 2014, a fronte di una stagione deficitaria in campionato (culminata con l'esclusione, da detentore del titolo, dai play-off), conquista comunque il secondo trofeo della storia battendo il Nancy nella finale di Coppa di Francia.\nRoster 2021-2022.\n\"Aggiornato al 30 gennaio 2022.\""}
{"id": "2341239", "revid": "287204", "url": "https://it.wikipedia.org/wiki?curid=2341239", "title": "11\u00aa edizione dei Critics' Choice Awards", "text": "L11\u00aa edizione della cerimonia di premiazione dei Critics' Choice Movie Awards si \u00e8 tenuta il 9 gennaio 2006, all'interno del Santa Monica Civic Auditorium a Santa Monica (California)."}
{"id": "2341242", "revid": "869733", "url": "https://it.wikipedia.org/wiki?curid=2341242", "title": "Word of Mouth", "text": "Word of Mouth (\"passaparola\" in lingua inglese) pu\u00f2 riferirsi a:"}
{"id": "2341244", "revid": "287204", "url": "https://it.wikipedia.org/wiki?curid=2341244", "title": "Word of Mouth (album)", "text": ""}
{"id": "2341250", "revid": "682087", "url": "https://it.wikipedia.org/wiki?curid=2341250", "title": "Legamento fibuloastragaleo anteriore", "text": ""}
{"id": "2341253", "revid": "1543377", "url": "https://it.wikipedia.org/wiki?curid=2341253", "title": "Municipalit\u00e0 locale di Siyancuma", "text": " \nSiyancuma \u00e8 una municipalit\u00e0 locale (in inglese Siyancuma Local Municipality) appartenente alla municipalit\u00e0 distrettuale di Pixley ka Seme della Provincia del Capo Settentrionale in Sudafrica. \nIn base al censimento del 2001 la sua popolazione \u00e8 di 9.069 abitanti.\nLa sede amministrativa e legislativa \u00e8 la citt\u00e0 di Douglas e il suo territorio si estende su una superficie di ed \u00e8 suddiviso in 5 circoscrizioni elettorali (\"wards\"). Il suo codice di distretto \u00e8 NC078.\nGeografia fisica.\nConfini.\nLa municipalit\u00e0 locale di Siyancuma confina a nord con quelle di Tsantsabane, Kgatelopele (Siyanda), Sol Plaatje (Frances Baard) e con il District Management Areas NCDMA09, a est e a sud con quella di Letsemeng (Xhariep/Free State), a sud e a ovest con quella di Thembelihle e a ovest con il District Management Areas NCDMA07."}
{"id": "2341254", "revid": "1305772", "url": "https://it.wikipedia.org/wiki?curid=2341254", "title": "Blonde (Frank Ocean)", "text": "Blonde (reso graficamente come blond) \u00e8 il secondo album in studio del cantante statunitense Frank Ocean, pubblicato il 20 agosto 2016 dall'etichetta discografica Boys Don't Cry.\nIl \"Time\" lo ha nominato album dell'anno e \"Pitchfork\" lo definisce il migliore album degli anni 2010. La prestigiosa rivista Rolling Stone lo ha posizionato al 79\u00b0 posto nella classifica dei migliori album di sempre.\nL'album, reso inizialmente disponibile in esclusiva sulle piattaforme iTunes Store ed Apple Music, vede la partecipazione di artisti come Beyonc\u00e9, Andr\u00e9 3000, James Blake e Kim Burrell. Secondo \"Metacritic\", l'album \u00e8 stato il terzo pi\u00f9 presente nelle classifiche dei migliori album del 2016.\nAntefatti e pubblicazione.\nNonostante si fosse affermato come uno degli artisti pi\u00f9 interessanti della panorama R&amp;B e hip hop statunitense, Ocean non ha registrato nuove canzoni per quattro anni (tranne una nel 2014, \"Hero\"). A partire dal 2013, per\u00f2, ha cominciato a parlare del suo secondo disco, che nel 2014 sembrava praticamente finito. Non era cos\u00ec, e prima dell\u2019uscita sono passati ancora due anni. Nel frattempo, Ocean ha collaborato con il rapper Kanye West alla traccia \"Wolves\", contenuta nell'album \"The Life of Pablo\" (2016). Nei mesi successivi ha diffuso diversi indizi rispetto all'm uscita del nuovo disco, portando i fan a credere si intitolasse \"Boys Don\u2019t Cry\". Il 19 agosto viene reso disponibile in esclusiva per la piattaforma Apple Music il visual album \"Endless\" e il giorno successivo venne pubblicato indipendentemente \"Blonde\". Il cantante pubblicato \"Endless\", che \u00e8 composto da canzoni abbastanza scollegate tra loro, per rispettare un impegno contrattuale con la sua etichetta discografica, la Def Jam, e poter cos\u00ec pubblicare indipendentemente \"Blonde\". La cosa fece guadagnare notevolmente all'artista, e la casa discografica per questo decise di sciogliere il contratto con il cantante."}
{"id": "2341255", "revid": "1683880", "url": "https://it.wikipedia.org/wiki?curid=2341255", "title": "Gran Premio del Canada 1969", "text": "Il Gran Premio del Canada 1969, \"IX Player's Grand Prix of Canada\" e nona gara del campionato di Formula 1 del 1969, si \u00e8 svolto il 20 settembre sul Circuito di Mosport ed \u00e8 stato vinto da Jacky Ickx su Brabham-Ford Cosworth.\nNote.\n\"Salvo indicazioni diverse le classifiche sono tratte da \""}
{"id": "2341258", "revid": "1573940", "url": "https://it.wikipedia.org/wiki?curid=2341258", "title": "Palazzo dei Celestini", "text": "Il palazzo dei Celestini, per tre secoli sede del convento dei padri celestini, \u00e8 un monumento barocco di Lecce. Il palazzo e la basilica di Santa Croce costituiscono un unico complesso.\nStoria.\nIl monastero venne istituito gi\u00e0 nel 1352 dal conte di Lecce e duca di Atene, Gualtieri VI di Brienne. Tale complesso, affidato fin dall'inizio ai celestini, era situato sull'area occupata oggi dal castello. Nel 1549, infatti, in seguito alla volont\u00e0 di Carlo V di ampliare le mura e di costruire una nuova fortezza, il convento fu abbattuto e i celestini si stabilirono nell'attuale sito.\nDescrizione.\nIl nuovo complesso venne costruito a partire dal 1549, su progetto del Riccardi, al quale si deve l'originario chiostro e il portale dell'annessa Basilica di Santa Croce.\nI maggiori lavori furono realizzati nel '600. Il lungo prospetto (1659-1695) fu opera di due architetti leccesi; Giuseppe Zimbalo e Giuseppe Cino, i quali edificarono rispettivamente il primo e il secondo ordine.\nGli ordini della facciata risultano spartiti verticalmente da lesene. Il prospetto \u00e8 arricchito da due loggette poste sui lati, da numerose finestre decorate da elaborate cornici e da un fregio ornato con scudi araldici. Il portale d'ingresso , posto al centro, presenta una decorazione di putti e grappoli di frutta.\nDopo la soppressione degli ordini, avvenuta nel 1807, il monastero divenne palazzo del Governo. Attualmente ospita gli uffici della Prefettura e della Provincia."}
{"id": "2341259", "revid": "122805378", "url": "https://it.wikipedia.org/wiki?curid=2341259", "title": "Saint-Vallier Basket Dr\u00f4me", "text": "Il Saint-Vallier Basket Dr\u00f4me \u00e8 una societ\u00e0 cestistica avente sede a Saint-Vallier, in Francia. Fondata nel 1993 dalla fusione dello \"JA Saint-Vallier\" e del \"GYM Saint-Vallier\", gioca nel campionato francese.\nDisputa le partite interne nel Complexe sportif des deux Rives, che ha una capacit\u00e0 di 2.132 spettatori."}
{"id": "2341261", "revid": "287204", "url": "https://it.wikipedia.org/wiki?curid=2341261", "title": "Saint-Vallier Basket Drome", "text": ""}
{"id": "2341262", "revid": "599013", "url": "https://it.wikipedia.org/wiki?curid=2341262", "title": "Nick Eppehimer", "text": ""}
{"id": "2341264", "revid": "367445", "url": "https://it.wikipedia.org/wiki?curid=2341264", "title": "Sonet", "text": ""}
{"id": "2341266", "revid": "599013", "url": "https://it.wikipedia.org/wiki?curid=2341266", "title": "Epi Info", "text": "Epi Info \u00e8 un software statistico di pubblico dominio, creato dai Centers for Disease Control and Prevention (CDC) di Atlanta (USA) e diffuso dall'OMS attivamente in tutto il mondo per mettere a disposizione pratiche e tecniche dell'epidemiologia. Epi Info esiste da pi\u00f9 di 20 anni ed \u00e8 continuamente aggiornato per la compatibilit\u00e0 con Microsoft Windows. Il programma \u00e8 uno strumento giudicato unanimemente flessibile e versatile per condurre indagini epidemiologiche sul campo, raccogliere dati sanitari e condurre analisi di qualsiasi base di dati sulla salute. \nIl software \u00e8 gratuito e pu\u00f2 essere prelevato sia dal sito del CDC, e nella versione italiana, dal Sito italiano di Epi Info\nDal 1998 Epi Info \u00e8 stato prelevato da pi\u00f9 di 2.000.000 di downloads in 180 paesi nel mondo.\nStoria.\nLa prima versione, Epi Info 1, fu inizialmente utilizzata con MS-DOS 5.25 e fu realizzata nel 1985. MS-DOS continu\u00f2 ad essere l'unico sistema operativo di supporto utilizzabile per far girare il programma.\nEpi Info 2000 fu scritto in Visual Basic di Microsoft e divent\u00f2 la prima versione del programma compatibile con Windows.\nL'ultima versione per MS-DOS \u00e8 stata Epi Info 6.04d, realizzata nel gennaio del 2001.\nEpi Info 2000 cambi\u00f2 la strada dell'immagazzinamento e l'elaborazione automatica dei dati utilizzando il formato di database Microsoft Access, piuttosto che continuare ad usare il formato file plain-text di MS-DOS. \nIn seguito, ad Epi Info 2000, segu\u00ec Epi Info 2002, ed infine Epi Info 3.0 (nel 2004).\nL'ultima versione di Epi info per Windows 98/NT 4.0/2000/XP/Vista \u00e8 la 3.5.1,realizzata nell'agosto del 2008.\nCosa fa Epi Info.\nUna delle pi\u00f9 importanti caratteristiche di Epi Info \u00e8 la rapidit\u00e0 di creazione di un questionario, di costruzione di un procedimento di raccolta dei dati, di un veloce inserimento dei dati nel questionario creato e dell'analisi dei dati. \nPer scopi epidemiologici, cos\u00ec come per una indagine epidemiologica sul campo pu\u00f2 essere rapidamente creata una maschera elettronica di raccolta dei dati e realizzare una veloce analisi dei dati raccolti, risparmiando una considerevole quantit\u00e0 di tempo rispetto ad una indagine condotta con materiale cartaceo. \nEpi Info usa tre distinti moduli per svolgere queste funzioni: \"MakeView\", \"Enter\", e \"Analysis\".\nVi sono poi altri programmi come:\nCome funziona.\nLe maschere per l'inserimento dei dati, chiamate \"Views\", vengono create nel modulo MakeView. Le singole domande possono essere collocate in opportuni campi, posizionati nella schermata e poi incrociati in pi\u00f9 pagine. L'utente pu\u00f2 definire la domanda d'intestazione ed il formato dei dati che verranno inseriti. Il tipo di dati include numeri, testo, date, tempi, risposte si/no ecc\u2026\nGli utenti possono inoltre creare tendine a discesa, tabelle con codici e campi con commento e caselle di spunta. Una delle potenzialit\u00e0 di MakeView \u00e8 quella di creare Codici Check. Questi codici permettono di controllare il verificarsi di eventi in corrispondenza di determinate condizioni, creando una personalizzazione del questionario elettronico.\nIl modulo Analysis viene usato per analizzare i dati registrati nelle maschere di Epi Info. \u00c8 possibile importare ed esportare i dati raccolti in formato CSV, Microsoft Excel, Microsoft Access, dBase, FoxPro e altri formati.\nSi possono condurre analisi statistiche semplici (distribuzioni di frequenza, medie, percentili, grafici) che forniscono test statistici (come gli intervalli di confidenza, il test T di Student, ANOVA, statistiche non parametriche), e tabelle incrociate e stratificazioni con indicatori come l'odds ratio, il rischio ralativo e il Chi quadro. Inoltre Analysis \u00e8 in grado di fornire regressioni lineari e logistiche (semplici e multiple), analisi di sopravvivenza (Kaplan Meier e rischio proporzionale di Cox) e analisi per campioni complessi (Cluster).\nIl modulo Epi Map permette di distribuire la rappresentazione dei dati secondo riferimenti geografici e coordinate GPS. Il modulo EpiReport pu\u00f2 essere usato per revisionare e riformulare le informazioni dei vari strumenti e moduli di Epi Info. Il documento HTML che viene prodotto pu\u00f2 essere stampato o direttamente messo in rete o scambiato con altri utenti.\nL'utilizzo di Epi Info permette ai professionisti sanitari di produrre un questionario elettronico per registrare i dati raccolti ed effettuare le analisi statistiche e la produzione di relazioni corredate di indicatori. Epi Info consente di avvicinarsi alle tecniche di gestione dei dati e diventare autosufficienti nella ricerca delle risposte ai propri bisogni informativi. Epi Info pu\u00f2 essere impiegato come strumento per leggere le banche dati dei propri sistemi informativi, in particolare per mettere a disposizione le proprie conclusioni quantitative e scambiare i risultati delle indagini epidemiologiche svolte.\nCaratteristiche di Epi Info.\nEpi Info offre l'opportunit\u00e0 di utilizzare un linguaggio tecnico autonomo e proprietario basato sull'epidemiologia, la gestione e lo scambio di dati, favorendo cos\u00ec la condivisione di esperienze, conoscenze e sapere. La rete italiana di Epi Info si \u00e8 arricchita, negli ultimi anni, di gruppi di professionisti (medici di MG, neurologi, igienisti, medici del lavoro, ostetrici, esperti della qualit\u00e0, direttori sanitari, ecc.) che lavorano con Epi Info sulle stesse tematiche, ma ciascuno nel proprio ambito, a distanza. L'Associazione Italiana di Epi Info ha tra i propri obiettivi quello di avvicinare i saperi e le conoscenze favorendo lo scambio di esperienze attraverso alcuni strumenti.\nEpi Info \u00e8 compatibile con diversi strumenti informatici quali: \nEstensibilit\u00e0, in modo che organizzazioni diverse dal CDC (proprietario dei diritti sul software) possano produrre moduli addizionali\nSviluppi futuri.\nLa versione 7 \u00e8 attualmente in fase di sviluppo come progetto open-source, scritto utilizzando il linguaggio di programmazione Microsoft. NET. Entrambe le piattaforme Windows e Linux sono supportate. Il codice sorgente di distribuzione e il contributo avviene attraverso Codeplex. A differenza delle versioni precedenti di Epi Info, tuttavia, la versione 7 entra in uno dei due ambiti: CDC Edition e Community Edition. La Community Edition sar\u00e0 modificabile da parte degli utilizzatori in generale, mentre il CDC Edition sar\u00e0 riservata al team di sviluppo di Epi Info. Nel corso del tempo la CDC Edition includer\u00e0 le modifiche e i miglioramenti apportati per la Community Edition e mette\u00e0 il CDC in condizioni di valutare il processo di verifica del software. Resta l'approvazione del CDC per autorizzare l'installazione sul computer programma di Epi Info del governo degli Stati Uniti d'America.\nEPi Info 7 supporter\u00e0 i data base MySQL e SQL Server, oltre al tradizionale formato di Microsoft Access. Gli utenti avranno inoltre la possibilit\u00e0 di memorizzare i metadati separatamente dai dati stessi, per esempio, si potr\u00e0 lasciare il questionario in un file XML, mentre la memorizzazione dei dati raccolti avverr\u00e0 in un database MySQL. Un programma di utilit\u00e0 e di conversione consentir\u00e0 la compatibilit\u00e0 dei progetti in Epi 3 con la versione 7.\nInizialmente saranno disponibili con Epi Info 7 solo il modulo MakeView, Enter e Analisi dati. EpiMap, Report e la capacit\u00e0 di modificare il menu saranno aggiunti in seguito.\nBibliografia.\nEpi Info version 3.5.1 Read me file\nAndrew G. Dean \u201cDistribution of Epi Info software An evaluation using the internet\u201d American Journal of Preventive Medicine, Volume 16, Issue 4, Pages 314-317\nAndrew G. Dean, MD, MPH, Svati P. Shah, MPH, Jeanetta E. Churchill, MS Computer-Assisted Instruction in Epidemiology and Computing and a Framework for Creating New Exercises Am J Prev Med 1998;14:367\u2013371\nManuale in italiano Epi Info versione 6 \nJ. Ma, M. Ottena, R. Kamadjeu, R. Mir, L. Rosencrans, S. McLaughlin, S. Yoon New frontiers for health information systems using\nEpi Info in developing countries: Structured application framework for Epi Info (SAFE) international journal of medical informatics 7 7 (2008) 219\u2013225\nAndrew G Dean, Kevin M Sullivan, Minn Minn Soe Epi Info and OpenEpi in Epidemiology and Clinical Medicine \nHealth Applications of Free Software, 366 pages, February 2010 ISBN 1449538916 "}
{"id": "2341273", "revid": "767487", "url": "https://it.wikipedia.org/wiki?curid=2341273", "title": "Gersekar\u00e1t", "text": "Gersekar\u00e1t \u00e8 un comune dell'Ungheria di 773 abitanti (dati 2001). \u00c8 situato nella provincia di Vas."}
{"id": "2341274", "revid": "767487", "url": "https://it.wikipedia.org/wiki?curid=2341274", "title": "G\u00e9rce", "text": "G\u00e9rce \u00e8 un comune dell'Ungheria di 1.195 abitanti (dati 2001). \u00c8 situato nella provincia di Vas."}
{"id": "2341275", "revid": "599013", "url": "https://it.wikipedia.org/wiki?curid=2341275", "title": "Brett Eppehimer", "text": ""}
{"id": "2341277", "revid": "287204", "url": "https://it.wikipedia.org/wiki?curid=2341277", "title": "Saint-Quentin Basket-Ball", "text": "Il Saint-Quentin Basket-Ball \u00e8 una societ\u00e0 cestistica avente sede a San Quintino, in Francia. Fondata nel 1973, gioca nel campionato francese.\nDisputa le partite interne nel Palais des Sports Pierre Ratte, che ha una capacit\u00e0 di 3.100 spettatori."}
{"id": "2341278", "revid": "767487", "url": "https://it.wikipedia.org/wiki?curid=2341278", "title": "G\u00f3r", "text": "G\u00f3r \u00e8 un comune dell'Ungheria di 341 abitanti (dati 2001). \u00c8 situato nella provincia di Vas."}
{"id": "2341280", "revid": "30580", "url": "https://it.wikipedia.org/wiki?curid=2341280", "title": "Gran Premio degli Stati Uniti d'America 1969", "text": "Il Gran Premio degli Stati Uniti 1969, \"XII Grand Prix of the United States\" e decima gara del campionato di Formula 1 del 1969, si \u00e8 svolto il 5 ottobre sul Circuito di Watkins Glen ed \u00e8 stato vinto da Jochen Rindt su Lotus-Ford Cosworth, prima vittoria in carriera del pilota austriaco.\nNote.\n\"Salvo indicazioni diverse le classifiche sono tratte da \"\nRindt si aggiudica la sua prima gara in carriera vincendo GP degli Stati Uniti 1969 - f1world.it/amarcord"}
{"id": "2341282", "revid": "88740", "url": "https://it.wikipedia.org/wiki?curid=2341282", "title": "Kings and Queens", "text": "Kings and Queens o Kings &amp; Queens (\"re e regine\" in lingua inglese) pu\u00f2 riferirsi a:"}
{"id": "2341283", "revid": "287204", "url": "https://it.wikipedia.org/wiki?curid=2341283", "title": "Gyan\u00f3geregye", "text": "Gyan\u00f3geregye \u00e8 un comune dell'Ungheria di 148 abitanti (dati 2001). \u00c8 situato nella provincia di Vas."}
{"id": "2341284", "revid": "539155", "url": "https://it.wikipedia.org/wiki?curid=2341284", "title": "Studio op. 10 n. 12 (Chopin)", "text": "Lo Studio op. 10 n. 12 in Do minore, conosciuto anche con i titoli apocrifi \"La caduta di Varsavia\" o \"Rivoluzionario\" (appellativo datogli da Franz Liszt), \u00e8 una composizione per pianoforte scritta da Fryderyk Chopin nel 1831. \nStoria.\nSecondo uno dei primi biografi di Chopin, Karasowski, lo Studio in Do minore venne scritto di getto, nel settembre 1831, mentre il compositore si trovava a Stoccarda nel momento in cui venne a conoscenza del fallimento dell'insurrezione polacca stroncata dalle truppe russe. La Rivolta di Novembre ebbe inizio a Varsavia il 29 novembre 1830; Chopin non fu in grado di partecipare attivamente alla sommossa a causa delle sue instabili condizioni di salute e infine raggiunse Parigi nello stesso mese del 1831. Il fatto narrato \u00e8 probabilmente vero, come riportato da molti altri biografi; i caratteri dello Studio trovano peraltro riscontro in alcuni passi del diario che Chopin scrisse proprio mentre si trovava a Stoccarda e impost\u00f2 alcune composizioni, tra cui lo Studio, sotto l'impulso emotivo nato dal momento particolare che stava vivendo. Tuttavia \u00e8 ben poco probabile che il musicista abbia scritto tutto il brano in quel frangente; la tecnica, la scrittura espressiva, la perfezione formale e l'accuratezza della composizione sono ben lontane dall'improvvisazione. L'opera ha avuto quindi origine dall'impulso nato dalla passione politica e dall'improvvisazione da cui scaturirono i primi accordi e gli impetuosi arpeggi discendenti, ma fu completato in seguito, a Parigi, con un lavoro di rifinitura che ha portato alla perfezione espressiva, strutturale e formale. \nLo Studio in Do minore fu l'ultimo brano trasmesso dalla radio polacca nel settembre 1939, prima che venisse presa in consegna dalla truppe tedesche.\nAnalisi.\nLo Studio si presenta, fin dal principio, caratterizzato da un impetuoso scorrere della mano sinistra, che porta a creare un ambiente sonoro di forte pathos e drammaticit\u00e0. Su questo violento incedere della mano sinistra, si inseriscono icastici e incisivi motti melodici della mano destra. L'accompagnamento della mano sinistra, nel suo costante moto, ascendente e discendente, risulta per tutto il brano omogeneo e unitario ed \u00e8 frutto dell'unione di una serie di figurazioni diverse.\nNel finale, per Chopin, sorse il problema di come chiudere un brano caratterizzato da una cos\u00ec forte e inusitata spinta cinetica. Abbandonata, dunque, la tradizionale coda trionfalistica, il musicista sostitu\u00ec ad essa, con grande intuizione, una verticale caduta verso il basso, per scaricare tutta l'energia accumulata nel corso del pezzo, poi, portando il tema iniziale da otto a sedici battute, realizz\u00f2 una sensazione di sfinimento dello stesso e la frantumazione improvvisa del discorso melodico; infine, in'intensa discesa con un lancinante unisono a due mani e, per concludere, la risoluzione su quattro poderosi accordi nel registro pi\u00f9 basso.\nQuando Chopin componeva influenzato da una forte carica emotiva, come nel caso di questo Sudio, spesso era attratto da rievocazioni di opere di altri musicisti. Le suggestioni \"beethoveniane\" in questo lavoro sono infatti evidenti, come l'ultimo tempo della Sonata op. 57; si pu\u00f2 anche notare come un'affinit\u00e0 con il finale del primo movimento della Sonata op. 111, opera che, per\u00f2, Chopin probabilmente non aveva mai ascoltato.\nL'intento didattico presente nello Studio in Do minore \u00e8 essenzialmente sviluppare la forza e l'agilit\u00e0 della mano sinistra; al pianista \u00e8 richiesta una grande elasticit\u00e0 del polso e una totale flessibilit\u00e0 del braccio senza la quale il brano diventa difficilmente eseguibile."}
{"id": "2341285", "revid": "124623621", "url": "https://it.wikipedia.org/wiki?curid=2341285", "title": "Michael Milken", "text": "Biografia.\nNel 1977 M. Milken, accortosi delle potenzialit\u00e0 del mercato dei \"junk bond\" (obbligazioni con rating inferiore a BBB di Standard &amp; Poor's), cre\u00f2 le basi per il commercio di queste obbligazioni attraverso la banca Drexel Burnham Lambert. Il suo operato permise di superare i limiti riscontrati dai titoli a rischio, cio\u00e8 la scarsa liquidit\u00e0 e il rischio di default delle aziende emittenti. Milken, con i capitali e le strutture messe a disposizione dalla Drexel, pose rimedio a questi problemi costruendo un mercato secondario per i junk bond e finanziando gli emittenti in caso di difficolt\u00e0 economiche.\nPer ogni titolo rinegoziato sul mercato secondario la Drexel si assicurava una commissione del 2-3%, questo rese la compagnia di Milken la societ\u00e0 pi\u00f9 remunerativa di Wall Street nel 1987.\nLo stesso Milken tra il 1983 e il 1987 percep\u00ec un reddito personale superiore al miliardo di dollari.\nSul finire degli anni ottanta esplose lo scandalo finanziario che port\u00f2 la Drexel Burnham Lambert e Milken ad una condanna per insider trading (Milken venne condannato a 3 anni di reclusione). A causa delle perdite sulle obbligazioni spazzatura la Drexel fu costretta a dichiarare bancarotta.\nPremi.\nNel 1991 Michael Milken \u00e8 stato il vincitore della prima edizione del Premio Ig Nobel per l'economia."}
{"id": "2341286", "revid": "834", "url": "https://it.wikipedia.org/wiki?curid=2341286", "title": "Kings &amp; Queens", "text": ""}
{"id": "2341288", "revid": "767487", "url": "https://it.wikipedia.org/wiki?curid=2341288", "title": "Gy\u00f6ngy\u00f6sfalu", "text": "Gy\u00f6ngy\u00f6sfalu \u00e8 un comune dell'Ungheria di 1.095 abitanti (dati 2001). \u00c8 situato nella provincia di Vas."}
{"id": "2341290", "revid": "287204", "url": "https://it.wikipedia.org/wiki?curid=2341290", "title": "Saint-\u00c9tienne Basket", "text": "Il Saint-\u00c9tienne Basket \u00e8 una societ\u00e0 cestistica, parte della polisportiva Club Athl\u00e9tique de Saint-\u00c9tienne, avente sede a Saint-\u00c9tienne, in Francia. Fondata nel 1967, gioca nel campionato francese.\nDisputa le partite interne nello Stadium Pierre Maisonnial, che ha una capacit\u00e0 di 2.500 spettatori."}
{"id": "2341292", "revid": "287204", "url": "https://it.wikipedia.org/wiki?curid=2341292", "title": "Magic (album)", "text": ""}
{"id": "2341294", "revid": "767487", "url": "https://it.wikipedia.org/wiki?curid=2341294", "title": "Patvarc", "text": "Patvarc \u00e8 un comune dell'Ungheria di 652 abitanti (dati 2001). \u00c8 situato nella provincia di N\u00f3gr\u00e1d. "}
{"id": "2341295", "revid": "88740", "url": "https://it.wikipedia.org/wiki?curid=2341295", "title": "Leto", "text": ""}
{"id": "2341297", "revid": "599013", "url": "https://it.wikipedia.org/wiki?curid=2341297", "title": "Eric Schmieder", "text": ""}
{"id": "2341299", "revid": "439868", "url": "https://it.wikipedia.org/wiki?curid=2341299", "title": "Chiesa di San Giuliano (Ferrara)", "text": "La chiesa di San Giuliano si trova a Ferrara, in piazza della Repubblica all'angolo con largo Castello.\nStoria.\nNei pressi dell'attuale chiesa di San Giuliano, dove vi \u00e8 ora la fossa del castello, esisteva gi\u00e0 nel XIII secolo una chiesa parrocchiale dedicata a san Giuliano. Venne demolita nel 1385 per dare spazio alla costruzione del Castello Estense e poco distante, nel 1405, venne costruita una nuova chiesa per merito dello zelante cittadino Galeotto degli Avogari su terreno donato dal Marchese Niccol\u00f2 II, il costruttore \u00e8 ignoto. Nella fiancata vi \u00e8 un'epigrafe in versi latini che ricorda la fondazione della piccola chiesa.\nFin dal tempo degli Estensi, in questa costruzione ebbero sede le arti degli albergatori, degli orefici, dei pescatori, dei pescivendoli e dei beccari sino all'anno 1616 sotto il giuspatronato degli Avogari, una delle pi\u00f9 illustri famiglie della citt\u00e0.\nNel 1796 cess\u00f2 di essere officiata e rest\u00f2 chiusa per vari anni. Per evitarne la profanazione e forse la demolizione, il sacerdote conte Don Pietro Dalla Fabbra l'acquist\u00f2 conservando cos\u00ec alla citt\u00e0 uno dei suoi pi\u00f9 bei monumenti. Quindi il Dalla Fabbra la cedette a suo cugino Don Santina della nobile famiglia Fiori; questi a sua volta la lasciava in eredit\u00e0 al cardinale Luigi Giordani, arcivescovo di Ferrara dal 1877 al 1893, rimanendo poi sempre di diritto privato.\nFu restaurata nel XIX secolo e ancora alla met\u00e0 del XX secolo. Dopo diverse vicende \u00e8 ritornata di propriet\u00e0 dell'arcidiocesi.\nA causa del terremoto dell'Emilia del 2012 la chiesa di San Giuliano attualmente non \u00e8 accessibile e buona parte delle opere in essa contenute \u00e8 stata trasferita.\nDescrizione.\nEsterno.\nSulla facciata si trova un altorilievo degli inizi del XV secolo raffigurante san Giuliano che uccide per errore i genitori.\nInterno.\nGli interni furono completamente rimaneggiati nel XVIII secolo secondo i gusti dell'epoca. \nLa piccola chiesa ospitava opere di Bartolomeo Solati, Giacomo Bambini, Cesare Cromer, Giuseppe Menegatti, Paolo Grazzini; nel soffitto \u00e8 raffigurata \"la Vergine in gloria e i santi Giuliano, Eligio, Andrea e Luca\" opera del pittore Giovan Battista Ettori mentre la quadratura dell'affresco \u00e8 stata realizzata dal rodigino Massimo Baseggio.\nOrgano.\nSopra l'ingresso, situato in cantoria si trova l'organo costruito da Ercole Valvassori nel 1646. Inizialmente si trovava in altra sede non identificata; venne portato nella sede attuale nel 1700 dai F.lli Fedeli.\nLo strumento, a trasmissione integralmente meccanica, ha consolle a finestra, con unica tastiera di 50 tasti con prima ottava scavezza e pedaliera a leggio scavezza di 18 note costantemente unita al manuale."}
{"id": "2341300", "revid": "729019", "url": "https://it.wikipedia.org/wiki?curid=2341300", "title": "Piliny", "text": "Piliny \u00e8 un comune dell'Ungheria di 634 abitanti (dati 2001). \u00c8 situato nella provincia di N\u00f3gr\u00e1d."}
{"id": "2341302", "revid": "287204", "url": "https://it.wikipedia.org/wiki?curid=2341302", "title": "Mystica", "text": ""}
{"id": "2341303", "revid": "42179", "url": "https://it.wikipedia.org/wiki?curid=2341303", "title": "Leto Atreides I", "text": ""}
{"id": "2341305", "revid": "729019", "url": "https://it.wikipedia.org/wiki?curid=2341305", "title": "Pusztaberki", "text": "Pusztaberki \u00e8 un comune dell'Ungheria di 131 abitanti (dati 2001). \u00c8 situato nella provincia di N\u00f3gr\u00e1d."}
{"id": "2341309", "revid": "767487", "url": "https://it.wikipedia.org/wiki?curid=2341309", "title": "R\u00e1k\u00f3czib\u00e1nya", "text": "R\u00e1k\u00f3czib\u00e1nya \u00e8 un comune dell'Ungheria di 691 abitanti (dati 2001). \u00c8 situato nella provincia di N\u00f3gr\u00e1d."}
{"id": "2341312", "revid": "287204", "url": "https://it.wikipedia.org/wiki?curid=2341312", "title": "Union Jeanne d'Arc Phalange Quimper", "text": "L'Union Jeanne d'Arc Phalange Quimper, meglio noto come UJAP Quimper, \u00e8 una societ\u00e0 cestistica avente sede a Quimper, in Francia. Fondata nel 1984, gioca nel campionato francese.\nDisputa le partite interne nel Salle Michel Gloagen, che ha una capacit\u00e0 di 2.000 spettatori."}
{"id": "2341320", "revid": "287204", "url": "https://it.wikipedia.org/wiki?curid=2341320", "title": "Lepus tolai", "text": "La lepre di Tolai (\"Lepus tolai\" Pallas, 1778) \u00e8 un mammifero lagomorfo della famiglia dei Leporidi.\nConsiderata in passato come sottospecie della lepre africana (\"Lepus capensis tolai\"), \u00e8 stata poi riabilitata come specie a s\u00e9 stante, anzi comprendente a sua volta numerose sottospecie (fra cui la lepre tibetana, \"Lepus tibetanus\", in passato classificata come \"Lepus tolai tibetanus\").\nDistribuzione.\nCon numerose sottospecie (\"Lepus tolai aurigineus\", \"Lepus tolai buchariensis\", \"Lepus tolai cheybani\", \"Lepus tolai cinnamomeus\", \"Lepus tolai filchneri\", \"Lepus tolai lehmanni\", \"Lepus tolai swinhoei\" e \"Lepus tolai tolai\", mentre la sottospecie \"przewalskii\" \u00e8 stata spostata in \"Lepus oiostolus\") la specie occupa un ampio areale che va dalla sponda orientale del Mar Caspio alla Manciuria e da qui a sud fino al confine con il Laos, passando per l'Asia centrale, la Siberia meridionale e la Mongolia: il ritrovamento di un esemplare nel Kashmir farebbe supporre che la specie abbia esteso il proprio areale fino a queste zone.\nIl suo \"habitat\" \u00e8 costituito dalle aree semidesertiche o steppose, ma la si trova con facilit\u00e0 anche in zone rocciose, fino ad 8000 m di altezza, anche se solitamente si mantiene al di sotto dei 1000 m.\nDescrizione.\nDimensioni.\nMisura fino a 60 cm di lunghezza, per un peso che raggiunge i 2,5 kg.\nAspetto.\nIl corpo \u00e8 allungato e squadrato, con lunghe zampe e grossa testa.\nIl pelo della zona dorsale ha una tonalit\u00e0 che a seconda della sottospecie e della popolazione presa in considerazione varia dal grigio al bruno scuro, con brizzolature nere e bianche in particolare sul quarto posteriore: il ventre \u00e8 invece solitamente biancastro.\nBiologia.\nSi tratta di animali principalmente notturni, che durante il giorno riposano in nicchie che essi stessi ricavano nel folto della vegetazione o fra le rocce. In caso di pericolo, l'animale si immobilizza sperando nel camuffamento conferitogli dal manto estremamente mimetico, dandosi alla fuga solo qualora l'aggressore si avvicini troppo.\nAlimentazione.\nLa lepre di Tolai ha dieta esclusivamente erbivora: si nutre di erbe, germogli e di qualsiasi altro materiale di origine vegetale riesca a trovare e macinare coi forti denti.\nCome gli altri leporidi, anche la lepre di Tolai pratica la coprofagia per estrarre quanto pi\u00f9 nutrimento possibile dal cibo.\nRiproduzione.\nLa femmina va in estro durante i mesi caldi: dopo una gestazione di 6 settimane circa, d\u00e0 alla luce fino a sei cuccioli gi\u00e0 ricoperti di pelo e con gli occhi aperti. Costoro lasciano la madre dopo lo svezzamento (ad un mese circa d'et\u00e0), ma non sono maturi sessualmente prima di aver compiuto un anno (le femmine, in alcuni casi, anche prima)."}
{"id": "2341321", "revid": "287204", "url": "https://it.wikipedia.org/wiki?curid=2341321", "title": "Gran Premio del Messico 1969", "text": "Il Gran Premio del Messico 1969, \"VIII Gran Premio de Mexico\" e undicesima e ultima gara del campionato di Formula 1 del 1969, si \u00e8 svolto il 19 ottobre sul Circuito Magdalena Mixucha di Citt\u00e0 del Messico ed \u00e8 stato vinto da Denny Hulme su McLaren-Ford Cosworth.\nIl giro pi\u00f9 veloce \u00e8 stato segnato da Jacky Ickx.\nNote.\n\"Salvo indicazioni diverse le classifiche sono tratte da \""}
{"id": "2341323", "revid": "809148", "url": "https://it.wikipedia.org/wiki?curid=2341323", "title": "Polisportiva Ferrini Cagliari", "text": "La Ferrini Cagliari \u00e8 una societ\u00e0 polisportiva italiana.\nNata a Cagliari nel 1948 come costola dell'associazione di giovent\u00f9 cattolica di San Giacomo, assunse il nome attuale nel 1954 dopo il distacco dall'associazione in omaggio al docente universitario Contardo Ferrini.\nSport societari.\nLa societ\u00e0 consta di diverse sezioni, di cui le pi\u00f9 importanti sono quella di hockey su prato sia maschile sia femminile e quella di calcio maschile. Presenti anche le sezioni di nuoto e fitness.\nHockey su prato.\nMaschile.\nLa sezione maschile di hockey su prato della Ferrini milita nella stagione 2013-2014 in serie A1, la massima serie italiana riconquistata vincendo il girone A della serie A2 nella stagione precedente.\nFemminile.\nLa sezione femminile della Ferrini Hockey milita anch'essa nella stagione 2014-2015 nella Serie A1 del campionato femminile italiano. Proprio nel 2015 ha raggiunto la finale scudetto dove \u00e8 stata sconfitta dalle rivali cittadine dell'Amsicora.\nCalcio.\n1\u00b0 completo Ferrini Cagliari.\nLa sezione calcio della Polisportiva Ferrini milita nella stagione 2017-2018 nel campionato di Eccellenza regionale.\nNella stagione 2021-2022 vince il campionato regionale di Eccellenza sarda grazie al recordman e capitano Andrea Ruggeri.\nNella vicina Quartu Sant'Elena vi \u00e8 un'altra societ\u00e0 calcistica denominata Ferrini Quartu, milita per\u00f2 in una categoria inferiore e i colori sociali sono bianco e verde.\nFitness.\nLa sezione fitness della polisportiva si occupa tra le vari\u00e8 attivit\u00e0 anche dell'organizzazione di tornei di calcetto tra cui il pi\u00f9 importante \u00e8 il \u201cMaracan\u00e0\u201d."}
{"id": "2341327", "revid": "1318658", "url": "https://it.wikipedia.org/wiki?curid=2341327", "title": "UNESCO-IHE", "text": "L'UNESCO-IHE, Institute for Water Education \u00e8 un'organizzazione internazionale per l'educazione all'acqua, istituita come parte integrante dell'UNESCO nel 2003. L'istituto, fondato nel 1957 originariamente con il nome di International Course in Hydraulics Engineering, ha in seguito cambiato il suo nome in International Institute for Hydraulics and Environmental Engineering (IHE).\nL'Istituzione.\nL'UNESCO e il governo dei Paesi Bassi hanno congiuntamente assegnato all'UNESCO-IHE il ruolo di \"Istituto di categoria I\" dell'UNESCO. L'istituto ha sede in Delft, nei Paesi Bassi, ed essendo parte integrante di un organismo delle Nazioni Unite (ONU) appartiene a tutti i paesi membri dell'UNESCO.\nL'istituto opera in completa autonomia finanziaria e come tale rappresenta un modello unico e innovativo nell'ambito dell'UNESCO. Tale autonomia richiede un approccio imprenditoriale da parte dell'organizzazione affinch\u00e9 essa possa autosostenersi. L'UNESCO-IHE \u00e8 la pi\u00f9 grande organizzazione al mondo ad occuparsi esclusivamente di educazione professionale (post-universitaria) all'acqua e la sola nel sistema ONU autorizzata a conferire il titolo di \"Master of Science\".\nLa creazione dell'UNESCO-IHE risponde all'esigenza di potenziare, insieme ad altre universit\u00e0 e centri di ricerca, la conoscenza e le competenze di professionisti che lavorano nel settore dell'acqua. Gli stati membri dell'UNESCO hanno accesso a conoscenze e servizi offerti dall'UNESCO-IHE nella costruzione di capacit\u00e0 di risorse umane individuali e di istituzioni, fondamentali per il raggiungimento degli Obiettivi del Millennio, del piano di Johannesburg e di altri obiettivi nel settore dell'acqua.\nFunzioni.\nLe funzioni esercitate dall'UNESCO-IHE nel settore dell'acqua sono:\nA partire dalla nascita nel 1957, l'IHE\u00a0\u2013 come inizialmente si chiamava\u00a0\u2013 ha fornito educazione post-universitaria a pi\u00f9 di 13.500 professionisti (ingegneri e scienziati) quasi tutti provenienti da paesi in via di sviluppo o in transizione, per un totale di 160 Paesi. Ha anche conferito pi\u00f9 di 70 titoli di dottorato e realizzato numerosi progetti di ricerca e di \"capacity building\" in tutto il mondo."}
{"id": "2341329", "revid": "6923", "url": "https://it.wikipedia.org/wiki?curid=2341329", "title": "Futsal-liiga 1998-1999", "text": "La Futsal-liiga 1998-1999 \u00e8 stata la seconda edizione del campionato finlandese di calcio a 5, svoltasi nel 1998-1999 ha visto sostanzialmente confermare la precedente modalit\u00e0, con un aumento delle iscritte da 12 a 16."}
{"id": "2341331", "revid": "599013", "url": "https://it.wikipedia.org/wiki?curid=2341331", "title": "Daniel Klewer", "text": ""}
{"id": "2341332", "revid": "122805314", "url": "https://it.wikipedia.org/wiki?curid=2341332", "title": "Poitiers Basket 86", "text": "Il Poitiers Basket 86 \u00e8 una societ\u00e0 cestistica avente sede a Poitiers, in Francia. Fondata nel 2004 dalla fusione tra \"CEP Poitiers\" e \"Stade Poitevin\", gioca nel campionato francese.\nDisputa le partite interne nella Salle Fr\u00e9d\u00e9ric Lawson-Body, che ha una capacit\u00e0 di 2.800 spettatori."}
{"id": "2341334", "revid": "4711", "url": "https://it.wikipedia.org/wiki?curid=2341334", "title": "Union Poitiers Basket 86", "text": ""}
{"id": "2341336", "revid": "287204", "url": "https://it.wikipedia.org/wiki?curid=2341336", "title": "Mavra", "text": "Mavra \u00e8 un'opera buffa in un atto composta da Igor' F\u00ebdorovi\u010d Stravinskij fra il 1921 e il 1922. Il libretto \u00e8 di Boris Kochno tratto dalla novella in versi \"La casetta di Kolomna\" di Pu\u0161kin. Il lavoro \u00e8 dedicato alla memoria di Pu\u0161kin, Glinka e \u010cajkovskij. L'opera segna la fine del periodo russo del musicista e preannuncia, per alcuni aspetti, alcuni elementi della sua poetica neoclassica.\nStoria.\nNella primavera del 1921 Stravinskij si trovava a Londra per l'esecuzione di alcuni suoi lavori; qui, all'Hotel Savoy dove soggiornava, ebbe l'idea, insieme all'impresario teatrale Djagilev, di scrivere una piccola opera che avesse la funzione di prologo alla ripresa de \"La bella addormentata\" di \u010cajkovskij. Stravinskij scelse come soggetto del suo nuovo lavoro \"La casetta di Kolomna\" di Pu\u0161kin, ritenendola, per l'argomento, adatta ad un'opera buffa e chiese a Boris Kochno, collaboratore di Diagilev, di redigere il libretto. Dopo essersi dedicato alla trascrizione per pianoforte di tre movimenti da \"Petru\u0161ka\", Stravinskij inizi\u00f2 a comporre \"Mavra\" ad Auglet vicino a Biarritz man mano che Kochno gli inviava le parti scritte; nell'autunno il musicista si dedic\u00f2 alla riorchestrazione della \"Bella addormentata\", riprendendo il lavoro su \"Mavra\" nell'inverno e terminandolo l'anno seguente il 9 marzo. L'opera fu eseguita una prima volta in forma di concerto con l'autore al pianoforte, per accompagnare i cantanti, in una serata organizzata da Djagilev. La prima rappresentazione avvenne invece il 3 giugno 1922 all'Op\u00e9ra di Parigi messa in scena dai Balletti russi con la regia di Bronislava Nijinska e la direzione di Grzegorz Fitelberg. Mavra fu rappresentata insieme a \"Renard\", ma l'inserimento delle due brevi opere in mezzo ad altre altamente spettacolari, fece s\u00ec che non vennero quasi notate; se a questo si aggiunge il fatto che i cantanti non riuscirono a seguire le indicazioni coreografiche della Nijinska, si pu\u00f2 ben comprendere come la rappresentazione venisse male accolta dal pubblico e condannata dalla critica. Ci\u00f2 provoc\u00f2 un grande sconforto in Stravinskij poich\u00e9 egli teneva particolarmente a questo suo lavoro ritenendolo una svolta importante nell'evoluzione del suo pensiero musicale.\nTrama.\nLa storia \u00e8 molto semplice e ricalca abbastanza fedelmente il testo di Pu\u0161kin.\nUna vecchia signora e sua figlia \"Parasha\" vivono a Kolomna, all'epoca sobborgo di San Pietroburgo (realmente esistente). Il sipario si alza sul salotto di una famiglia borghese, dove la figlia Parasha sta ricamando ed intona \"l'Aria di Parasha\" in cui viene espressa la sua tristezza perch\u00e9 \u00e8 da pi\u00f9 di una settimana che non vede il suo amato \"Vassili\". Chiede anche all'uccellino di smettere di cantare perch\u00e9 il suo canto le provoca grande nostalgia. Vassili si affaccia alla finestra e risponde con la \"canzone gitana dell'ussaro\" dai toni fortemente allegri. Egli infatti si vanta di aver trascorso tutta la notte a far baldoria provocando, in questo modo, la gelosia di Parasha. Inizia un litigio amoroso tra i due, ma l'ussaro si mostra troppo seducente e la fanciulla non pu\u00f2 far altro che perdonarlo, trasformando cos\u00ec il litigio in un duetto d'amore. Entra poi in scena la madre che si lamenta poich\u00e9 \u00e8 senza serva, dato che la loro cuoca \"Fyokla\" \u00e8 morta da poco, manda allora Parasha a cercarne una nuova mentre si mette a chiacchierare con la \"Vicina\" iniziando un \"duetto\" in cui si lamentano entrambe dei tempi difficili e di quanto sia impegnativo trovare una nuova serva. La figlia torna a casa con una ragazza grande e grossa, \"Mavra\", in realt\u00e0 il soldato Vassili travestito da donna. La madre non si accorge del travestimento e la assume, contenta della fortuna avuta. Inizia allora un \"quartetto\" tra la Madre, Mavra, Parasha e la Vicina nel quale vengono cantate le lodi della cuoca scomparsa. La vicina poi si congeda e la madre va al piano di sopra a prepararsi per uscire. Rimasti soli, Parasha e Mavra iniziano un \"duetto\" nel quale cantano la loro futura felicit\u00e0 visto che adesso potranno stare per sempre insieme e vivere sotto lo stesso tetto. Parasha e la madre escono per andare in citt\u00e0 e decidono di tornare all'improvviso per scoprire se la nuova cuoca sia affidabile o meno e la trovano nell'atto tipicamente maschile di radersi. Questo crea grande scompiglio in casa, con la madre che sviene e la figlia che invoca invano il nome del suo amato il quale fugge dalla finestra mentre si cala il sipario.\nAnalisi.\nL'aver scelto come soggetto una novella di Puskin e l'aver dedicato l'opera a Puskin stesso, Glinka e \u010cajkovskij, sono fatti indicativi di una spiccata presa di posizione da parte del compositore nei confronti della linea musicale seguita dal Gruppo dei Cinque, basata essenzialmente su di un voluto nazionalismo di maniera. Per Stravinskij Puskin era il grande rappresentante della poesia russa che era anche riuscito ad accogliere nella sua arte la grande ricchezza dell'occidente, cos\u00ec come Glinka e \u010cajkovskij erano riusciti ad esprimere nelle proprie opere un nazionalismo spontaneo, autentico, allineandosi per\u00f2 alla tradizione occidentale, italiana e francese. Come dice lo stesso Stravinskij \"Mavra \u00e8 \u010dajkovskijana sia per il periodo sia per lo stile..., ma la dedica a \u010cajkovskij era anche un gesto propagandistico. Volevo mostrare una Russia diversa ai miei colleghi non russi, specialmente a quelli francesi, i quali erano, a mio parere, saturi dell'orientalismo da ente turistico\". Mavra \u00e8 un puro \"divertissement\" in cui diversi materiali sonori derivanti da motivi russi e tzigani si alternano a valzer e ragtime, tutto uniformato dall'ironia stravinskijana. Lo schema musicale consiste in diversi pezzi chiusi, separati da brevissimi passaggi di dialogo che non rendono pi\u00f9 necessario l'uso del recitativo. Le parti vocali fanno riferimento al bel canto, particolarmente alle sue forme pi\u00f9 convenzionali; il \"gioco\" di Stravinskij si evidenzia proprio nel contrasto ottenuto tra la linea melodica delle voci e le sonorit\u00e0 dell'orchestra composta soprattutto da strumenti a fiato; l'autore, privilegiando clarinetti e trombe ed escludendo strumenti dal suono pi\u00f9 morbido come flauti e oboi, riesce ad ottenere un effetto comico dalla contrapposizione. Mavra \u00e8 una vera e propria \"musica oggettiva\" e nel suo anti-sentimentalismo presenta una scrittura neoclassica, disincantata e lontana da ogni collocazione realistica; in questo il finale che non \"chiude\" la vicenda \u00e8 significativo. Nell'Opera buffa italiana si intuisce sempre quale sar\u00e0 la conclusione della vicenda amorosa dei protagonisti; in Mavra questo \"non finale\" lasci\u00f2 molto sconcerto e, malgrado le molte richieste, Stravinskij si rifiut\u00f2 di cambiarlo.\nDifferenze tra Mavra e La Casetta a Kolomna.\nIn linea generale la trama corrisponde a quanto scritto nel testo di Pu\u0161kin, ma, ovviamente, per questioni sceniche, si sono dovuti effettuare dei cambiamenti.\nKochno ha cercato di mantenere intatti i dialoghi, ma per arricchire la trama ne ha dovuti aggiungere altri. Dei 40 versi della Casetta a Kolomna, infatti, solo 26 contengono materiale pertinente alla trama, gli altri si perdono in riflessioni teoriche su varie questioni di tecnica poetica.\nLa prima differenza si trova nell'incipit stesso di Mavra. Nell'opera di Stravinskij il personaggio di Vassili viene introdotto sin dall'inizio, in maniera tale che, quando egli si fosse presentato sotto le vesti di Mavra, il pubblico sarebbe stato subito in grado di riconoscerlo. Ne La Casetta a Kolomna, invece, il lettore solo alla fine viene conoscenza della relazione tra Parasha e l'ussaro e solo perch\u00e9 \u00e8 l'autore stesso che lo induce a pensare in questo modo.\nUn'altra differenza risiede nelle abilit\u00e0 della cuoca morta. In Mavra vengono tessute le sue lodi, ne La Casetta a Kolomna Pu\u0161kin non fa menzione della bravura della serva. Anzi, afferma che \u00e8 solo il gatto a sentire la sua mancanza. Ironicamente Stravinskij cita questo passo quando nel \"Quartetto\" si cantano le virt\u00f9 della cuoca scomparsa e si pu\u00f2 udire come sottofondo il miagolio del gatto.\nInfine, anche gli altri protagonisti, come la Vicina, presentano differenze. Nel testo di Pu\u0161kin questi improbabili personaggi, dal punto di vista sociale, si presentano alienati. \u00c8 come se essi vivessero in un mondo a parte in cui esistono solo loro; ad esempio in Stravinskij la Vicina riveste proprio il ruolo di contorno sociale, cosa che permette di estrapolarla dal vuoto che circonda tutti gli altri ed osservarli in tal modo integrati in un contesto ambientale pi\u00f9 definito.\nOrganico orchestrale.\nTre ottavini, due cornette, due clarinetti, clarinetto piccolo, quattro fagotti, quattro corni, quattro trombe, tre tromboni, basso tuba, timpani, archi. "}
{"id": "2341345", "revid": "125407629", "url": "https://it.wikipedia.org/wiki?curid=2341345", "title": "Premium Cinema", "text": "Premium Cinema \u00e8 stato un gruppo di canali televisivi a pagamento editi da Mediaset. Ha iniziato la sua programmazione l'8 maggio 2009 con il solo canale \"Premium Cinema\".\nStoria.\nPremium Cinema \u00e8 nato l'8 maggio 2009 alle 21:00 su Mediaset Premium.\nIl 18 novembre 2009, l'offerta si allarga con l'arrivo di Premium Cinema Energy dedicato ai film d'azione, horror e brividi e di Premium Cinema Emotion, dedicato ai film romantici.\nDal 18 maggio 2010 il canale principale trasmette anche in alta definizione.\nIl 1\u00ba luglio 2011, nasce Premium Cinema Comedy dedicato a commedie e film comici.\nDal 5 marzo 2015 fino al 12 gennaio 2016, i canali sono stati disponibili anche in streaming sulla piattaforma Infinity.\nIl 23 giugno 2015, a seguito della riorganizzazione editoriale di Mediaset Premium, l'offerta viene nuovamente rinnovata con l'eliminazione della versione in definizione standard di Premium Cinema e l'arrivo di Premium Cinema 2 in alta definizione e delle rispettive versioni \"timeshift\" +24 in definizione standard di quest'ultimi. Dalla stessa data i canali traslocano di posizione occupando la zona dal canale 330 in avanti.\nIl 1\u00ba ottobre 2016, nascono le versioni in alta definizione e in timeshift +24 di Premium Cinema Energy e contestualmente sparisce la versione in definizione standard.\nIn seguito ad un accordo tra Mediaset Premium e Sky Italia reso noto il 30 marzo 2018, a partire dal 27 aprile 2018 i canali (ad esclusione di Premium Cinema 2 ed Energy +24) diventano disponibili solo in alta definizione anche sulla piattaforma satellitare.\nIl 1\u00ba giugno 2018 spariscono dal digitale terrestre Premium Cinema 2 (che rimane disponibile solo online) e i canali +24, mentre i canali HD vengono convertiti tutti in definizione standard. Dalla stessa data i canali tornano nuovamente disponibili anche all'interno della piattaforma Infinity nella sezione \"Canali Live\".\nIl 1\u00ba agosto 2018 chiude Premium Cinema 2.\nDa aprile 2019 i canali diventano disponibili anche su Sky Go.\nDal 1\u00ba giugno 2019, a seguito della chiusura del bouquet digitale terrestre di Mediaset Premium, i canali sono rimasti disponibili esclusivamente su Infinity e Sky.\nIl 1\u00ba luglio 2020 viene rimodulata l'offerta e i canali, passati da quattro a tre, cambiano nome: Premium Cinema e Premium Cinema Energy si uniscono in Premium Cinema 1 (di conseguenza Premium Cinema +24 diventa Premium Cinema 1 +24), Premium Cinema Emotion diventa Premium Cinema 2 e Premium Cinema Comedy diventa Premium Cinema 3.\nDall'8 aprile 2021, con l'unione di Infinity e Mediaset Play nella nuova piattaforma Mediaset Infinity, i canali diventano disponibili sul channel a pagamento Infinity+.\nIl 10 gennaio 2022 i tre canali Premium Cinema, assieme agli altri canali a pagamento del gruppo Mediaset, cessano le trasmissioni."}
{"id": "2341346", "revid": "124949065", "url": "https://it.wikipedia.org/wiki?curid=2341346", "title": "Chiesa di Sant'Antonio Abate (Ferrara)", "text": "La chiesa di Sant'Antonio abate, \u00e8 un luogo di culto cattolico sito all'angolo fra via Saraceno e via Cavedone a Ferrara.\nStoria.\nFu costruita nel XIV secolo dai frati di Vienne, la cittadina francese dove nel XI secolo erano state trasportate le reliquie del Santo dall'Oriente. Si sa che nel 1410 era gi\u00e0 priorato.\nNel 1584 venne restaurata e modificata, nel 1796 venne soppressa come molte altre chiese (era il periodo di dominazione francese) ma poi venne riconsacrata e nel 1864 ed il 1866 venne restaurata con un intervento che modific\u00f2 ampiamente il suo aspetto. Venne rifatta la facciata dall'architetto Antonio Tosi Foschini in stile neogotico. Intervennero vari artisti locali nei lavori sia interni che esterni, e solo il coro, risalente al XV secolo rimase quasi inalterato.\nDescrizione.\nL'interno mostra linee gotiche con vele e costoloni di grande pregio e conserva lo stile ogivale barocco. Nell'insieme \u00e8 un buon esempio dell'architettura sacra ferrarese medievale.\nLungo la facciata di via Cavedone \u00e8 presente un'edicola risalente al XVII secolo raffigurante la Crocifissione, opera di Francesco Robbio, restaurata nel 2000 dalla Ferrariae Decus.\nParrocchia.\nLa chiesa di Sant'Antonio abate \u00e8 una chiesa sussidiaria che rientra nella parrocchia di San Gregorio Magno."}
{"id": "2341348", "revid": "599013", "url": "https://it.wikipedia.org/wiki?curid=2341348", "title": "F\u00e1bio Noronha de Oliveira", "text": "Carriera.\nClub.\nCresciuto nelle giovanili del Flamengo, F\u00e1bio Noronha debutt\u00f2 nel 1994 come promessa del calcio brasiliano, ma rimase riserva di Roger e Z\u00e9 Carlos.\nNel 1997, lasci\u00f2 il Flamengo e si trasfer\u00ec per i rivali del Fluminense. Successivamente gioc\u00f2 per Ankaraspor e, nel 2006, America-RJ, prima di trasferirsi a Hong Kong, prima all'Happy Valley AA e poi al TSW Pegasus.\nNazionale.\nCon la Nazionale di calcio del Brasile ha giocato e vinto il ."}
{"id": "2341350", "revid": "539155", "url": "https://it.wikipedia.org/wiki?curid=2341350", "title": "Preludio op. 28 n. 3 (Chopin)", "text": "Il Preludio Op. 28 n. 3, conosciuto anche con il titolo apocrifo di \"Tu, Arte, sei come un fiore\", \u00e8 una composizione per pianoforte scritta da Fryderyk Chopin probabilmente fra il 1833 e il 1834. \nIl preludio, in Sol maggiore, ha come indicazione \"Vivace\" e dura solo un minuto, \u00e8 infatti di sole 33 battute. Contrasta nettamente con il preludio precedente della raccolta, in La minore, dall'atmosfera tragica. Il brano inizia con una veloce ventata di semicrome al basso che portano in un'atmosfera primaverile di spensieratezza e leggerezza; la mano destra propone una semplice e aggraziata melodia costruita su quattro brevissimi periodi di cui l'ultimo si collega direttamente alla Coda finale; un rapido e leggero arabesco percorre tutta la tastiera con le due mani unite nel moto in ottava. Appena il tempo di un respiro e l'incanto si dissolve. Il brano iniziato in Sol maggiore presenta diverse modulazioni, dal Re maggiore al Do maggiore, per tornare nel finale alla tonalit\u00e0 iniziale. Alcuni musicologi hanno voluto vedere un'analogia nella struttura della parte della mano sinistra con lo Studio in Do minore"}
{"id": "2341351", "revid": "124568865", "url": "https://it.wikipedia.org/wiki?curid=2341351", "title": "Metropolitans 92", "text": "Il Metropolitans 92 (conosciuto in precedenza anche come \"Paris-Levallois Basket\" o \"Levallois Metropolitans\") \u00e8 una societ\u00e0 cestistica avente sede a Levallois-Perret, nella periferia di Parigi, in Francia. Fondata nel 2007 dalla fusione tra Paris Basket Racing e Levallois Sporting Club Basket, gioca nel campionato francese.\nDisputa le partite interne nel Palais des Sports Marcel Cerdan che pu\u00f2 ospitare 4.000 spettatori.\nRoster 2021-2022.\n\"Aggiornato al 16 dicembre 2021.\""}
{"id": "2341353", "revid": "1543377", "url": "https://it.wikipedia.org/wiki?curid=2341353", "title": "Flydubai", "text": "Dubai Aviation Corporation (), conosciuta commercialmente come flydubai (), \u00e8 una compagnia aerea a basso costo emiratina di propriet\u00e0 del Governo di Dubai che la fond\u00f2 nel 2008 e ha come unica base il Terminal 2 dell'Aeroporto Internazionale di Dubai. Ha iniziato i voli il 1\u00ba giugno 2009.\nStoria.\nLa compagnia venne fondata nel luglio 2008 dal governo di Dubai. Nonostante Flydubai non faccia parte del The Emirates Group (anch'esso di propriet\u00e0 del Governo di Dubai), Emirates support\u00f2 Flydubai durante la sua fase iniziale. Il 14 luglio 2008 Flydubai firm\u00f2 un ordine con Boeing al Farnborough Air Show per 50 Boeing 737-800 per un valore complessivo di 3,74 miliardi di dollari, con la possibilit\u00e0 di convertire l'ordine nei Boeing 737-900ER, aereo pi\u00f9 capiente e con pi\u00f9 autonomia rispetto al Boeing 737-800.\nIl primo di questi aerei venne consegnato il 17 maggio 2009. I voli di linea iniziarono il 1\u00ba giugno successivo, con voli da Dubai a Beirut, in Libano e Amman, in Giordania. Da allora, il network della compagnia \u00e8 stato notevolmente ampliato.\nIl 13 febbraio 2013, Flydubai annunci\u00f2 che era in trattative sia con Boeing che con Airbus per un ordine di ulteriori 50 velivoli. Il 19 giugno dello stesso anno, la compagnia aerea comunic\u00f2 che sarebbe stata aggiunta la business class a bordo dei suoi aerei.\nIl 15 novembre 2017, durante il Dubai Airshow 2017, Flydubai firma un ordine storico con Boeing per l'acquisto di 225 737 MAX 8\nFlotta.\nLa flotta di flydubai \u00e8 composta dai seguenti aeromobili:"}
{"id": "2341362", "revid": "322321", "url": "https://it.wikipedia.org/wiki?curid=2341362", "title": "Chiesa di San Giacomo (Ferrara, via del Carbone)", "text": "La chiesa di San Giacomo \u00e8 stata un luogo di culto poi sconsacrato che si trova in via del Carbone a Ferrara. Fu costruita nell'XI secolo in stile romanico.\nStoria.\nAll'inizio del XV secolo fu innalzato il pavimento della chiesa e di conseguenza anche l'intero fabbricato fu rimaneggiato, compresa la facciata che, dopo questo intervento, rimase praticamente inalterata, in cotto ferrarese. Della chiesa romanica rimangono numerosi particolari come alcune finestre.\nNel medioevo i nobili che stavano per ricevere le insegne ed essere armati cavalieri nell'Ordine di San Giacomo di Compostela trascorrevano nella chiesa la veglia d'armi.\nTrovandosi all'interno del ghetto di Ferrara papa Urbano VIII nel 1627 avrebbe voluto abbatterla, ma fu risparmiata dopo le numerose richieste popolari. Anche Lucrezia Seghizzi, senese, ex dama di corte della duchessa di Urbino, nata di religione ebraica e convertitasi in giovane et\u00e0 si un\u00ec alle preghiere del popolo. Rimase consacrata sino all'arrivo delle truppe napoleoniche che la soppressero come parrocchiale, la chiusero al culto e la cedettero a privati.\nIpotesi della presenza templare a Ferrara.\nLo storico Marco Antonio Guarini sostiene che la chiesa sia stata eretta dalla famiglia Pagano (o dei Pagani) appena arrivata a Ferrara. Questa aveva tra i suoi antenati il primo gran maestro dei cavalieri templari Ugo dei Pagani, e lo storico afferma che il fondatore dell'Ordine del Tempio \u00e8 sepolto proprio nella chiesa di San Giacomo.\nSituazione dal XIX secolo.\nIl 19 giugno 1821 il campanile croll\u00f2 distruggendo la canonica, parte dell'abside e del presbiterio.\nDal XIX secolo la chiesa non \u00e8 pi\u00f9 adibita al culto e a partire dagli anni settanta \u00e8 usata come sala cinematografica."}
{"id": "2341364", "revid": "827882", "url": "https://it.wikipedia.org/wiki?curid=2341364", "title": "Jelly belly", "text": "Le jelly belly sono delle caramelle di gelatina, di origine statunitense, dalla tipica forma di fagiolo, dalla quale prendono il tipico nome \"jelly beans\".\nStoria.\nNel 1976 l'azienda Jelly Belly Candy Company ebbe l'idea di creare nuovi tipi di caramelle in gelatina. Nello stesso anno si crearono i primi otto gusti con aromi naturali:\nOra i gusti sono 50. Il nome \u00e8 derivato dal fatto che sono caramelle morbide (Jelly) e panciute (belly). Nel 1983 la NASA nella missione Challenger mand\u00f2 una confezione di Jelly belly nello spazio. Ora la diffusione di queste caramelle \u00e8 mondiale.\nIngredienti.\nGusti orridi.\nAlcune gelatine sembrano accostarsi a dei gusti un po' strambi e stravaganti, ecco alcuni esempi:\nAltri gusti.\nTra gli altri gusti vi sono:\nJelly belly ai gusti sportivi, Jelly belly senza zucchero, Jelly belly gusti soda, frapp\u00e9 e nuovi gusti in rodaggio."}
{"id": "2341376", "revid": "539155", "url": "https://it.wikipedia.org/wiki?curid=2341376", "title": "Preludio op. 28 n. 6 (Chopin)", "text": "Il Preludio Op. 28 n. 6, in Si minore, conosciuto anche con il titolo apocrifo di \"Campane che rintoccano\", \u00e8 una composizione per pianoforte scritta da Fryderyk Chopin nel 1838.\nChopin scrisse questo preludio, molto probabilmente, nel 1838 quando si trovava sull'isola di Maiorca nel monastero di Valldemossa. Il brano presenta una netta analogia con il Preludio n. 4, anch'esso risalente al periodo passato sull'isola; i due pezzi sembrano essere complementari, infatti hanno la stessa durata, sono in tonalit\u00e0 minore, un tempo molto lento e presentano l'uno la melodia alla mano destra, l'altro alla sinistra; i due preludi sono inoltre simili per l'atmosfera cupa e profondamente malinconica, tanto che furono eseguiti nel 1849 dall'organista Lef\u00e9bure-W\u00e9ly al funerale del compositore.\nIl brano, \"Lento assai\", inizia con la mano sinistra che disegna un arpeggio verso l'alto, subito frenato in un'appoggiatura discendente da cui si sfrangiano, come precipitando, piccole meteore sonore. La mano destra appoggia mestamente lo stesso accordo di Si minore ribattendo nella parte superiore del canto suoni argentei. Cos\u00ec il tema, in realt\u00e0 un solo frammento ripetuto continuamente, forma una linea continua, quasi ossessiva, avvolgendo il brano di un senso di cupa ineluttabilit\u00e0 tanto da far ricordare il suono della campana del convento, fino alla fine. Di nuovo il tema si ripete e solo a tratti sembra aprirsi a qualche spiraglio, sino a quando, come imboccando la via del ritorno, inverte la direzione scorrendo su un'appoggiatura ascendente, seguita da una scaletta digradante. L'insistente ribattuto della mano destra sembra descrivere, un po' sinistramente, l'atmosfera di Valldemossa e delle sue rovine, con quel clima tetro che aveva profondamente colpito il musicista. Poche misure di coda, e il tema sfuma sempre pi\u00f9 in lontananza, spegnendosi all'orizzonte in un lieve e malinconico finale."}
{"id": "2341381", "revid": "287204", "url": "https://it.wikipedia.org/wiki?curid=2341381", "title": "Hermine de Nantes Atlantique", "text": "L'Hermine de Nantes Atlantique \u00e8 una societ\u00e0 cestistica avente sede a Nantes, in Francia. Fondata nel 1932, gioca nel campionato francese.\nDisputa le partite interne nel Palais des sports de Beaulieu, che ha una capacit\u00e0 di 4.000 spettatori."}
{"id": "2341382", "revid": "4711", "url": "https://it.wikipedia.org/wiki?curid=2341382", "title": "Hermine de Nantes", "text": ""}
{"id": "2341383", "revid": "123967691", "url": "https://it.wikipedia.org/wiki?curid=2341383", "title": "Strage della famiglia Einstein", "text": "La strage della famiglia Einstein, nota anche come strage di Rignano e strage del Focardo, avvenne il 3 agosto 1944 nel territorio di Rignano sull'Arno nel corso della seconda guerra mondiale, a opera di militari tedeschi.\nIn essa morirono tre donne: Cesarina Mazzetti (detta Nina) e Luce e Annamaria Einstein, moglie e figlie di Robert Einstein.\nI motivi pi\u00f9 plausibili sembrano da ricondurre alla volont\u00e0 di colpire indirettamente Albert Einstein, che era cugino di Robert e che all'insorgere del nazismo aveva lasciato la Germania. Hitler nutriva un'avversione particolare nei confronti dello scienziato, sempre pi\u00f9 simbolo dell'opposizione antinazista in America e inoltre di origine ebraica, e verosimilmente ordin\u00f2 che fosse colpito negli affetti pi\u00f9 prossimi rimastigli in Europa.\nUn'ulteriore indicazione in tal senso viene da un biglietto rinvenuto il giorno dopo la strage nel giardino della villa, in cui si legge che i membri della famiglia erano stati condannati \"\"in quanto rei di tradimento e giudei\". In realt\u00e0 Cesarina Mazzetti, figlia di un pastore protestante, non era ebrea, e cos\u00ec le due figlie; l'unica loro colpa era di portare il nome Einstein. Lo conferma il fatto che furono risparmiate dal massacro le tre nipoti e le cugine, facenti parte dello stesso nucleo familiare, ma con un diverso cognome.\nStoria.\nLa famiglia Einstein, proveniente da Firenze, si trasfer\u00ec nelle vicinanze di Troghi a fine degli anni Trenta quando acquist\u00f2 la Villa del Focardo all'interno dell'omonima fattoria.\nDurante il conflitto la zona fu interessata da un'intensa attivit\u00e0 bellica e fra il 1943 ed il 1944 le truppe tedesche iniziarono a rastrellare numerose ville della campagna fiorentina; quella della famiglia Einstein fu scelta come sede di un gruppo di ufficiali della Wehrmacht, mentre la truppa aveva trovato sistemazione intorno alla fattoria. Con l'avvicinarsi del fronte, Robert decise per sicurezza di lasciare la villa nascondendosi nei boschi vicini assieme ad alcuni amici partigiani, ma la moglie e le figlie, ritenendosi al sicuro dalla deportazione, rimasero a Focardo con il resto della famiglia. Il 3 agosto 1944, ultimo giorno di permanenza delle truppe tedesche nel territorio di Rignano, accadde l'irreparabile: un reparto di soldati tedeschi delle SS fece irruzione nella villa e, dopo un sommario interrogatorio, fucil\u00f2 le figlie e la moglie di Robert Einstein dando fuoco alla casa, mentre Lorenza, Paola e l'altra cugina, Anna Maria Bellavite, vennero rinchiuse in una stanza buia e risparmiate dalla furia omicida. Dal suo rifugio nei boschi della vallata Robert vide le fiamme e, scoprendo l'orrendo assassinio, tent\u00f2 vanamente il suicidio.\nLa cronaca successiva vide il 4 agosto il ritrovamento nel giardino della stessa villa di un foglio, unico documento ufficiale della vicenda, con scritto \"\u2026abbiamo giustiziato i componenti della famiglia Einstein, rei di tradimento e giudei\"\"; di l\u00ec a poco vi fu l'intervento degli alleati che, per interessamento diretto di Albert Einstein, desideroso di conoscere la sorte del cugino e della famiglia, fecero giungere sul luogo del massacro il maggiore della Quinta Armata Milton Wexler, il quale il 17 settembre inform\u00f2 con una lettera lo scienziato dell'eccidio. Il 27 novembre dello stesso anno Robert scrisse al cugino, informandolo di aver avuto assicurazione che la commissione americana per i crimini di guerra aveva gi\u00e0 avviato le indagini per ottenere l'identificazione e la condanna degli assassini. Il dolore per la tragedia sconvolse comunque l'uomo, e fu cos\u00ec forte che Robert Einstein si tolse la vita il 13 luglio 1945, nel giorno del 32\u00ba anniversario di matrimonio con Nina. Fu sepolto accanto alla famiglia nel cimitero della Badiuzza, presso la localit\u00e0 Le Corti, a poco distanza dalla Villa del Focardo.\nI responsabili della strage non sono mai stati ufficialmente identificati e solo dagli anni Novanta, dopo la scoperta dell'Armadio della Vergogna, sono ripartite nuovamente le pressioni politiche per la riapertura delle indagini da parte della Procura Militare di La Spezia. Secondo quanto ricostruito dallo storico italiano Carlo Gentile, gli autori del massacro furono i soldati del 104\u00ba reggimento Panzergrenadier della Wehrmacht, alcuni tuttora viventi, sui quali la Germania ha avviato le pratiche per indagare sulle responsabilit\u00e0. L'ipotesi di reato \u00e8 quella di uccisione di civili aggravata dall'odio razziale.\nIl libro.\nLorenza Mazzetti, nipote di Robert e Nina, \u00e8 sopravvissuta alla strage e ne ha raccontato l'orrore in un romanzo autobiografico dal titolo \"Il cielo cade\", pubblicato nel 1961. L'autrice, rimasta orfana con la sorella in tenera et\u00e0, rivive con il suo sguardo di bambina gli anni a cavallo tra il 1943 e il 1945, ripercorrendo la vita presso la famiglia degli zii nella Villa del Focardo. La figura dello zio Wilhem, a cui il libro \u00e8 sentimentalmente dedicato, adombra quella di Robert Einstein.\nIl film e le commemorazioni.\nL'eccidio rimase a lungo quasi dimenticato. La villa del Focardo, distrutta dall'incendio, fu ricostruita.\nNel 1979, nel 35\u00ba anniversario della strage, avvenne la prima commemorazione pubblica al cimitero della Badiuzza, promossa dall'amministrazione comunale di Rignano sull'Arno e dall'ANFIM. Intervennero Nello Dini, che della strage era stato testimone, e il Presidente dell'ANFIM, Ugo Jona. Si decise in quell'occasione l'erezione nel cimitero di un monumento commemorativo; l'alta stele in acciaio fu realizzata su progetto degli allievi dell'Istituto Statale d'Arte di Firenze.\nNel 1986, don Leto Casini, che di Lorenza, Paola e Annamaria (Cic\u00ec) era stato insegnante a Firenze prima della guerra, dedic\u00f2 all'eccidio alcune commosse pagine della sua autobiografia, basandosi su quanto a lui riferito nel dopoguerra da Lorenza.\nNel 2000 dal libro di Lorenza Mazzetti fu ricavato l'omonimo film \"Il cielo cade\"., sceneggiato e diretto dai gemelli Antonio e Andrea Frazzi.\nIl 27 gennaio 2005, in occasione del Giorno della memoria, l'eccidio fu nuovamente ricordato con speciale solennit\u00e0 al cimitero della Badiuzza alla presenza del Sindaco di Rignano Gianna Margherini, dell'Assessore alla Provincia di Firenze Tiziano Lepri, della pastora valdese di Firenze Gianna Sciclone e del Presidente dell'ANFIM, Ugo Jona, tornato per l'occasione a visitare il luogo di sepoltura della famiglia Einstein.\nNel centro del capoluogo di Rignano sull'Arno \u00e8 stata dedicata una via alla Famiglia Einstein."}
{"id": "2341392", "revid": "287204", "url": "https://it.wikipedia.org/wiki?curid=2341392", "title": "Futsal-liiga 1999-2000", "text": "La Futsal-liiga 1999-2000 \u00e8 stata la terza edizione del campionato finlandese di calcio a 5, svoltasi nel 1999-2000 si \u00e8 strutturato in due gironi (uno da 7 squadre, l'altro da 8), con fase finale a Helsinki tra le prime due di ogni girone."}
{"id": "2341393", "revid": "827882", "url": "https://it.wikipedia.org/wiki?curid=2341393", "title": "Jelly bean", "text": ""}
{"id": "2341395", "revid": "539155", "url": "https://it.wikipedia.org/wiki?curid=2341395", "title": "Preludio op. 28 n. 7 (Chopin)", "text": "Il Preludio Op. 28 n. 7, conosciuto anche con il titolo apocrifo di \"Danza Polacca\", \u00e8 una composizione per pianoforte scritto da Fryderyk Chopin nel 1836.\nLa data di composizione di questo preludio \u00e8 certa; la giovane aristocratica polacca Delfina Potocka, discreta musicista e probabilmente allieva di Chopin, chiese al maestro di lasciare sul proprio album un suo ricordo musicale personale. Il Preludio venne annotato dal compositore con la data 1836. Il brano, \"Andantino\" in La maggiore, \u00e8 brevissimo, solo sedici battute, ed \u00e8 di facilissima esecuzione. Per durata si esaurisce nell'arco di pochi secondi ed \u00e8 il brano in assoluto pi\u00f9 breve di tutta la letteratura romantica. Come ha scritto il musicologo Arthur Hedley \"finisce quasi prima di essere incominciato\". Il tema di mazurka, lieve e salottiero, proposto in questo brano \u00e8 come un fugace pensiero per la propria terra e un omaggio per un'incantevole compatriota.\nProprio per la sua brevit\u00e0 spesso i pianisti lo suonano due volte di seguito, facendo attenzione che la ripresa sia eseguita in \"pianissimo\"."}
{"id": "2341396", "revid": "74173", "url": "https://it.wikipedia.org/wiki?curid=2341396", "title": "Lucio Albinio (tribuno della plebe)", "text": "Secondo Quinto Asconio Pediano Lucio Albinio Patercolo (in latino \"Lucius Albinius Paterculus\"), secondo Tito Livio Lucio Albino (in latino \"Lucius Albinus\"); \u00e8 stato il primo tribuno della plebe, con Gaio Licinio Stolone, nel 494 a.C.\nDi lui poco si sa: fu eletto subito dopo l'istituzione della magistratura, stando a Tito Livio addirittura dopo il discorso di Menenio Agrippa, a secessione plebea ancora in corso. Subito dopo l'elezione, secondo alcune delle fonti citate da Tito Livio, Lucio Albinio e Gaio Licinio Stolone nominarono al loro fianco altri tre tribuni, fra i quali l'artefice della secessione stessa, Sicinio."}
{"id": "2341400", "revid": "110157", "url": "https://it.wikipedia.org/wiki?curid=2341400", "title": "Chiesa di San Girolamo (Ferrara)", "text": "La chiesa di San Girolamo, \u00e8 una chiesa cattolica in via Savonarola a Ferrara.\nStoria.\nL'area sulla quale sorge la chiesa venne donata ai gesuati da un benefattore, Nicol\u00f2 dall'Oro (chiamato Ziponari) ed appartiene alla parte medievale del nucleo cittadino tra via Pergolato, via Savonarola, via Madama e via Borgo di Sotto, legata all'addizione di Niccol\u00f2 II d'Este.\nIn tal modo l'Ordine dei Gesuati, gi\u00e0 dal 1378, eresse un oratorio e nel 1428 Giovanni Tavelli da Tossignano, divenuto poi vescovo di Ferrara, vi fece edificare accanto una chiesa che poi venne distrutta dopo la soppressione dell'Ordine nel 1671.\nLa chiesa venne ricostruita tra il 1703 e il 1712 su progetto di Giulio Panizza per incarico dei padri carmelitani scalzi che vi erano arrivati nel 1658 per decreto di Papa Clemente X, prendendo il posto dei gesuati e vi rimasero sino al periodo napoleonico quando molti istituti religiosi vennero soppressi e vi ritornarono solo nel 1821.\nAspetti architettonici.\nInterno.\nL'interno \u00e8 a navata unica centrale tipicamente settecentesco con altari laterali e conserva opere artistiche degne di attenzione: l\u2019ancona della seconda cappella a destra raffigurante San Giuseppe che appare Santa Teresa d\u2019Avila, e un \"San Giovanni Stock e la Madonna col Bambino\", opere di Pietro Benati. Molto interessante \u00e8 la pala dell\u2019altare maggiore che raffigura \"San Girolamo nel deserto\", di Francesco Pellegrini. \nNella prima cappella a sinistra \u00e8 custodito il corpo del beato Giovanni Tavelli da Tossignano. In origine, trasportato dalla Cattedrale nell'anno 1713, fu deposto nella cripta sotto l'altare maggiore poi, il 23 luglio 1719, in un'urna sotto l'altar maggiore e infine, nel 1947, collocato sotto l'altare del Crocifisso.\nFacciata.\nLa facciata \u00e8 tripartita (allegoria della Santissima Trinit\u00e0) e mostra due nicchie nella parte inferiore e due nella parte superiore, aventi funzione decorativa. \nLa facciata \u00e8 adornata anche da due statue: S. Teresa di Ges\u00f9 e S. Giovanni della Croce, opera di Ferreri, inoltre ha un portale in marmo che viene dalla soppressa chiesa di S. Anna, un tempo annessa all'antico ospedale quando si trovava nell'area ex Sant'Anna.\nTerremoto.\nDopo il terremoto dell'Emilia del 20 e 29 maggio 2012 le 6 guglie decorative sono state rimosse per sicurezza e sono state deposte nel giardino davanti alla facciata. L'edificio \u00e8 agibile ed aperto al culto."}
{"id": "2341408", "revid": "287204", "url": "https://it.wikipedia.org/wiki?curid=2341408", "title": "Mario Rinaldi", "text": "Carriera.\nIl primo titolo conquistato \u00e8 stato a livello juniores nel campionato italiano di motocross del 1988 per ripetersi in quello di enduro del 1989 su una Yamaha, prima di passare alla categoria maggiore l'anno successivo.\nNella sua carriera ha ottenuto quattro titoli individuali nel campionato mondiale di enduro (1992-1994-1997-2000) e altrettante volte la vittoria con la squadra nazionale italiana nella Sei Giorni Internazionale di Enduro (in Australia (Cessnock) nel 1992, negli Stati Uniti (Tulsa) nel 1994, in Italia (Lumezzane) nel 1997 e in Spagna (Granada) nel 2000).\nInoltre \u00e8 arrivato per 5 volte al secondo posto nel mondiale; in due occasioni, nel 1995 e 1996, per solo un punto in meno rispetto allo svedese Anders Eriksson.\nNel 1999 era addirittura giunto a pari punti con il connazionale e compagno di team Giovanni Sala; il titolo in un primo momento sembrava ex aequo per aver terminato il campionato a pari punti e con lo stesso numero di primi, secondi e terzi posti. Ma secondo un cavillo del regolamento internazionale della federazione motociclistica veniva assegnato il titolo iridato a chi avesse vinto l'ultima prova speciale; quest'ultima era stata vinta da Giovanni Sala che quindi si assegn\u00f2 il titolo.\nA livello nazionale seniores ha vinto 11 titoli italiani; dal 1992 fino al 1995 ne vince 4 di fila nella classe riservata alle 350 cm\u00b3 con motore a quattro tempi. Dal 1996, dopo la modifica al regolamento introdotta dalla federazione che portava la cilindrata a 400\u00a0cm\u00b3, ne vince altri 5 consecutivi dal 1996 fino al 2000 (tutti su una KTM del team Farioli). Nel 2001 passa tra le file del team Ufo su una Yamaha e ottiene il decimo titolo, sempre nella stessa classe.\nNel 2002 passa alla classe riservata alle 500 4t e riesce a vincere il suo ultimo titolo, interrompendo la lunga serie ottenuta da Fabio Farioli, vincitore del titolo ininterrottamente dal 1991 al 2001.\nL'ultima motocicletta utilizzata prima di annunciare ufficialmente il suo ritiro \u00e8 stata una Husaberg; nel 2009 comunque Rinaldi \u00e8 tornato a correre negli Assoluti di Enduro in sella sempre ad una Husaberg arrivando al 6\u00ba posto finale nella classe 500 4t.\nSempre lo stesso anno ha aperto la \"Mario Rinaldi Enduro Academy\", una scuola di tecnica per l'enduro, dove si insegna teoria, pratica e assistenza tecnica."}
{"id": "2341411", "revid": "1573940", "url": "https://it.wikipedia.org/wiki?curid=2341411", "title": "Pelophylax lessonae", "text": "La rana di Lessona, conosciuta anche come rana verde minore (\"Pelophylax lessonae\" ()) \u00e8 un anfibio anuro della famiglia Ranidae, presente in Europa.Fu descritta per la prima volta da Lorenzo Camerano nel 1882 che ne scelse il nome specifico in onore del suo maestro, l'erpetologo Michele Lessona.\nDescrizione.\nHa caratteristiche comuni agli altri \"Pelophylax\", con muso appuntito e testa triangolare. La lingua \u00e8 biforcuta e i denti sono vomerini, ossia presenti sul vomere. La pelle \u00e8 liscia e non squamosa, con colorazione del dorso che va dal verde-giallastro al verde-oliva, con macchie pi\u00f9 scure estremamente variabili per numero e dimensioni e una linea medio-dorsale pi\u00f9 chiara. Il ventre \u00e8 biancastro. Le zampe posteriori presentano delle strisce scure. I maschi sono provvisti di due sacchi vocali esterni vicino agli angoli della bocca, che se non usati si presentano invisibili.\nDistribuzione e habitat.\nQuesta specie \u00e8 ampiamente diffusa in Europa, dalla Francia e dalla Svezia meridionale sino al bacino del Volga. In Italia \u00e8 diffusa in quasi tutta l'area settentrionale. Nel resto della penisola e in Sicilia le popolazioni sono attribuite a \"P.\u00a0bergeri\", anche se da alcuni autori vengono comprese in questa specie."}
{"id": "2341412", "revid": "539155", "url": "https://it.wikipedia.org/wiki?curid=2341412", "title": "Preludio op. 28 n. 15 (Chopin)", "text": "Il Preludio op. 28 n. 15 \u00e8 una composizione per pianoforte di Fryderyk Chopin, scritta come il resto dell'op. 28 fra il 1831 e il 1838. \u00c8 conosciuto anche con il titolo apocrifo de \"La goccia d'acqua\" a causa del particolare effetto onomatopeico dato dal continuo risuonare in ostinato delle stesse note, Sol diesis e La bemolle.\nPare che il titolo descrittivo fosse stato dato da George Sand proprio perch\u00e9 ricordava il cadere monotono di una goccia di pioggia, suscitando le proteste di Chopin che trovava puerile questa analogia.\nStruttura.\nQuesto preludio evoca la forma del notturno, sia per il carattere sia per l'articolarsi formale: due sezioni contrastanti (una prima lirica e una seconda drammatica) con una ripresa finale della prima (A-B-A).\nPrima sezione. La prima parte (A) ha un tono semplice e cantabile, dal tema lineare e malinconico appena increspato dal ribattere della mano sinistra. La mano destra delinea la melodia con libert\u00e0 espressiva creando un effetto rubato. Successivamente l'incedere si appesantisce e giungono segnali di turbamento dando inizio alla seconda parte (B).\nSeconda sezione. Come in un percorso a ritroso dalla realt\u00e0 al sogno le figure, da chiare e distinte, nella seconda parte si fanno progressivamente pi\u00f9 sfumate e perdono i contorni. La ripetizione della nota ribattuta, gi\u00e0 caratterizzante della prima parte, diviene ora sempre pi\u00f9 incalzante e ossessiva; l'atmosfera, in pieno contrasto con la prima parte, si fa dolorosa passando anche dal \"piano\" al \"fortissimo\". La musica perde direzionalit\u00e0 e si entra in uno stato di quasi allucinazione. Solo alla fine le tinte si rischiarano portando alla ripresa (A') e quindi al finale.\nRipresa. Nell'ultima parte ritorna, seppur abbreviata, la chiara cantabilit\u00e0 iniziale ma, nella ritrovata serenit\u00e0 permane tuttavia, nell'impressione del ricordo passato, un senso di irrequietezza latente. Nella coda la sonorit\u00e0 penetrante e acuta, scendendo dall'alto e disfacendosi, lascia intorno a s\u00e9 come un'eco di note. Alla fine si placa ogni ansia e la quiete sopraggiunge dopo il turbamento che aveva rapito l'immaginazione."}
{"id": "2341419", "revid": "1714743", "url": "https://it.wikipedia.org/wiki?curid=2341419", "title": "Maria Teresa di Braganza (1855-1944)", "text": "Biografia.\nSuo padre era il re deposto del Portogallo Michele I (1802-1866), figlio del re Giovanni VI di Portogallo e della regina Carlotta Gioacchina di Borbone-Spagna; sua madre era la principessa Adelaide di L\u00f6wenstein-Wertheim-Rosenberg, figlia del principe Costantino di L\u00f6wenstein-Wertheim-Rosenberg e della principessa Maria Agnese di Hohenlohe-Langenburg.\nMatrimonio.\nDescritta come una delle donne pi\u00f9 belle d'Europa, Maria Teresa spos\u00f2, il 23 luglio 1873 a Kleinheubach, l'arciduca Carlo Ludovico d'Austria (1833-1896), figlio di Francesco Carlo d'Asburgo-Lorena e di Sofia di Baviera e fratello minore dell'imperatore Francesco Giuseppe. Lo sposo era di ventidue anni pi\u00f9 vecchio di lei, era gi\u00e0 due volte vedovo e padre di famiglia.\nDa questa unione nacquero due figlie:\nOrfana di padre dall'et\u00e0 di undici anni, Maria Teresa \u00e8 descritta come una donna di buon cuore e devota, avendo ricevuto un'educazione cattolica esigente. Appena diciottenne divenne madre di una famiglia numerosa occupandosi dei figli del suo sposo, il maggiore dei quali ha solo otto anni in meno di lei, guadagnandosi il loro affetto e le loro confidenze.\nMaria Teresa divenne di fatto la prima donna dell'impero nel 1889, quando l'Imperatrice Elisabetta, dopo il suicidio del suo unico figlio maschio, Rodolfo, si ritir\u00f2 a vita privata. Da allora Maria Teresa accompagn\u00f2 spesso il cognato Francesco Giuseppe nelle cerimonie ufficiali o nei ricevimenti di corte, facendo gli onori di casa.\nVedovanza.\nNel 1896 suo marito mor\u00ec, lasciandola vedova a soli 41 anni. Maria Teresa non per questo si ferm\u00f2 nel suo ruolo di \"imperatrice in sostituzione\", che divenne formalmente ufficiale quando nel 1898 sua cognata Elisabetta mor\u00ec. Maria Teresa tenne tale ruolo fino al 1911, quando l'arciduca Carlo, nipote di suo marito e futuro Imperatore, spos\u00f2 la principessa Zita di Borbone-Parma, che divenne cos\u00ec la nuova prima donna dell'Impero austro-ungarico. Benefici\u00f2 della considerazione e della stima del cognato l'imperatore Francesco Giuseppe.\nSostenne il figliastro Francesco Ferdinando allorch\u00e9, a causa del suo matrimonio morganatico con Sophie Chotek von Chotkowa, corse il rischio di perdere il diritto al trono, mediando fra lui e il sovrano. Dopo l'assassinio di Sarajevo del 1914, Maria Teresa si occup\u00f2 dei figli della coppia rimasti orfani. In seguito essa accord\u00f2 il suo sostegno anche al nuovo imperatore Carlo I, nipote di suo marito, che la considerava come una seconda madre. Maria Teresa lo segu\u00ec nell'esilio sull'Isola di Madera, fino alla sua morte prematura avvenuta nel 1922. Durante la prima guerra mondiale Maria Teresa aveva prestato servizio come infermiera.\nNel 1929, a seguito di un crollo delle sue finanze, Maria Teresa impegn\u00f2 due agenti di vendere la collana di diamanti di Napoleone, un pezzo ereditato dal marito, negli Stati Uniti. Dopo una serie di raffazzonati tentativi di vendita, la coppia finalmente vendette la collana per 60\u00a0000 dollari con l'aiuto del pronipote di Maria Teresa, l'arciduca Leopoldo d'Austria, principe di Toscana, ma egli ha sostenuto quasi il 90% del prezzo di vendita come \"spese \". Maria Teresa si appello ai tribunali americani, che si traduce nel recupero della collana, la prigionia del suo pronipote e la fuga dei due agenti.\nMorte.\nMaria Teresa mor\u00ec il 12 febbraio 1944, a Vienna. Fu sepolta nella Cripta Imperiale."}
{"id": "2341421", "revid": "287204", "url": "https://it.wikipedia.org/wiki?curid=2341421", "title": "Futsal-liiga 2000-2001", "text": "La Futsal-liiga 2000-2001 \u00e8 stata la quarta edizione del campionato finlandese di calcio a 5, svoltasi nel 2000-2001 si \u00e8 strutturato in tre gironi da sei squadre ciascuno, a divisione geografica, con fase finale a Tampere tra le prime due di ogni girone."}
{"id": "2341424", "revid": "287204", "url": "https://it.wikipedia.org/wiki?curid=2341424", "title": "Gaspar de Zuniga", "text": ""}
{"id": "2341425", "revid": "123420866", "url": "https://it.wikipedia.org/wiki?curid=2341425", "title": "Nicholas Edward Brown", "text": "\u00c8 autore di importanti opere di tassonomia riguardanti in particolare le piante succulente, ma \u00e8 anche esperto in diverse famiglie botaniche, tra cui le \"Asclepiadaceae\", le \"Aizoaceae\", le \"Labiatae\" e la flora del Capo, in Sud Africa. \nBiografia.\nInizia la sua carriera nel 1873 come assistente dell\"'Herbarium\" dei Kew Gardens, del quale rivestir\u00e0 successivamente, dal 1909 al 1914, il ruolo di assistente curatoriale. \nNel 1911 pubblica Flora of Tropical Africa e nel 1931 lavora ad una revisione del genere botanico \"Mesembryanthemum\", in concomitanza con delle illustrazioni di piante succulente, accompagnate da annotazioni dettagliate. \nViene insignito della \"Captain Scott Memorial Medal\" dalla \"South African Biological Society\" in riconoscimento del suo lavoro sulla flora locale e nel 1932 di un D.Sc. (\"Doctor of Science\") onorario, conferitogli dall'Universit\u00e0 del Witwatersrand. \nPubblica principalmente su \"Kew Bull e\" \"Flora Capensis\" e sposa la figlia di Thomas Cooper (1815\u20131913), anch'egli botanico ai Kew Gardens. \nOtto Kuntze gli ha dedicato il genere \"Nebrownia\" delle \"Araceae\", mentre Schwantes ha battezzato in suo onore il \"brownanthus\", genere appartenente famiglia delle \"Aizoaceae.\" "}
{"id": "2341434", "revid": "400694", "url": "https://it.wikipedia.org/wiki?curid=2341434", "title": "Nala", "text": ""}
{"id": "2341440", "revid": "767487", "url": "https://it.wikipedia.org/wiki?curid=2341440", "title": "Helmut Koester", "text": "Biografia.\nI campi di ricerca di Koester riguardavano l'interpretazione del Nuovo Testamento e la storia e l'archeologia del Cristianesimo delle origini. Ministro ordinato della Chiesa luterana, \u00e8 stato membro della \"American Academy of Arts and Sciences\", della \"Society of Biblical Literature\" e della \"Studiorum Novi Testamenti Societas\". \u00c8 stato docente di Storia ecclesiastica alla \"Harvard Divinity School\"."}
{"id": "2341441", "revid": "767487", "url": "https://it.wikipedia.org/wiki?curid=2341441", "title": "Gabbia (allevamento)", "text": "La gabbia \u00e8 un oggetto, spesso di metallo o di legno limitante parzialmente o totalmente la libert\u00e0 di animali in generale.\nLe dimensioni, i materiali e gli accessori all'interno della gabbia dipendono dal numero e dal tipo di animali che si trovano in essa.\nClassificazione per dimensioni.\nGabbie trasportabili.\nNel caso di animali di piccole dimensioni, quali sono gli animali domestici (per esempio gatti, cani, parrocchetti, canarini, conigli, o criceti) le gabbie possono essere trasportabili, quindi dotate di maniglia per il trasporto e di dimensioni contenute. Questi tipi di gabbie possono essere utilizzate per il trasporto degli animali durante i viaggi in aereo, per i quali \u00e8 in genere necessario che le dimensioni della gabbia e il peso complessivo della gabbia e dell'animale non superino determinati valori limite.\nAccessori.\nLe gabbie devono prevedere al loro interno degli accessori che permettano all'animale di espletare le proprie funzioni vitali, ovvero: mangiare, bere, dormire, nidificare, ecc. Altri accessori invece hanno fini estetici o ludici. Alcuni tipi di accessori sono:\nGabbie fisse.\nCon il nome di \"gabbia\" vengono anche designate delle strutture fisse, di dimensioni decisamente maggiori delle precedenti, ad esempio quelle utilizzate negli zoo per il contenimento di grossi mammiferi (ad esempio leoni o orsi) o altri animali (o gruppi di animali) che abbiano bisogno di un ampio spazio per sopravvivere. A questo tipo di gabbie appartengono le voliere."}
{"id": "2341443", "revid": "116713180", "url": "https://it.wikipedia.org/wiki?curid=2341443", "title": "Naturally occurring radioactive material", "text": "NORM \u00e8 l'acronimo inglese di Naturally occurring radioactive material. Con questa abbreviazione sono indicati, anche nella terminologia italiana, quei materiali risultanti da attivit\u00e0 umane, che non sono considerati come radioattivi ma che, per le modalit\u00e0 della loro formazione, nella loro composizione includono dei radionuclidi naturali presenti in concentrazioni percentuali superiori a quelle medie in cui sono naturalmente rinvenibili nella crosta terrestre (soprattutto uranio e torio ed i loro prodotti di decadimento come il radon).\nGeneralmente costituiscono la materia prima o il prodotto o il residuo nella lavorazione in numerose attivit\u00e0 industriali, soprattutto dell'industria estrattiva del petrolio e del gas naturale ma anche nella lavorazione di minerali fosfatici (compresi i depositi per il commercio all'ingrosso dei fertilizzanti).\nIn Italia la gestione di questi materiali \u00e8 stata regolata col Decreto Legislativo 31 luglio 2020, n. 101, nel Titolo IV capo II"}
{"id": "2341451", "revid": "6923", "url": "https://it.wikipedia.org/wiki?curid=2341451", "title": "Tre per otto", "text": "Tre per otto \u00e8 un romanzo di spionaggio di George Marton e Christopher Felix, scritto nel 1972 e pubblicato in Italia nel 1975 nella collana Segretissimo della Mondadori.\nIl romanzo \u00e8 ambientato in tutta Europa, ma prevalentemente in Italia, tra la Riviera Ligure e Milano. In particolare, viene esaltata la bellezza di luoghi come Portofino e Camogli.\nLa composizione si avvale della consulenza di Christopher Felix, identit\u00e0 dietro alla quale si celava l'ex-agente segreto James McCargar che era stato alle dipendenze dell'O.S.S. durante la Seconda guerra mondiale e in seguito alla fine del conflitto, della CIA, operando proprio in Ungheria, Italia e Francia.\nIl romanzo \u00e8 molto particolare oltre che per l'ambientazione, anche perch\u00e9 in esso si incrociano le storie di un alto numero di personaggi ognuno con una sua ben definita personalit\u00e0.\nTrama.\nOtto Miller, editore musicale, durante l'ultima guerra ha fatto parte di un gruppo ultrasegreto chiamato UNIT 37, un gruppo con licenza e missione di sterminare in incidenti simulati grosse personalit\u00e0 del nazismo.\nSono passati molti anni e Miller pensa che ormai tutti si siano dimenticati di ci\u00f2 che \u00e8 stato, anche perch\u00e9, dopo lo scioglimento di UNIT 37, la CIA ha distrutto tutti i documenti che riguardavano l'organizzazione. Invece, come un fulmine a ciel sereno, la vecchia storia riemerge: pare che esista un gruppo di neonazisti decisi ad uccidere tutti gli ex membri di UNIT 37.\nOtto Miller non ha voglia di morire, e quando, per errore, viene considerato deceduto in un incidente stradale, si guarda bene dal negare la cosa.\nMa qualcuno non se la beve, e cos\u00ec, il servizio segreto americano e quello sovietico iniziano a dargli la caccia."}
{"id": "2341453", "revid": "2730", "url": "https://it.wikipedia.org/wiki?curid=2341453", "title": "Gaspar de la Cerda Sandoval Silva y Mendoza", "text": "Biografia.\nQuarto figlio di Rodrigo de Silva e di Catalina de Mendoza y Sandoval; nacque nel Palazzo Ducale di Pastrana (Guadalajara) l'11 gennaio 1653. Il suo nome completo \u00e8 Gaspar Melchor Baltasar Maria Joseph Agustin Francisco Joachin Pablo.\nFu condotto a Madrid e serv\u00ec come paggio di corte della regina Marianna d'Austria.\nNel 1677 prese possesso del maggiorascato di 1.500 ducati di rendita che il duca Cardinale di Lerma, suo bisnonno, aveva fondato; nell'ottobre del 1678 prese l'abito dell'Ordine di Alc\u00e1ntara, godendo delle commende di Zeclavin e Zalamea.\nNel 1677 si spos\u00f2 con Maria de Atocha y Guzman, figlia unica ed erede di Luis Ponce de Leon, commendatore di Zeclavin dell'Ordine di Alc\u00e1ntara, gentiluomo di camera del re Filippo IV, vicer\u00e9 di Navarra, governatore e capitano generale dello Stato di Milano, e di Mencia de Guzman y Piment\u00e8l, IV contessa di Villaverde; ebbero due figli: Joseph Manuel Antonio de Silva y Guzman, nato il 17 gennaio 1681, e Josepha Maria de Silva y Guzman, nata il 24 settembre 1684. Maria de Atocha y Guzman mor\u00ec di parto con la nascita della figlia Josepha.\nSi spos\u00f2 in seconde nozze con Elvira Maria de Toledo, figlia di don Fadrique de Toledo Osorio y Ponce de Leon, marchese di Villafranca del Bierzo.\nGaspar de la Cerda Sandoval Silva aveva solo 35 anni quando fu nominato vicer\u00e9 della Nuova Spagna, nel maggio del 1688. Giunse a Veracruz alla met\u00e0 di ottobre. Sulla strada per Citt\u00e0 del Messico incontr\u00f2 il predecessore, Melchor Portocarrero, l'8 novembre 1688. Giunse a Chapultepec l'11 novembre e giur\u00f2 davanti alla Audiencia il 20 novembre 1688. L'entrata solenne a Citt\u00e0 del Messico \u00e8 datata 4 dicembre 1688, ma ufficialmente il suo govern\u00f2 inizi\u00f2 prima, durante l'atto della vestizione.\nPoco dopo l'arrivo ricevette un messaggio dal governatore di Santa Fe de Nuevo M\u00e9xico, secondo il quale tre francesi provenienti dall'insediamento francese del Seno Mexicano (Texas) erano arrivati in Nuovo Messico. Il vicer\u00e9 ordin\u00f2 al governatore di Coahuila di prendere un distaccamento di soldati, un geografo ed un interprete, e marciare sulla costa per contrastare i francesi. Dopo molti giorni di marcia nel deserto il governatore giunse nella baia di San Bernardo, dove trov\u00f2 i francesi che stavano costruendo un forte. Cinque spagnoli furono catturati, due dei quali riuscirono a fuggire. Da questi evasi il governatore seppe che i francesi avevano intenzione di colonizzare la regione.\nSempre nel 1689 il vicer\u00e9 raccolse fondi dall'arcivescovo e dai vescovi della colonia per inviare una flotta del porto di Acapulco alla ricerca dei pirati che infestavano l'oceano. Combatt\u00e9 anche gli invasori della costa del Golfo, a Tabasco ed a Campeche. Si trattava di un piccolo numero di inglesi sotto il cui comando militavano Maya, ben pagati in denaro e aguardiente, affinch\u00e9 asportassero il legname pregiato della regione.\nVi furono forti piogge nel 1689, e Cerda Sandoval fu diligente nel mantenere eseguiti i lavori di drenaggio dei corsi d'acqua.\nEseguendo un ordine reale dell'aprile del 1691, il vicer\u00e9 Cerda Sandoval istitu\u00ec scuole per insegnare lo spagnolo ai nativi, con buon successo. Nei grandi centri abitati furono create scuole maschili e femminili, mentre nei piccoli paesi la scuola era unica.\nDurante il suo governo il vicer\u00e9 dovette affrontare le ribellioni dei Tarahumara della Nueva Vizcaya e degli indiani del Texas. Questi ultimi erano solitamente amichevoli, ed avevano dichiarato l'intento di sottomettersi agli spagnoli convertendosi al Cristianesimo. Il governatore di Coahuila cre\u00f2 un presidio tra loro, ed anche una missione. I maltrattamenti ricevuti dai soldati spagnoli e dai coloni spagnoli e mestizo li convinsero per\u00f2 a ribellarsi. Soldati e missionari furono obbligati ad abbandonare le loro posizioni. Il governatore di Coahuila y Texas riusc\u00ec sedare la rivolta senza spargimenti di sangue.\nNel 1692 ci fu una grande siccit\u00e0 che port\u00f2 alla scarsit\u00e0 di cibo. I nativi attribuirono la colpa all'apparizione di una cometa. Non si trovava pi\u00f9 mais nella capitale, e la gente era molto affamata. L'8 giugno 1692 una folla si riun\u00ec sotto al palazzo del vicer\u00e9. Lanciarono pietre ed incendiarono gli archivi. Carlos de Sig\u00fcenza y G\u00f3ngora riusc\u00ec a salvare molti documenti, a rischio della propria vita. Anche alcune case e negozi vicini furono incendiati.\nIl vicer\u00e9 dovette rifugiarsi presso il convento di San Francisco el Grande, e persone fidate gli presentarono l'elenco dei nomi dei riottosi. Il vicer\u00e9 ne ordin\u00f2 l'arresto e l'impiccagione senza processo. In cinque, tutti spagnoli, furono impiccati.\nNel 1693 Carlos de Sig\u00fcenza y G\u00f3ngora pubblic\u00f2 il \"El Mercurio Volante\", primo giornale della Nuova Spagna.\nNel 1695, con l'aiuto degli inglesi, il vicer\u00e9 attacc\u00f2 i francesi che si erano insediati su Hispaniola. Furono annientati, e 81 cannoni catturati. Nello stesso anno Cerda Sandoval fond\u00f2 il presidio di Panzacola, in Texas.\nSempre nel 1695, durante un'epidemia, suor Juana In\u00e9s de la Cruz, grande poeta messicano, mor\u00ec a Citt\u00e0 del Messico.\nNel settembre del 1695 Cerda Sandoval chiese di poter tornare in Spagna. Tent\u00f2 di lasciare il governo della colonia a Manuel Fern\u00e1ndez de Santa Cruz, vescovo di Puebla, il 21 gennaio 1696. Il vescovo non accett\u00f2, parlando della sua salute e delle sue responsabilit\u00e0 ecclesiastiche. Poco dopo l'incarico fu accettato da Juan Ortega y Monta\u00f1\u00e9s, vescovo di Michoac\u00e1n.\nCerda Sandoval torn\u00f2 in Spagna dove mor\u00ec il 12 marzo 1697, a El Puerto de Santa Mar\u00eda."}
{"id": "2341463", "revid": "712828", "url": "https://it.wikipedia.org/wiki?curid=2341463", "title": "Comandante Red", "text": ""}
{"id": "2341467", "revid": "115553218", "url": "https://it.wikipedia.org/wiki?curid=2341467", "title": "Museo della Resistenza e della vita sociale", "text": "Il Museo della Resistenza e della vita sociale \"G.B. Lazagna\" venne aperto nel 1990 a Palazzo Spinola, sede anche del comune a Rocchetta Ligure in val Borbera.\nVenne fondato su iniziativa dell'ex partigiano genovese Giambattista Lazagna, vice comandante della divisione Pinan-Cichero che combatt\u00e9 in val Borbera, con il sostegno della regione Piemonte e del comune.\nSono raccolte armi, proiettili, mortai, radio da campo, borracce, borse e zaini di partigiani combattenti in val Borbera e quadri con distintivi e i gradi dei comandi partigiani. Nel 2003 \u00e8 stato dedicato al fondatore Giambattista Lazagna.\nCome il palazzo che lo ospita fa parte del circuito dei \"Castelli Aperti\"."}
{"id": "2341469", "revid": "339392", "url": "https://it.wikipedia.org/wiki?curid=2341469", "title": "Pinan-Cichero", "text": ""}
{"id": "2341470", "revid": "599013", "url": "https://it.wikipedia.org/wiki?curid=2341470", "title": "Ca\u00edco", "text": "Carriera.\nClub.\nDebutt\u00f2 nel 1992 con la maglia dell'Internacional, giocandovi fino al 1995; nel 1996 ebbe una breve esperienza in Giappone al Verdy Kawasaki, prima di tornare in patria al Flamengo; nel 1997 pass\u00f2 al Santos, dove rimase a fasi alterne fino al 2001. In quell'anno si trasfer\u00ec per la prima volta in una squadra europea, il Lugano; in Europa ha poi giocato per Uni\u00e3o Leiria e Mar\u00edtimo in Portogallo. Dal 2009 gioca nell'Itumbiara.\nNazionale.\nCon la Nazionale di calcio del Brasile ha giocato e vinto il ."}
{"id": "2341478", "revid": "1543377", "url": "https://it.wikipedia.org/wiki?curid=2341478", "title": "Alessandro di Antiochia", "text": "Attivo nel I secolo a.C., \u00e8 conosciuto soprattutto per essere l'autore della Venere di Milo, opera greca tra le pi\u00f9 famose alta circa 2 metri che ha perso le braccia e il piedistallo originale, rinvenuta nell'isola di Milo nel 1820 e attualmente conservata al Louvre di Parigi.\nLa sua identit\u00e0 ci \u00e8 nota tramite le antiche iscrizioni che recano la sua firma, tra le quali il piedistallo rinvenuto insieme alla Venere, \nSembra che Alessandro sia stato un artista viaggiatore, chiamato a lavorare per differenti committenti. Un'iscrizione rinvenuta nell'antica citt\u00e0 di Tespie risalente all'80 d.C., lo ricorda come vincitore di una gara di composizione e canto; conosciamo inoltre, sempre grazie alle iscrizioni rinvenute, il nome di suo padre, che si chiamava Menide."}
{"id": "2341480", "revid": "120082447", "url": "https://it.wikipedia.org/wiki?curid=2341480", "title": "Storia della Corea del Nord", "text": "La storia della Corea del Nord comincia all'indomani della capitolazione dell'Impero giapponese avvenuta il 15 agosto 1945, quando Kim Il-sung, che aveva guidato l'esercito rivoluzionario popolare coreano nella resistenza comunista coreana all'occupazione giapponese, si impose come il principale capo del Paese in qualit\u00e0 di segretario generale del Partito dei Lavoratori di Corea, nato dalla fusione del Partito del Lavoro della Corea del Nord con il corrispettivo sudcoreano.\nDalla spartizione alla guerra di Corea.\nIl Comitato popolare provvisorio della Corea del Nord esercitava le funzioni di governo provvisorio. La legge sulla riforma agraria del 5 marzo 1946 abol\u00ec la propriet\u00e0 fondiaria feudale, mentre la legge del 10 agosto 1946 nazionalizz\u00f2 le grandi industrie, le banche, i trasporti e le poste e telecomunicazioni; la prima regolamentazione del lavoro fu stabilita con la legge del 24 giugno 1946 e l'eguaglianza dei sessi fu proclamata dalla legge del 30 luglio 1946. Una campagna di alfabetizzazione fu inoltre condotta a partire dalla fine del 1945, poich\u00e9 quasi un quarto della popolazione nordcoreana era analfabeta.\nLa spartizione di fatto della Corea, in cui dopo la capitolazione giapponese nel 1945 i soldati sovietici e statunitensi erano presenti da una parte e dall'altra del 38\u00ba parallelo fu ratificata alla fine del 1948. Al Sud gli Stati Uniti istituirono un'amministrazione militare diretta, prima dell'organizzazione di elezioni il 10 maggio 1948 che condussero alla proclamazione della Repubblica di Corea il 15 agosto 1948, mentre a nord i sovietici stabilirono un'amministrazione civile. Dopo la tenuta a Pyongyang di una conferenza che riuniva organizzazioni del Nord e del Sud nell'aprile 1948, elezioni legislative (organizzate clandestinamente al Nord) si tennero il 25 agosto 1948. Il 9 settembre 1948 l'Assemblea popolare suprema proclam\u00f2 la Repubblica Popolare Democratica di Corea a Pyongyang.\nA partire dal 1947 numerosissimi abitanti della provincia di Hwanghae, vasta zona agricola situata a nord del 38\u00ba parallelo, sulla costa ovest della penisola, diedero vita a proteste contro il sistema di coscrizione istituito da Kim Il-sung; i legami familiari e culturali con il Sud erano cos\u00ec forti che alcuni di essi fuggirono sulle colline, altri presero le armi, altri ancora attraversarono la frontiera (vedi UNPIK).\nLe cause della guerra di Corea, combattuta dal 25 giugno 1950 al 27 luglio 1953, danno luogo ancora oggi a interpretazioni divergenti nelle due parti del Paese. Per Seul la guerra fu scatenata da un'aggressione nordcoreana, in collegamento con Mosca, secondo un piano stabilito in precedenza. Per Pyongyang invece l'attraversamento da parte nordcoreana del 38\u00ba parallelo, fino alla quasi invasione totale della penisola coreana, sarebbe stata la risposta a un attacco a sorpresa dell'esercito di Seul comandato da consiglieri statunitensi. Di fatto la moltiplicazione degli incidenti di frontiera testimoniava un aggravamento delle tensioni militari alla vigilia del conflitto.\nGuerra di Corea.\nDopo una rapida avanzata delle truppe nordcoreane comandate da Kim Il-sung, che occuparono ben presto quasi tutta la penisola, a eccezione di una testa di ponte a Pusan, forze statunitensi e di altri Paesi occidentali (tra cui la Francia, le cui truppe erano guidate dal generale Monclar), sbarcarono sotto la bandiera delle Nazioni Unite il 7 luglio 1950: il boicottaggio da parte dell'Unione Sovietica del Consiglio di sicurezza dell'ONU (al fine di protestare contro il rifiuto di riconoscere la Repubblica Popolare Cinese come membro permanente del Consiglio di sicurezza) permise agli Stati Uniti di condannare la Corea del Nord come aggressore e di far votare un intervento delle Nazioni Unite.\nLa controffensiva statunitense penetr\u00f2 largamente nel Nord e raggiunse la frontiera cinese il 26 ottobre 1950. Mezzo milione di soldati cinesi vennero allora ad appoggiare i soldati nordcoreani che ripresero brevemente Seul nel gennaio 1951, prima che il fronte si stabilizzasse da una parte e dall'altra al trentottesimo parallelo. L'armistizio fu firmato a Panmunjeom il 27 luglio 1953 ed \u00e8 tuttora in vigore, in assenza di trattati di pace. Il mantenimento dal 1953 di pi\u00f9 di 30.000 soldati statunitensi in Corea del Sud \u00e8 indicato da Pyongyang come il principale ostacolo alla riunificazione, a partire dal ritiro delle truppe cinesi dal Nord nel 1958.\nFra il 1953 e il 1993.\nDopo il pesantissimo costo umano e materiale della guerra, celebrata in Corea del Nord come una vittoria sugli Stati Uniti, la Corea del Nord ricostru\u00ec la sua economia e si industrializz\u00f2 rapidamente, alla velocit\u00e0 di Chollima, mitico cavallo alato che percorreva 1.000 l\u01d0 al giorno, seguendo le idee del \"Juche\" elaborate dal presidente Kim Il-sung; con tassi di crescita annuali superiori al 10%, il Paese era uno dei primi al mondo per sviluppo.\nDal 1962 al 1968 il regime nordcoreano credette che la Corea del Sud si sarebbe sollevata da s\u00e9; per accelerare il \"momento decisivo\" aveva inviato nella Corea del Sud agenti sovversivi e squadre di guerriglieri che furono subito neutralizzati, a volte con perdite pesanti su entrambi i fronti. Diversi attentati furono commessi contro membri dei governi della Corea del Sud fino agli anni ottanta, due dei quali ai danni del presidente Park Chung-hee. Gli agenti nordcoreani venivano scoperti facilmente dai tabaccai per via del fatto che non conoscevano il prezzo delle sigarette. Gli anni record di infiltrazioni furono il 1967 e il 1968, con 743 agenti sui 3.693 scoperti tra il 1954 e il 1992.\nIl 21 gennaio 1968 un commando delle forze speciali della Corea del Nord attacc\u00f2 la residenza presidenziale a Seul; dei 31 componenti del commando, 28 furono uccisi e uno fu fatto prigioniero; i sudcoreani ebbero 68 morti e 66 feriti tra civili e militari e ci furono tre morti e tre feriti statunitensi. Il 23 gennaio 1968 la Corea del Nord ferm\u00f2 in alto mare per ispezionarla la nave spia americana Pueblo, che secondo Pyongyang era penetrata nelle sue acque territoriali; l'equipaggio fu liberato solo dopo scuse ufficiali del governo statunitense e un membro di esso fu ucciso. Nell'ottobre 1968 130 commando nordcoreani tentarono un raid sulla costa est della Corea del Sud: 110 furono uccisi e altri sette catturati. Il 15 aprile 1969 un Lockheed EC-121 Warning Star di ricognizione elettronica statunitense fu abbattuto sul mar del Giappone, a pi\u00f9 di 160\u00a0km dalle coste coreane, da un MiG-21 dell'esercito d'aria nordcoreano. Il suo equipaggio di 31 persone fu ucciso.\nLe prime discussioni fra i governi delle due Coree in vista di un trattato di pace e di riunificazione si tennero nel 1972. In questo quadro la Corea del Nord propose nel 1980 la costituzione di una repubblica federale democratica di Koryo sulla base di un'autonomia regionale.\nLa Corea del Sud accus\u00f2 la Corea del Nord di aver organizzato nel 1983 un attentato con una bomba a Rangoon (attualmente Yangon, in Myanmar), che uccise diciassette sudcoreani in visita ufficiale, di cui quattro membri di gabinetti ministeriali, nonch\u00e9 un altro attentato che caus\u00f2 la morte di centocinque passeggeri di un volo della Korean Airlines. Mancano gli elementi di prova a sostegno e il governo nordcoreano ha sempre negato ogni implicazione nell'attentato di Rangoon, ma un agente nordcoreano avrebbe al contrario riconosciuto di aver piazzato una bomba nell'attentato al volo della Korean Airlines.\nNel settembre 1984 la Corea del Nord vers\u00f2 un aiuto di 12 milioni di dollari alle vittime di inondazioni in Corea del Sud. Nel 1991 il lancio, in pieno periodo di opulenza statistica, della campagna \"mangiamo solo due pasti al giorno\" permetteva di dubitare, a partire dagli anni novanta, del successo annunciato nei discorsi ufficiali.\nCarestia e aiuto umanitario internazionale.\nFra il 1994 e il 1998 una grave carestia colp\u00ec la Corea del Nord. Le stime del numero delle vittime sono molto variabili, da 220.000 (secondo i dati ufficiali) a pi\u00f9 di tre milioni di morti secondo certe organizzazioni non governative. L'emergenza fu tale che per la prima volta nella sua storia il Paese usc\u00ec dal suo isolazionismo e chiese un aiuto umanitario ai Paesi esteri nel giugno 1995.\nLe ragioni di questa crisi sanitaria sono molteplici secondo le fonti. Le autorit\u00e0 nordcoreane sottolineano l'impatto negativo delle inondazioni del 1995 e del 1996, oltre che della siccit\u00e0 del 1997 che ne fu la causa principale. Per gli osservatori internazionali, come Amnesty International o ancora Medici senza frontiere, il sistema economico ne sarebbe ugualmente responsabile, come pure la rottura dei legami economici e strategici dopo la scomparsa dell'Unione Sovietica e la normalizzazione delle relazioni tra la Cina e la Corea del Sud.\nNel 1995 e nel 1998 Pyongyang benefici\u00f2 di volumi sempre crescenti di aiuti alimentari (pi\u00f9 di un miliardo di dollari in quattro anni) e l'appello lanciato nel 1999 dalle Nazioni Unite, per un importo di 376 milioni di dollari, rappresenta il secondo programma di assistenza internazionale dopo l'ex Iugoslavia, essenzialmente per ragioni politiche e per evitare il crollo potenzialmente catastrofico del regime.\nL'aiuto straniero di origine pubblica e privato continu\u00f2 dopo questa epoca. Gli Stati Uniti sbloccarono ad esempio, nell'ottobre 1998, 300.000 tonnellate di aiuti alimentari, ma la Corea del Sud era di gran lunga il primo fornitore. La Corea del Nord per\u00f2 non accetta pi\u00f9 aiuti umanitari dalla fine del 2006 e aspetta un sostegno sotto forma di cooperazione allo sviluppo.\nDal 1993: crisi nucleare e presidenza di Kim Jong-il.\nNel maggio 1993 la Corea del Nord lanci\u00f2 un missile Rodong che termin\u00f2 la sua corsa nel mar del Giappone (chiamato mare Orientale dai coreani). Nel 1994 a Ginevra, successivamente alla morte di Kim Il-sung, si riesce ad arrivare alla ratifica dell'Accordo Quadro, un compromesso che apriva i siti nucleari della Corea del Nord alle ispezioni dell'AIEA (Agenzia Internazionale per l'Energia Atomica) ed impegnava il paese a sospendere il programma nucleare, in cambio di una cessione di due reattori ad acqua leggera che avrebbero permesso alla Corea del Nord di continuare la produzione di energia a scopi civili. Nel 2003 la Corea del Nord si ritir\u00f2 dal trattato di non proliferazione nucleare, in un contesto di crisi diplomatica sulle armi nucleari in suo possesso. In mancanza di soluzione della questione nucleare nella penisola coreana, la Corea del Nord non ha reintegrato tale trattato.\nDopo la morte del presidente Kim Il-sung l'8 luglio 1994, in questo contesto di crisi nucleare, la Corea del Nord osserv\u00f2 un lutto nazionale di tre anni fino al 1997, corrispondente alla durata del lutto per il padre nella societ\u00e0 coreana tradizionale. Kim Jong-il \u00e8 succeduto a suo padre Kim Il-sung come principale dirigente della Corea del Nord. Egli ha esercitato fino alla sua morte, avvenuta il 17 dicembre 2011, le funzioni di presidente del Comitato della difesa nazionale della Repubblica Popolare Democratica di Corea. Dopo la sua morte gli \u00e8 succeduto il terzogenito Kim Jong-un.\nIl 31 agosto 1998 la Corea del Nord procedette a un tentativo di lancio di un satellite artificiale, il \"Kwangmyongsong 1\", da un missile balistico Taepodong che aveva sorvolato Honsh\u016b, la principale isola del Giappone, che non era stato per\u00f2 informato di questo tiro. Non essendo stata trovata alcuna traccia del satellite malgrado l'annuncio ufficiale del successo di questo volo, gli specialisti ritengono che lo stadio superiore sarebbe caduto in panne prima della messa in orbita. Il 15 giugno 2000, su iniziativa del presidente della Corea del Sud Kim Dae-jung (che gli avrebbe valso il premio Nobel per la pace nel 2000), fu firmata a Pyongyang la dichiarazione comune Nord-Sud tra i due dirigenti coreani in vista di una riunificazione della Corea in uno Stato indipendente e pacifico.\nIl 23 aprile 2004 una grave catastrofe ferroviaria fece almeno 161 morti e una zona di 800 metri di raggio fu rasa al suolo dall'esplosione nella citt\u00e0 di Ryongchon. Nell'ottobre 2005 il governo ritorn\u00f2 su alcune delle sue riforme economiche, il che fece temere un deterioramento della situazione alimentare.\nIl 4 luglio 2006 la Corea del Nord lanci\u00f2 sette missili balistici, scatenando con ci\u00f2 una situazione di tensione internazionale, che si aggrav\u00f2 con il primo test nucleare sotterraneo nordcoreano il 9 ottobre 2006 e determin\u00f2 una condanna da parte dell'intera comunit\u00e0 internazionale (compresa la Cina, principale alleato della Corea del Nord), con la conseguente adozione di sanzioni economiche.\nUn progresso si ebbe finalmente nel febbraio 2007, quando la Corea del Nord accett\u00f2 di smantellare i suoi impianti nucleari e di consentire agli ispettori internazionali dell'AIEA di entrare nel paese, in cambio di circa 400 milioni di dollari in petrolio e aiuti. Nei mesi successivi il Paese asiatico rispett\u00f2 l'accordo chiudendo il reattore nucleare per la fabbricazione delle armi di Yongbyon e annunciando che avrebbe disattivato i propri impianti nucleari e sottoposto alle verifiche internazionali un resoconto di tutti i suoi programmi nucleari entro la fine del 2007. Tuttavia il governo nordcoreano non procedette alla rivelazione di tali programmi.\nIl riavvicinamento con la Corea del Sud.\nNell'aprile 2007 il parlamento nordcoreano destitu\u00ec il primo ministro Hong Song Nam e nomin\u00f2 l'ex ministro dell'esercito e della marina Kim Yong-il come suo successore.\nLa novit\u00e0 pi\u00f9 importante per\u00f2 si ebbe nel successivo mese di maggio: per la prima volta in cinquantasei anni furono infatti ripristinati i collegamenti ferroviari tra la Corea del Nord e la Corea del Sud. Anche se l'effettiva realizzazione di una linea ferroviaria efficiente tra i due Paesi avrebbe richiesto molti anni per essere completata (soprattutto a causa delle gravi carenze infrastrutturali della Corea del Nord), nondimeno l'evento ebbe un forte valore simbolico e fu considerato un importante passo verso la riconciliazione.\nNell'ottobre 2007 Kim Jong-il e il presidente sud-coreano Roh Moo-hyun si incontrarono per il secondo vertice inter-coreano. I due capi stipularono un accordo per collaborare su vari progetti economici e concordarono inoltre di avviare un confronto per giungere alla firma di un trattato che avrebbe formalmente posto fine alla guerra di Corea.\nOltre che una speranza per la pace e la stabilit\u00e0 politica della regione, il riavvicinamento tra le due Coree era un elemento indispensabile per aiutare la Corea del Nord a risolvere alcuni dei suoi cronici problemi, primo fra tutti quello della fame, che proprio nel 2007, secondo l'ONU, minacciava due milioni di nordcoreani su una popolazione di 23 e quello delle pi\u00f9 generali condizioni di arretratezza del Paese, anche in quell'anno alle prese con i danni causati dalle ricorrenti inondazioni.\nDopo il 2007: la perdurante sfida intorno al programma nucleare.\nIl processo di distensione dei rapporti con la Corea del Sud e con il resto della comunit\u00e0 internazionale era ed \u00e8 ancora oggi strettamente legato all'effettivo rispetto, da parte della Corea del Nord, degli impegni assunti riguardo all'abbandono del programma nucleare, sul quale permangono forti incertezze, determinate proprio dal comportamento ambiguo e ondivago del Paese asiatico.\nAll'inizio del 2008 alcune tensioni segnarono nuovamente i rapporti tra Pyongyang e Seul a causa dell'espulsione dalla Corea del Nord di alcuni funzionari sudcoreani e del successivo lancio di missili nel mar Giallo \"a scopo dimostrativo\".\nCiononostante, le speranze per una Corea del Nord finalmente denuclearizzata si materializzarono di nuovo nei mesi successivi, quando il governo nordcoreano forn\u00ec agli Stati Uniti a maggio e poi alla Cina a giugno gran parte (anche se non tutte) delle informazioni richieste sul programma nucleare condotto negli ultimi anni (soprattutto riguardo al plutonio riprocessato o arricchito per le armi nucleari), distruggendo inoltre una torre di raffreddamento nel suo reattore principale di Yongbyon. Gli Stati Uniti a loro volta promisero di depennare la Corea del Nord dalla lista degli \"Stati canaglia\" (i Paesi che favoriscono il terrorismo) e revocarono alcune sanzioni contro il Paese Nel mese di luglio Stati Uniti, Cina, Corea del Nord, Corea del Sud, Russia e Giappone annunciarono un altro accordo che consentiva agli ispettori internazionali di visitare le installazioni nucleari della Corea del Nord per confermare che aveva chiuso il principale impianto di trattamento a Yongbyon. In cambio la Corea del Nord avrebbe ricevuto assistenza finanziaria ed energetica.\nMentre la crisi alimentare della Corea del Nord continuava ad aggravarsi, i progressi fatti in estate sulla via del disarmo nucleare sembrarono subire una brusca battuta di arresto a settembre, quando le autorit\u00e0 nordcoreane minacciarono di riaprire l'impianto per l'arricchimento del plutonio di Yongbyon e ne allontanarono gli ispettori delle Nazioni Unite. La mossa seguiva le proteste dei nordcoreani per il mancato rispetto della promessa degli Stati Uniti di togliere il Paese dalla loro lista delle nazioni che sponsorizzano il terrorismo e le notizie, poi smentite, che il presidente Kim avesse subito un grave ictus, facendo nascere dubbi su chi stesse realmente guidando il Paese asiatico. La partita a scacchi diplomatica prosegu\u00ec con il suo imprevedibile andamento nell'ottobre 2008, quando il dipartimento di Stato statunitense tolse la Corea del Nord dalla sua lista degli Stati che sponsorizzano il terrorismo, dopo che il paese aveva accettato di consentire agli ispettori internazionali l'accesso al suo impianto nucleare di Yongbyon e di continuare lo smantellamento della sua infrastruttura per il trattamento del plutonio.\nLa lenta chiusura del programma nucleare della Corea del Nord giunse a una fase di stallo nell'aprile 2009, quando il 4 aprile dopo che la Corea del Nord lanci\u00f2 quello che afferm\u00f2 essere un satellite, ma che altri governi sostennero fosse un test di lancio per un missile a lunga gittata. Secondo tutti i resoconti affidabili, questo lancio fu un fallimento e la testata del missile precipit\u00f2 nell'oceano, la comunit\u00e0 internazionale duramente condann\u00f2 il gesto della Corea del Nord. Come risposta il Paese asiatico abbandon\u00f2 i colloqui per il disarmo e, dopo aver espulso gli ispettori dell'ONU, annunci\u00f2 la ripresa del suo programma nucleare.\nLe proteste del 2011.\nDurante la festa del 16 febbraio il tentativo della polizia di reprimere le proteste con la forza ha scatenato una reazione generale. Il 24 febbraio si sono registrati molti feriti e alcuni morti nei violenti scontri tra dimostranti e forze dell'ordine a Sinuiju, citt\u00e0 confinante con la Cina.\nLa morte di Kim Jong-il e la successione.\nIl 17 dicembre 2011 Kim Jong-il mor\u00ec per un infarto e venne subito acclamato successore il suo terzogenito ventottenne Kim Jong-un, che ha cercato di mettersi in mostra sin dall'inizio, quando il 15 aprile 2012, per il centenario della nascita del \"presidente eterno\" Kim Il-sung, il suo Paese fece un test missilistico, che per\u00f2 non and\u00f2 a buon fine. Le reazioni dei Paesi vicini non tardarono ad arrivare, specialmente dalla Corea del Sud. Il giorno seguente, alla parata militare organizzata per la celebrazione del centenario dalla nascita, Kim Jong-un parl\u00f2 alla folla riunita, evento pi\u00f9 che raro visto che Kim Jong-il l'aveva fatto solo due volte negli ultimi diciassette anni. Durante l'estate ci furono grosse epurazioni di generali a Pyongyang, specialmente Ri Yong-ho, capo di stato maggiore dell'esercito. Allo stesso tempo Jong-un si fece nominare maresciallo. Il 12 dicembre 2012, a quasi un anno dalla morte di Kim Jong-il, la Corea del Nord ha fatto un test missilistico riuscendo a lanciare un satellite in orbita, provocando anche questa volta le proteste internazionali.\nNuovi conflitti nel 2013.\nIl 29 marzo 2013 il regime nordcoreano ha annunciato la proclamazione dello stato di guerra con la Corea del Sud. Il 3 aprile lo stato maggiore dell'esercito ha ufficialmente annunciato il via libera a un attacco nucleare contro gli Stati Uniti in caso di aggressione.\nCrisi dei missili del 2017.\nTanti sono stati i test nucleari e missilistici fatti dalla Nord Corea. Quando, il 20 gennaio 2017, Donald Trump \u00e8 diventato presidente degli USA, la tensione \u00e8 aumentata in quanto Trump ha preso sul serio la faccenda. Si sono succeduti molti test missilistici, come per esempio ad aprile, quando Trump ha deciso di inviare una portaerei nelle acque nordcoreane, e anche ad agosto, quando Kim ha minacciato di colpire la base americana di Guam. \nIl 29 agosto 2017, Kim lancia un missile che sorvola il Giappone, il che ha scatenato gravi reazioni internazionali. Dopo il test nucleare con la bomba H del 4 settembre, che \u00e8 stato il pi\u00f9 potente di sempre, con un terremoto di magnitudo 6.3, la Corea del Nord ha continuato ad effettuare esercitazioni militari.\nIl secondo riavvicinamento con la Corea del Sud.\nIl 27 aprile 2018, dopo oltre 10 anni il leader della Corea del Nord, Kim Jong-un, e il presidente della Corea del Sud, Moon Jae-in, si incontrano nel villaggio di Panmunjeom, al confine tra le due Coree. Un'immagine simbolica per i due leader che prima si sono stretti la mano attraverso la linea di demarcazione dei due confini, e successivamente Kim Jong-un mette piede in Corea del Sud, diventando il primo leader nordcoreano ad attraversare il confine dalla fine della Guerra di Corea del 1953. Viceversa far\u00e0 il presidente sudcoreano, invitato da Kim per una stretta di mano in Corea del Nord.\nIl summit tra le due Coree continua in Corea del Sud in cui le due delegazioni hanno parlato della fine della guerra e dell'inizio del processo di pace e Kim Jong-un ha avviato il processo di denuclearizzazione. I due paesi si sono impegnati a fare in modo che l'armistizio del 1953 diventi un trattato di pace entro la fine del 2018. Il 12 giugno, inoltre, Kim incontra sull'isola di Sentosa il Presidente degli Stati Uniti Donald Trump."}
{"id": "2341486", "revid": "767487", "url": "https://it.wikipedia.org/wiki?curid=2341486", "title": "Aritao", "text": "Aritao \u00e8 una municipalit\u00e0 di Terza classe delle Filippine, situata nella Provincia di Nueva Vizcaya, nella regione della Valle di Cagayan.\nAritao \u00e8 formata da 22 baranggay:"}
{"id": "2341492", "revid": "135224", "url": "https://it.wikipedia.org/wiki?curid=2341492", "title": "Progetto Brocca", "text": "Il progetto Brocca (dal nome del sottosegretario italiano alla Pubblica istruzione Beniamino Brocca che coordin\u00f2 la commissione ministeriale autrice del progetto) \u00e8 uno studio per la revisione del sistema didattico pubblico italiano effettuato a cavallo fra gli anni '80 e '90. \nIstituita nel 1988, la Commissione Brocca ricevette dal ministro Giovanni Galloni inizialmente il mandato di \"revisionare\" i programmi dei primi due anni della secondaria superiore, in vista del prolungamento dell'istruzione obbligatoria al sedicesimo anno d'et\u00e0. L'anno successivo (confermata in carica peraltro dal successivo ministro Sergio Mattarella) si ebbe il primo esito concreto della commissione, cio\u00e8 l'elaborazione dell'area comune del biennio. Ricostituita nel 1990 dal ministro Gerardo Bianco, nel 1991 il mandato fu esteso ai piani di studio del triennio. Nel 1992 la commissione concluse i suoi lavori durante il dicastero di Riccardo Misasi.\nIl progetto.\nTenuto conto della tripartizione (istruzione liceale, tecnica e professionale) della scuola secondaria superiore ormai sedimentata, la commissione propose di superare le diverse barriere tra indirizzi di studio. Per superare le diversit\u00e0 di indirizzo si sugger\u00ec di dare maggior spazio alle discipline fondamentali. La commissione scart\u00f2 l'adozione di un \"biennio unico\", ossia di un semplice proseguimento della scuola media, per preferire l'alternativa del \"biennio unitario articolato\".\nLiceo economico Brocca.\nIl percorso del liceo economico Brocca approfondiva la cultura liceale attraverso l'acquisizione di un'ampia formazione generale che prevedeva lo studio di discipline umanistiche e scientifiche accanto a materie giuridiche ed economiche. Tale processo educativo-formativo offriva allo studente i saperi, le competenze e le abilit\u00e0 atte ad acquisire la conoscenza del mondo economico-giuridico, delle dinamiche sociali, dei mercati e della finanza anche in campo internazionale. La sperimentazione, insieme a tutte le altre, fu soppressa dalla riforma Gelmini (2008-2011), che propose, tra l'altro, un indirizzo scolastico ricalcato sul progetto Brocca (l'opzione economico-sociale del liceo delle scienze umane).\nLiceo linguistico Brocca.\nIl progetto Brocca \u00e8 una sperimentazione esaurita alla cui prima classe \u00e8 stato possibile iscriversi sino all'anno scolastico 2009-2010; A partire dall'anno scolastico 2010-2011 \u00e8 infatti iniziata l'applicazione dei nuovi quadri orario. Gli ultimi studenti iscritti al progetto Brocca si sono diplomati nell'anno scolastico 2013-2014."}
{"id": "2341493", "revid": "1573940", "url": "https://it.wikipedia.org/wiki?curid=2341493", "title": "Arianta", "text": "Arianta \u00e8 un genere di molluschi gasteropodi terrestri della famiglia Helicidae.\nTassonomia.\nIl genere comprende le seguenti specie:"}
{"id": "2341496", "revid": "88740", "url": "https://it.wikipedia.org/wiki?curid=2341496", "title": "Bagabag", "text": "Bagabag \u00e8 una municipalit\u00e0 di Terza classe delle Filippine, situata nella Provincia di Nueva Vizcaya, nella regione della Valle di Cagayan.\nBagabag \u00e8 formata da 17 baranggay:"}
{"id": "2341497", "revid": "109097280", "url": "https://it.wikipedia.org/wiki?curid=2341497", "title": "Patibolo di Halifax", "text": "Il patibolo di Halifax (in inglese \"Halifax Gibbet\" o \"Halifax engine\") \u00e8 una ghigliottina primitiva usata ad Halifax in Inghilterra dal 1280. Le differenze con la ghigliottina sono dovute alla presenza di una lama a forma di ascia e non di trapezio rettangolo, un maggiore peso posto al di sopra della lama stessa e infine l'uso frequente di un ceppo che sostituiva le lunette della macchina usata in Francia dal 1792."}
{"id": "2341499", "revid": "712828", "url": "https://it.wikipedia.org/wiki?curid=2341499", "title": "Generale Lilde", "text": ""}
{"id": "2341506", "revid": "38120", "url": "https://it.wikipedia.org/wiki?curid=2341506", "title": "Numeri telefonici in Argentina", "text": "Il prefisso internazionale argentino \u00e8 il 54.\nL'Argentina nel 1999 ha apportato diverse modifiche al piano telefonico nazionale.\nChiamate nazionali.\nLa rete telefonica argentina viene divisa nel 1999 in tre settori, controllati dalle tre diverse compagnie telefoniche sul mercato.\nA tutt'oggi un numero telefonico argentino pu\u00f2 risultare come segue:\nNel 1999, il numero \"4\" fu aggiunto agli abbonati gi\u00e0 attivati. Per esempio, prima della modifica, un numero di Buenos Aires veniva composto come segue\nIn conseguenza del cambiamento avvenuto nel 1999, cambia secondo il formato:\nI prefissi teleselettivi di zona in Argentina, sono costituiti dalle prime tre cifre del prefisso stesso. Esempio:\nChiamate verso l'Uruguay.\nFino al 1998, per le chiamate dall'Argentina verso Uruguay si usavano i prefissi locali. Per esempio per chiamare Montevideo, \nDopo il 1998, cambia in:\nChiamate alle Isole Falkland/Malvine.\nPer chiamate verso le Isole Falkland (o Malvine) si usava il codice\nChiamate verso mobile in Argentina.\nQuasi tutti i telefoni cellulari in Argentina funzionano con il sistema CPP, che significa che le chiamate sono totalmente a carico del chiamante.\nI numeri di telefonia mobile in Argentina iniziano con il codice 15. \nPer esempio se una persona desidera chiamare un cellulare di Buenos Aires da Buenos Aires deve semplicemente digitare\nQualora lo chiami da una citt\u00e0 diversa far\u00e0 come segue, ad esempio:\nFanno eccezione a questa regola le chiamate effettuate da telefoni quali call-center e cabine telefoniche dai quali si paga la tariffa intera.\nNumeri verdi e numeri a tariffazione aggiuntiva.\nI Toll-free in Argentina vengono chiamati come segue:\nEsistono numeri con prefisso telefonico 0810. Tali numeri sono impiegati da aziende con filiali in diverse province ma unico call center.\nI provider di servizi internet in Argentina fanno uso di speciali numerazioni a tariffa ridotta\nQuesto perch\u00e9 vi sono aziende di servizi internet che forniscono la chiamata gratuita di accesso al provider. Queste al contrario di altre che non usano il prefisso 0610. In questi casi il cliente non deve pagare alcuna iscrizione, ma solo la chiamata.\nVerr\u00e0 poi ripartita una parte del costo tra la compagnia telefonica e il fornitore di servizi internet.\nTuttavia, il 0610 tende ad essere confuso con altri servizi. Devono sempre essere composti come:\nTutti gli 0800, 0810 e 0609 utilizzano lo stesso numero nell'intera nazione. Tuttavia, il numero 0610 \u00e8 valido nell'area del provider servizi internet.\nNumeri di emergenza.\nA partire dal gennaio 2004, a Buenos Aires, vi \u00e8 un nuovo numero di emergenza, il 911. \nIl nuovo 911 manda dal richiedente la Polizia da una stazione prescelta, anzich\u00e9 dalla stazione locale pi\u00f9 vicina."}
{"id": "2341509", "revid": "30610", "url": "https://it.wikipedia.org/wiki?curid=2341509", "title": "Trasformatore di tensione", "text": ""}
{"id": "2341510", "revid": "343906", "url": "https://it.wikipedia.org/wiki?curid=2341510", "title": "Norma Corsetto", "text": ""}
{"id": "2341511", "revid": "729019", "url": "https://it.wikipedia.org/wiki?curid=2341511", "title": "Bambang", "text": "Bambang \u00e8 una municipalit\u00e0 di Prima classe delle Filippine, situata nella Provincia di Nueva Vizcaya, nella regione della Valle di Cagayan.\nBambang \u00e8 formata da 25 baranggay:"}
{"id": "2341512", "revid": "729019", "url": "https://it.wikipedia.org/wiki?curid=2341512", "title": "Haf\u0131z Hakk\u0131", "text": "Compagno di studi di Ismail Enver all'accademia militare, Haf\u0131z si classific\u00f2 al primo posto mentre Enver ottenne il secondo. Hakk\u0131 combatt\u00e9 durante le guerre balcaniche del 1912 e scrisse dei testi in cui spiegava il metodo con cui occorreva condurre le truppe in guerra.\nHaf\u0131z Hakk\u0131 era al comando del X Corpo ottomano durante la battaglia di Sar\u0131kam\u0131\u015f (dicembre 1914 - gennaio 1915), ed aveva il compito di aggirare da nord lo schieramento russo, passando attraverso le formidabili Allah\u00fcekber Da\u011flar\u0131.\nL'offensiva invernale, preparata e guidata personalmente dallo stesso ministro Enver, si concluse con una terribile disfatta per la Terza Armata. Durante la ritirata la Terza Armata perse circa il 90% degli effettivi, soprattutto a causa delle proibitive condizioni climatiche e dell'inadeguato equipaggiamento.\nDopo la battaglia il generale Hakk\u0131, che aveva preso il posto di Enver come comandante della Terza Armata, mor\u00ec di febbre tifoide ad Erzerum il 15 febbraio 1915."}
{"id": "2341513", "revid": "713168", "url": "https://it.wikipedia.org/wiki?curid=2341513", "title": "Luigi Pappacoda", "text": "Biografia.\nAppartenente alla famiglia aristocratica napoletana dei Pappacoda, Luigi era il primogenito di Cesare e di Aurelia della Marra, signori di Pisciotta. Fu eletto vescovo di Capaccio il 12 febbraio 1635 e ne rimase vescovo fino al 30 maggio 1639, quando fu chiamato a reggere la diocesi di Lecce, di cui rimase vescovo fino alla morte, avvenuta il 17 dicembre 1670.\nTenne due sinodi diocesani nella citt\u00e0 di Lecce il 2 giugno 1647 e il 20 maggio 1663.\nIl 13 luglio 1658, dietro una supplica la Congregazione dei Riti approv\u00f2 l'elezione dei santi Oronzo, Fortunato e Giusto a patroni di Lecce, restaurandone cos\u00ec il culto.\nIl 1\u00ba gennaio 1659 pose la prima pietra per la costruzione della nuova cattedrale e commission\u00f2 numerose opere all'architetto e scultore Giuseppe Zimbalo: oltre al duomo e al suo campanile, il palazzo dell'episcopio.\nCommission\u00f2 alcuni edifici religiosi anche in altri centri urbani che facevano parte della sua diocesi.\n\u00c8 sepolto nel duomo di Lecce, nel sepolcro presso l'altare di S. Oronzo.\nGenealogia episcopale.\nLa genealogia episcopale \u00e8:"}
{"id": "2341515", "revid": "1805885", "url": "https://it.wikipedia.org/wiki?curid=2341515", "title": "Smirneide", "text": "La Smirneide o Smyrneide \u00e8 un'opera elegiaca a carattere epico e storico del poeta lirico greco Mimnermo. Essa fu composta tra la seconda met\u00e0 del VII e la prima met\u00e0 del VI secolo a.C., e narrava la guerra, con cui si aprono anche le posteriori \"Storie\" di Erodoto, combattuta dalla \"polis\" di Smirne contro il re Gige di Lidia.\nNella \"Smirneide\" Mimnermo, la cui poetica affronta in prevalenza le tematiche dell'amore e della giovinezza, proietta in una \"pensosa riflessione sul passato\" il fenomeno storico dei profondi rivolgimenti interni alle \"poleis\" dell'et\u00e0 arcaica. Testimone di nuovi conflitti tra Ioni e Lidi, Mimnermo tenta di spiegare e sistematizzare nell'opera il primo scontro tra le popolazioni, anteriore al periodo in cui egli opera di circa due generazioni, cercando di spiegare le cause della continua lotta tra Greci e Asiatici. Egli accusa i Greci di essersi macchiati di (\"hybris\", tracotanza) nell'opera di colonizzazione della Ionia; la guerra di Gige si configura dunque come ritorsione dei Lidi contro la conquista greca: formulando tale interpretazione, particolarmente vicina al contesto etico e religioso, Mimnermo riesce a spiegare le cause di tutti i conflitti tra Greci e Asiatici:\nAnche Erodoto, che pure reinterpreta in modo parzialmente diverso gli eventi, sminuendo l'importanza del conflitto tra Smirne e Gige, accoglie la chiave interpretativa fornita da Mimnermo.\nParticolare importanza riveste il frammento 14 West della \"Smirneide\", in cui Mimnermo esalta le gesta di un combattente greco nella battaglia contro Gige presso il fiume Ermo, forse un suo avo che per primo avrebbe ricevuto, grazie alle sue imprese, il nome di Mimnermo (dal significato etimologico di \"colui che resiste presso l'Ermo\"). Nello stesso frammento Mimnermo sottolinea, tramite l'esaltazione delle imprese degli antichi guerrieri, la distanza che separa il passato glorioso dal presente."}
{"id": "2341520", "revid": "767487", "url": "https://it.wikipedia.org/wiki?curid=2341520", "title": "Stefano Andreani", "text": "Carriera.\nAla-pivot di 204 cm, in Serie A ha vestito le maglie di Udine, Forl\u00ec, Mestre, Venezia e Firenze."}
{"id": "2341521", "revid": "767487", "url": "https://it.wikipedia.org/wiki?curid=2341521", "title": "Bayombong", "text": "Bayombong \u00e8 una municipalit\u00e0 di Terza classe delle Filippine, capoluogo della Provincia di Nueva Vizcaya, nella regione della Valle di Cagayan.\nBayombong \u00e8 formata da 25 baranggay:"}
{"id": "2341522", "revid": "111833588", "url": "https://it.wikipedia.org/wiki?curid=2341522", "title": "Gyula Horn", "text": "Egli \u00e8 ricordato per aver svolto un ruolo di primo piano nel 1989 in apertura della \"cortina di ferro\" per la Germania dell'Est, contribuendo alla successiva riunificazione tedesca.\nStudi e famiglia.\nGyula Horn ha studiato in un istituto tecnico dell'Ungheria. Laureatosi al collegio Rostov-Don in Economia e Finanza nel 1954, era sposato e aveva un figlio e una figlia.\nCarriera.\nHa lavorato presso il Ministero delle Finanze dal 1954 al 1959. Egli ha ottenuto un posto di lavoro nel Ministero degli Affari Esteri nel 1959, inizialmente come funzionario del dipartimento indipendente sovietico. Nel 1960 entra in diplomazia e diventa ambasciatore in Bulgaria e Jugoslavia.\nNel 1954 ha aderito al Partito Comunista ungherese, che allora si chiamava Partito dei Lavoratori Ungheresi. Nel novembre 1956 \u00e8 entrato a far parte del Partito Socialista Ungherese (MSzMP), istituito da J\u00e1nos K\u00e1d\u00e1r per portare alla frantumazione della Rivoluzione Ungherese del 1956 contro l'occupazione sovietica e comunista.\nNel 1969 \u00e8 diventato un funzionario del dipartimento per gli affari esteri del Comitato Centrale MSzMP. Con il 1983 \u00e8 salito al rango di caporeparto. Nel 1985 \u00e8 stato nominato segretario di Stato (viceministro) per il Ministero degli Esteri. Nel 1989 si \u00e8 proposto per diventare Ministro degli Esteri per l'ultimo governo comunista del paese, guidato da Mikl\u00f3s N\u00e9meth.\nEgli \u00e8 il fondatore del Partito Socialista Ungherese (MSZP), costituita nel 1989 come il successore del MSzMP e divenne Primo Ministro nel 1990. In quanto ministro \u00e8 stato responsabile della politica estera quando l'Ungheria ha deciso di aprire il confine occidentale (la \"cortina di ferro\") per i tedeschi che intendessero emigrare nella Germania occidentale. A lui viene quindi attribuita una parte fondamentale per l'unificazione tedesca.\nGyula Horn \u00e8 stato eletto Primo Ministro della Repubblica di Ungheria il 15 luglio 1994. Egli \u00e8 stato eletto in Parlamento nel 1990 e da allora ha conservato un posto al suo interno. Sebbene egli abbia rinunciato alla guida del partito dopo la sconfitta del socialismo nelle elezioni del 1998, ha avuto per lungo tempo una notevole influenza nel partito, in parte a causa della sua situazione di personale popolarit\u00e0 tra gli elettori anziani. Negli anni successivi al 2002, egli non ha avuto un ruolo molto attivo nella politica dell'Ungheria.\nOnorificenze.\nGyula Horn ha ricevuto numerosi riconoscimenti per i suoi successi in politica estera; tra gli altri, ha il Premio Carlo Magno della citt\u00e0 di Aquisgrana nel 1990, il quale premia le personalit\u00e0 con meriti particolari in favore dell'integrazione e unione in Europa."}
{"id": "2341524", "revid": "30610", "url": "https://it.wikipedia.org/wiki?curid=2341524", "title": "Carico elettrico", "text": ""}
{"id": "2341527", "revid": "123088853", "url": "https://it.wikipedia.org/wiki?curid=2341527", "title": "Le futurisme", "text": "Le futurisme \u00e8 una rivista futurista pubblicata dal 1911 a Parigi in lingua francese. Essa raccoglieva saggi, manifesti e discorsi del gruppo dei futuristi. \nTra il 1922 e il 1924 usc\u00ec irregolarmente anche Milano, con le traduzioni di articoli precedentemente usciti in lingua francese."}
{"id": "2341528", "revid": "76963", "url": "https://it.wikipedia.org/wiki?curid=2341528", "title": "Bharat Nalluri", "text": "Biografia.\nNato a Guntur, nello stato indiano di Andhra Pradesh, si trasfer\u00ec in giovane et\u00e0 insieme alla sua famiglia in Inghilterra, vivendo nella citt\u00e0 di Newcastle upon Tyne. Qui entr\u00f2 nella Eastcliffe Grammar School e, pi\u00f9 tardi, nella Royal Grammar School. In questo periodo ebbe modo di rendere note le sue qualit\u00e0 vocali, cantando per alcuni anni in una band soul/funk chiamata The Money Spiders.\nIl suo debutto come regista risale al 1994, anno in cui dirige il film televisivo \"Driven\". Tra gli anni novanta e 2000 lavora ad una lunga serie di film horror tra i quali \"Killing Time\" (1998) e \"Il corvo 3 - Salvation\" (2000). Pi\u00f9 fortunata \u00e8 la sua carriera televisiva, intrapresa nel 2002, con la serie thriller \"Spooks\". Tra 2004 e 2009, dirige una fortunata serie d'azione, \"Hustle - I signori della truffa\", per le quali riceve due prestigiose candidature.\nNel 2006 \u00e8 il regista di un film televisivo di successo, intitolato \"Tsunami - Il giorno dopo\", interpretato da Tim Roth, Sophie Okonedo e Toni Collette e candidato a 3 Golden Globe. Per la pellicola, basata sulla vera tragedia verificatasi in Indonesia nel 2004, Bharat Nalluri viene candidato ad un Premio Emmy. Negli anni successivi il regista di origine indiana gira tre pellicole, \"Miss Pettigrew\" nel 2008, \"Spooks - Il bene supremo\" nel 2015 e \"Dickens - L'uomo che invent\u00f2 il Natale\" nel 2017."}
{"id": "2341536", "revid": "287204", "url": "https://it.wikipedia.org/wiki?curid=2341536", "title": "Giovanni Verocai", "text": "Biografia.\nProbabilmente allievo di Vivaldi, nel 1727 fu ingaggiato dal direttore teatrale Santo Burigotti per entrare come componente dell'orchestra del nuovo \"Stadttheater\" di Breslavia. L'anno successivo scrisse le sue prime composizioni, ossia delle arie per il pasticcio \"Griselda\", rappresentato nella citt\u00e0 polacca nell'estate del 1728. Nel 1729 entr\u00f2 al servizio di Federico Augusto, principe-elettore di Sassonia e re di Polonia, presso la propria corte di Dresda.\nNel 1731 fu parte del gruppo di 22 musicisti scelti da Federico Augusto per il proprio viaggio a Mosca, dove lavor\u00f2 alla produzione di alcuni concerti assieme a Gasparo Janeschi e Giovanni Alberto Ristori; nella citt\u00e0 russa, in occasione dell'incoronazione a imperatrice di Anna Ivanova, compose la sua unica cantata nota, ossia la \"Cantata per il giorno dell'incoronazione dei Sua Maest\u00e0 Imperiale\", la quale venne intonata anche in russo da Ludovica de Wolski. Successivamente, nonostante Federico Augusto avesse invitato i vari artisti della sua corte a rientrare Dresda, Verocai decise di rimanere assieme a Janeschi in Russia, dove ricevette un compenso di 1000 rubli. Nel 1731-2 spos\u00f2 la cantante tedesca Sophie Amalia Kayser, figlia del violinista amburghese Johann Kayser, con la quale era giunto precedentemente a Mosca. Sempre nel 1732 entr\u00f2 al servizio della corte a San Pietroburgo, presso la quale rimase per quasi sette anni. Ivi prese parte soprattutto all'esecuzione di musica strumentale, sotto la direzione il maestro di cappella Francesco Araja che dal 1735 acquis\u00ec la direzione sia delle rappresentazioni teatrali che dell'esecuzioni dei concerti: nell'orchestra di corte, composta da ben 40 musicisti, facevano parte anche il violinista Luigi Madonis, Giovanni Piantinida, il violinista Domenico Dall'Oglio, il violoncellista Giuseppe Dall'Oglio e lo stesso Janeschi sempre come violoncellista.\nNel giugno del 1738 lasci\u00f2 San Pietroburgo e si rec\u00f2 a Brunswick (Braunschweig), dove fu nominato \"Kapellmeister\" e direttore dell'Opera, posizioni che tenne fino alla morte. In questa citt\u00e0 egli produsse tutte le sue opere serie. Come risulta da una nota del 5 luglio 1745 Verocai ha avuto rapporti con la corte W\u00fcrttemberg e con il \"Oberkapellmeister \"Giuseppe Antonio Brescianello: Verocai ha firmato la nota e confermando di aver ricevuto 20 ducati di Brecianello su ordine del duca di W\u00fcrttemberg. Nonostante venga riportata come sua data di morte il 13 dicembre 1745, le sue opere vennero regolarmente messe in scena fino al 1747, senza alcuna indicazione nel libretto relativamente alla morte dell'autore. Sua moglie mor\u00ec due anni pi\u00f9 tardi, il 12 maggio 1747.\nConsiderazioni sull'artista.\nLa perdita della totalit\u00e0 delle sue opere, nonch\u00e9 la scarsit\u00e0 di studi approfonditi, rende impossibile delineare le qualit\u00e0 di Verocai come compositore. Come violinista, nonostante fosse assai apprezzato dai contemporanei, non fu certamente fra i pi\u00f9 influenti musicisti della sua epoca e Madonis gli era superiore nella tecnica.\nComposizioni.\nOpere.\nTutte le opere vennero tutte rappresentate per la prima volta Brunswick."}
{"id": "2341537", "revid": "339392", "url": "https://it.wikipedia.org/wiki?curid=2341537", "title": "Classe De Cristofaro (corvetta)", "text": ""}
{"id": "2341547", "revid": "1573940", "url": "https://it.wikipedia.org/wiki?curid=2341547", "title": "Ariantinae", "text": "Ariantinae \u00e8 una sottofamiglia di molluschi gasteropodi terrestri della famiglia Helicidae.\nTassonomia.\nComprende i seguenti generi:"}
{"id": "2341548", "revid": "1305772", "url": "https://it.wikipedia.org/wiki?curid=2341548", "title": "Fly on the Wall (Miley Cyrus)", "text": "Fly on the wall \u00e8 il secondo singolo estratto dell'album di Miley Cyrus, \"Breakout\".\nMiley dedica questo pezzo ai paparazzi. Infatti il titolo \u00e8 un pezzo di ritornello, all'interno del quale, ponendo la domanda \"non vorresti essere una mosca attaccata al muro, che di soppiatto verrebbe a conoscenza dei miei segreti?\" vuole fare riferimento al desiderio sfrenato dei paparazzi di sapere tutto sulla sua vita privata, utilizzando ogni mezzo a disposizione. Questo concetto viene ripreso anche dal video musicale.\nIl videoclip inizia con Miley ed un amico che si salutano all'uscita di un cinema, a fine serata, quando ad un tratto il ragazzo, colpito dalla luce della luna piena, si trasforma, e si rivela essere, in realt\u00e0, un giornalista. La ragazza scappa sconvolta e cerca rifugio in un garage vicino, ma viene subito raggiunta da un gruppo di paparazzi. Nonostante cerchi di nascondersi dietro alcune macchine, viene continuamente fotografata. Al terminare del video, Miley viene salvata dal ragazzo dal quale era poco prima fuggita, che la porta al sicuro a bordo della sua vettura. Credendo di essere al sicuro la ragazza racconta della sua sventura nel garage, ma in realt\u00e0 \u00e8 ancora ripresa da una telecamera, stavolta posizionata appositamente all'interno della macchina e nell'immagine finale, si vede che il video, nel quale la cantante si lamenta dei paparazzi, viene pubblicato sul web."}
{"id": "2341551", "revid": "112304437", "url": "https://it.wikipedia.org/wiki?curid=2341551", "title": "Palazzo Spinola (Rocchetta Ligure)", "text": "Il Palazzo Spinola di Rocchetta Ligure in val Borbera fu costruito come residenza estiva degli Spinola tra il 1666 e il 1678 da Napoleone IV Spinola, signore del feudo di Roccaforte Ligure, parte dei Feudi Imperiali liguri.\nCon l'arrivo di Napoleone nel 1797 e l'annessione alla Repubblica Ligure rimase disabitato e in abbandono.\n\u00c8 sede del comune e nel 1990 \u00e8 diventato anche sede del Museo della Resistenza e della Vita Sociale.\nDal 1999 al 2005 \u00e8 stato anche la sede europea del Living Theatre di New York, aperto con contributi dell'Unione europea.\nFa parte del circuito dei cosiddetti \"Castelli Aperti\"."}
{"id": "2341553", "revid": "287204", "url": "https://it.wikipedia.org/wiki?curid=2341553", "title": "Bernard Groethuysen", "text": "Vita e opere.\nGroethuysen figlio di padre olandese e madre russa, studi\u00f2 filosofia a Vienna, Monaco e Berlino dove segu\u00ec gli insegnamenti di Theodor Gomperz, Georg Simmel, Heinrich W\u00f6lfflin e di Wilhelm Dilthey di cui divenne allievo.\nNel 1906 fu insegnante a Berlino dove rimase sino a quando diffondendosi il nazismo in Germania prefer\u00ec dare le sue dimissioni e stabilirsi nel 1932 in Francia dove successivamente ebbe la naturalizzazione. Qui strinse amicizia con il letterato Andr\u00e9 Gide con cui condivideva l'ostilit\u00e0 al regime nazista. Visse anche, dopo l'invasione nazista della Francia, negli Stati Uniti. \nSeguace della filosofia di Dilthey egli preannunci\u00f2 i temi di quell'esistenzialismo marxista che piuttosto che tentare di capire la realt\u00e0 attraverso le leggi scientifiche prefer\u00ec comprendere la natura umana tramite l'interpretazione della sua storia.\nSulla linea di Max Weber e della sua teoria sulle origini del capitalismo compose un'apprezzata opera sulla genesi della borghesia francese e della sua mentalit\u00e0 dal titolo \"Die Entstehung der b\u00fcrgerlichen Welt- und Lebensanschauung in Frankreich\", in due parti, 1927-30, trad. it. del I vol. con il titolo \"Origini dello spirito borghese in Francia. La chiesa e la borghesia\", (1949).\nGroethuysen \u00e8 noto per i suoi studi di antropologia (\"Philosophische Anthropologie\" del 1928) e della Rivoluzione francese (\"Philosophie de la revolution fran\u00e7aise\" del 1956; trad. it. 1967)."}
{"id": "2341562", "revid": "378154", "url": "https://it.wikipedia.org/wiki?curid=2341562", "title": "Piero Fornaciari", "text": ""}
{"id": "2341579", "revid": "120522680", "url": "https://it.wikipedia.org/wiki?curid=2341579", "title": "Ultime notizie di cronaca", "text": "Ultime notizie di cronaca \u00e8 un album in studio del gruppo musicale italiano Per Grazia Ricevuta, pubblicato il 16 aprile 2009.\nDescrizione.\n\u00c8 il quarto album del gruppo, il terzo in studio. Dopo questo album il gruppo ha annunciato lo scioglimento. La produzione esecutiva \u00e8 di Sergio Delle Cese/NoMusic."}
{"id": "2341583", "revid": "1605525", "url": "https://it.wikipedia.org/wiki?curid=2341583", "title": "Tyrannosaur Canyon", "text": "Tyrannosaur Canyon \u00e8 un libro di Douglas Preston del 2005 che parla di un misterioso ritrovamento archeologico in Nuovo Messico.\nTrama.\nUn misterioso reperto lunare sparisce; diversi anni dopo, un veterinario trova in un canyon un archeologo in fin di vita, che gli consegner\u00e0 le coordinate per trovare un tesoro.\nQuesto tesoro sar\u00e0 ricercato anche dalla CIA, e da un mercenario killer.\nIl tesoro, che si riveler\u00e0 essere un fossile perfettamente conservato, contiene un misterioso batterio extraterrestre.\nQuesto libro parla della storia di un veterinario, che per caso trova un assassinato nella Mesa. Il veterinario,Tom Broadment, scopre che l'uomo ammazzato \u00e8 in realt\u00e0 un cacciatore di resti di dinosauri. Tom trova addosso a lui un taccuino dove sono incisi dei codici. Questi codici sono in realt\u00e0 indicazioni della posizione del dinosauro, che si sveler\u00e0 un T-Rex."}
{"id": "2341590", "revid": "287204", "url": "https://it.wikipedia.org/wiki?curid=2341590", "title": "Hertener L\u00f6wen", "text": "L'Hertener L\u00f6wen \u00e8 una societ\u00e0 cestistica avente sede a Herten, in Germania. Fondata nel 1998, gioca nel campionato tedesco.\nDisputa le partite interne nella Rosa-Parks-Schule, che ha una capacit\u00e0 di 1.000 spettatori."}
{"id": "2341591", "revid": "287204", "url": "https://it.wikipedia.org/wiki?curid=2341591", "title": "Lega Nazionale A 2004-2005 (hockey su ghiaccio)", "text": "La stagione 2004-2005 del campionato svizzero di hockey su ghiaccio ha visto campione l'Hockey Club Davos, mentre la stagione regolare \u00e8 stata vinta dall'HC Lugano.\nSpareggio (LNA-LNB).\nLausanne HC 3 - EHC Basel 4 (4;5; 3;1; 4;3; 1;5; 0;2; 4;2; 0;4)"}
{"id": "2341592", "revid": "287204", "url": "https://it.wikipedia.org/wiki?curid=2341592", "title": "Hertener Lowen", "text": ""}
{"id": "2341597", "revid": "767487", "url": "https://it.wikipedia.org/wiki?curid=2341597", "title": "Pasquale Specchio", "text": "Biografia.\nNasce da Sante e Concetta Cannone. Nel 1938 consegu\u00ec il diploma di Ragioniere e Perito Commerciale e l'anno successivo fu assunto presso il Consorzio Agrario di Cerignola.\nIscritto al P.C.I., venne eletto sindaco della citt\u00e0 nat\u00eca il 15 agosto 1946 e rimase in carica fino al 7 gennaio 1950.\nFu deputato del collegio di Cerignola nella V Legislatura e successivamente senatore nella VI Legislatura, facendo parte della commissione difesa.\nMor\u00ec a Cerignola il 13 luglio 1983."}
{"id": "2341601", "revid": "339392", "url": "https://it.wikipedia.org/wiki?curid=2341601", "title": "Universit\u00e0 di Roma La Sapienza", "text": ""}
