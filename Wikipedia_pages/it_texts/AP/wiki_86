{"id": "2384164", "revid": "1543377", "url": "https://it.wikipedia.org/wiki?curid=2384164", "title": "Ban Zhao", "text": "Sebbene nel tempo siano avvenuti numerosi tentativi di sminuire la sua attivit\u00e0 letteraria, e la critica femminista e progressista veda erroneamente nel suo \"Nu jie\" (\u5973\u8aa1) (Precetti per le donne) un invito alla sottomissione femminile, essa ricopr\u00ec un ruolo molto particolare nella letteratura cinese classica. Questo non tanto in quanto donna scrittrice, fatto relativamente raro, ma soprattutto per il fatto d'essersi occupata di un genere tradizionalmente riservato agli uomini. Figlia dello storiografo ufficiale degli Han anteriori Ban Biao (\u73ed\u5f6a) e di cui continu\u00f2 l'opera, fu sorella minore del poeta e storiografo Ban Gu (\u73ed\u56fa) e di Ban Chao (\u73ed\u8d85), il generale che scacci\u00f2 gli Xiongnu da bacino del Tarim.\nAlla morte di Ban Gu nel 92, continu\u00f2 l'opera del padre e del fratello, ovvero la stesura del Libro degli Han anteriori (\u6f22\u66f8): sebbene la tradizione minimizzi il suo intervento, circoscrivendolo alla compilazione di otto tavole cronologiche e al capitolo relativo all'astrologia e all'astronomia, ad essa \u00e8 invece da attribuire la redazione finale completa di tutta l'opera.\nFu inoltre istitutrice delle dame di palazzo dell'imperatore Xiao He (\u5b5d\u548c), in un'epoca in cui gli eunuchi non avevano ancora soppiantato le donne letterate, tanto celebre da contare tra i suoi discepoli anche alcuni ragazzi, tra cui l'erudito Ma Rong (\u99ac\u878d). Ban Zhao fu anche poetessa e prosatrice: il \"Wenxuan\" (\u6587\u9078), l'antologia dei classici compilata dall'imperatore postumo Xiao Tong (\u856d\u7d71), raccoglie una parte dei suoi scritti tra cui un \"fu\" su un viaggio verso l'est che avrebbe poi ispirato l'opera di Pan Yue (\u6f58\u5cb3). Ban Zhao \u00e8 raffigurato nel Wu Shuang Pu di Jin Guliang (\u7121\u96d9\u8b5c, Tavola degli eroi incomparabili).\nBiografia.\nA partire dal II secolo a.C. la famiglia Ban divenne una delle pi\u00f9 importanti e facoltose tra quelle stanziatesi alla frontiera nord-orientale dell'impero dei Qin. Qui faceva il suo commercio di vacche e cavalli, incoraggiando cos\u00ec la colonizzazione delle frontiera. Quando Ban Zhao nacque, la sua famiglia tesseva gi\u00e0 da tempo relazioni con la corte imperiale. All'et\u00e0 di otto anni perse il padre, lo storiografo ufficiale degli Han anteriorio Ban Biao, e a quella di quattordici venne sposata a un certo Cao Shou, suo concittadino, da cui prese poi il nome di Cao Dagu, ovvero Onorevole Dama Cao. Da questo matrimonio ebbe molti figli, ma rimase vedova relativamente giovane e non si rispos\u00f2 mai pi\u00f9.\nQuando nel 76 suo fratello Ban Chao divenne soldato, la madre e il fratello Ban Gu si trasferirono nella capitale Luoyang, dove quest'ultimo venne preso in servizio presso la corte come storiografo ed editore. Contrariamente all'usanza, che prevedeva che una vedova non abbandonasse la famiglia del marito, Ban Zhao raggiunse il fratello, gi\u00e0 occupato nella continuazione del Libro degli Han anteriori. Sembrerebbe che gi\u00e0 in questi anni Zhao fosse attivamente interessata al progetto del fratello.\nNell'89, alla morte dell'imperatore Zhang, il regno venne ereditato dal figlio di Zhang, l'imperatore He, all'epoca bambino. Il potere venne dunque amministrato dall'imperatrice reggente Dou, matrigna di He; in questo periodo Ban Gu strinse rapporti sempre pi\u00f9 forti con la famiglia Dou. Tuttavia nel 92, in seguito ad un colpo di Stato organizzato dall'imperatore He con lo scopo di prendere pieno possesso dei propri poteri, i membri della famiglia Dou, ad eccezione dell'imperatrice, e i loro amici vennero imprigionati con l'accusa di tradimento. Tra coloro che vennero condannati a morte figurava anche Ban Gu, mentre i suoi fratelli non subirono alcuna conseguenza diretta. Infatti Ban Chao era un generale vittorioso ai confini dell'impero, mentre Ban Zhao non era considerata un pericolo in quanto donna. Tuttavia nel 95 uno dei suoi figli ebbe una promozione a un posto di frontiera, dove decise di accompagnarlo, e in questo alcuni vedono una forma di esilio, sebbene tardivo. Ciononostante nel 97 venne richiamata a corte per terminare l'opera del fratello: in una biografia di Zhao del V secolo \u00e8 riportato che \"l'imperatore He la convoc\u00f2 nella biblioteca del padiglione orientale perch\u00e9 potesse continuare l'opera del fratello e portarla a termine\". La vera portata del contributo di Ban Zhao al Libro degli Han anteriori \u00e8 dibattuta tuttora, secondo Nancy Lee Swann, che tradusse l'opera della scrittrice in inglese, lo studio del testo porterebbe a credere che circa un quarto del totale sia da attribuirsi a Ban Zhao.\nParallelamente al lavoro di redazione, Zhao divenne anche istitutrice delle future dame di corte. Nel 102 una delle sue allieve divenne moglie dell'imperatore He e, alla morte di questo nel 106, reggente col nome di imperatrice Deng Sui (\u9127\u7d8f) fino alla morte nel 121. Sembra che Zhao ebbe un grande influsso sull'imperatrice, tra l'altro ritenuta l'ultima della dinastia ad aver regnato con competenza, tanto che un commentatore dell'epoca annot\u00f2 che \"ad una solo parola di madre Ban, tutta la famiglia [imperiale] cede\". L'anno della morte di Zhao \u00e8 sconosciuto, tuttavia \u00e8 certo che fu prima del 120 dato che in quell'anno l'imperatrice entr\u00f2 in lutto per lei, onore rarissimo per una persona che non fosse della famiglia imperiale.\nA Ban Zhao l'Unione Astronomica Internazionale ha intitolato l'omonimo cratere della superficie di Venere, secondo la convenzione per cui i nomi dei crateri venusiani di dimensione superiore ai 20 chilometri vengono scelti tra quelli di donne che hanno dato un contributo eccezionale o fondamentale al loro campo.\nLe opere.\nAlla morte di Ban Zhao, la cognata raccolse in tre volumi tutti i suoi scritti, che un biografo del V secolo descrisse come \"narrativa in versi (\"fu\"), scritti commemorativi, iscrizioni, elogi, argomentazioni, commentari, elegie, saggi, trattati, esposizioni, memoriali e istruzioni finali, in tutto sufficienti a riempire sedici libri\" (ogni volume poteva essere composto di pi\u00f9 libri). Della grande raccolta venne perso quasi tutto, oggi si ritiene con certezza che siano opere (integralmente) di Zhao il \"Dongzheng fu\" (Viaggio verso oriente), i frammenti di tre poesie brevi, due memoriali (o lettere) indirizzati all'imperatore He e all'imperatrice Deng e il \"Nu jie\", un manuale di istruzioni per future spose. \u00c8 certo che Ban Zhao abbia annotato le Biografie di donne di Liu Xiang (\u5289\u5411). In particolare riorganizz\u00f2 il testo originario in sette libri in uno di quindici dividendo ogni libro in due parti e aggiungendone un ultimo contenente inni e presumibilmente anche illustrazioni. Questa versione sarebbe rimasta quella di maggior diffusione fino all'epoca Song, quando il testo venne riportato alla sua forma originaria. Potrebbe aver anche composto alcune biografie supplementari da aggiungere al volume originale come era abitudine gi\u00e0 a partire dal I secolo.\nIl \"Nu jie\".\nNei primi secoli successivi alla sua morte, Zhao era ricordata e stimata per il contributo al Libro degli Han anteriori e per la sua opera poetica, tuttavia a partire dal IX secolo il suo \"Nu jie\" divenne lo scritto col la quale venne sempre pi\u00f9 identificata. Questo periodo corrisponde infatti col termine della dinastia Tang, una sorta di \"Rinascimento\" cinese, e l'avvento di un lungo periodo di lotte intestine avviato con il periodo delle cinque dinastie e dieci regni. Il \"Nu jie\" venne dunque insegnato alle giovani fanciulle nella sua interpretazione confuciana secondo la quale alla donna spetta un ruolo marginale in una societ\u00e0 comandata dagli uomini. Al contrario l'intento di Zhao era ben altro: i suoi volevano essere consigli alle giovani fanciulle per \"sopravvivere\" nella casa del marito dove spesso, soprattutto se prese come concubine secondarie, erano trattate alla stregua di schiave. Tale intento \u00e8 reso peraltro in modo chiarissimo gi\u00e0 nell'incipit:\nL'autrice non solo cerca di alleviare con i suoi consigli i dolori delle giovani spose, ma, al contrario di quanto vorrebbe far credere la critica confuciana, pone anche alcune provocatorie domande sul ruolo dell'uomo e della donna. Per esempio si chiede perch\u00e9 nel Libro dei riti (\u79ae\u8a18) sia previsto che a partire dall'et\u00e0 di otto anni ai maschi si insegni a leggere e a scrivere e che a quindici siano mandati a scuola, e tale obbligo non sia invece automaticamente esteso alle femmine. Per convincere gli scettici, Ban Zhao osserva infatti che in tal modo le donne rimarrebbero nella totale ignoranza delle norme che governano i rapporti tra i due sessi, non potendo accedere direttamente ai testi che le prescrivono.\nIl Libro degli Han anteriori.\nLa stesura a sei mani del Libro degli Han anteriori si protrasse per circa trenta o quaranta anni ed \u00e8 il risultato del lavoro successivo di Ban Biao e dei figli Ban Gu e Ban Zhao. Sebbene sia ancora oggi dibattuto il ruolo di quest'ultima, \u00e8 certo che ad essa sono da attribuirsi integralmente i volumi dal tredicesimo al ventesimo e il ventiseiesimo. Quest'ultimo capitolo \u00e8 quello riservato all'astronomia e all'astrologia, mentre i primi otto sono tavole la cui compilazione era necessaria per garantire la correttezza cronologica dell'opera. Esse contengono tra le altre cose la lista completa, e per quello che hanno potuto verificare gli storici anche assai precisa, delle carriere e delle linee di successione di tutti gli aristocratici, gli alti ufficiali e gli uomini che si distinsero particolarmente sotto la dinastia degli Han anteriori. Un'altra tavola, quella delle \"figure antiche e contemporanee\" raccoglie in nove categorie centinaia di personaggi storici sebbene curiosamente non compaiano contemporanei a Ban, forse per il timore di racchiudere in una categoria poco adatta un personaggio ancora vivente.\nIl \"Dongzheng fu\" (Viaggio verso l'oriente) e i memoriali.\nIl pi\u00f9 antico lavoro oggi conservato di Ban Zhao \u00e8 il racconto in poesia \"Dongzheng fu\" (\u6771\u5f81\u8ce6) (Viaggio verso l'oriente), scritto quando aveva all'incirca cinquant'anni. Il testo racconta di quando, dopo la morte del fratello Ban Gu in prigione, accompagn\u00f2 il figlio, Cao Gu (\u5bb6\u56fa), a prendere possesso della carica di magistrato nel distretto di Chenliu nell'Henan. Il fratello Ban Chao era lontano alla frontiera e lei non sapeva se mai avrebbe fatto ritorno nella capitale Luoyang. Annota dunque le impressioni del viaggio e si sforza a superare la sua tristezza cercando conforto negli insegnamenti confuciani.\nAl 101 risale invece la lettera all'imperatore He in cui Ban Zhao chiede che al fratello Ban Chao, in missione nelle steppe dell'Asia centrale dal 73, sia permesso di far ritorno alla capitale. Appellandosi alla tarda et\u00e0 del fratello, ormai settantenne, e osservando che questo potrebbe non renderlo pi\u00f9 capace di affrontare un'insurrezione tra i soldati e dunque generare un potenziale pericolo per lo stato, riesce a ottenere tale grazia.\nDel 107 \u00e8 invece l'ultima lettera pervenutaci. Indirizzata all'imperatrice reggente Deng, si tratta di un consiglio politico al fine di preservare il prestigio della sovrana. I quattro fratelli dell'imperatrice, invisi alla corte e alla popolazione per la loro arroganza, avevano chiesto, solo \"pro forma\" il permesso alla sorella di ritirarsi dalla capitale, confidando che questo essa non avrebbe mai accettato. Ban Zhao si affretta invece a convincerla, con esempi tratti dalla storia antica, di lasciarli andare per preservare la sua reputazione tra il popolo. Non \u00e8 possibile stabilire se le parole di Ban Zhao furono decisive, quello che \u00e8 certo e che i fratelli lasciarono la corte.\nEpitaffio.\nNella raccolta compilata dalla cognata, compare quello che pu\u00f2 essere ritenuto l'epitaffio di Ban Zhao. L'originale, come gran parte della raccolta, \u00e8 andato perduto, ma ne resta una traduzione in francese dovuta probabilmente al gesuita e missionario Joseph-Marie Amiot, pubblicata a Parigi nel 1778 nel terzo volume delle \"M\u00e9moires concernant l'historie, les sciences, les arts, les m\u0153urs, les usages, etc., des Chinois, par les missionaires de P\u00e9kin\":"}
{"id": "2384165", "revid": "178920", "url": "https://it.wikipedia.org/wiki?curid=2384165", "title": "I racconti attorno al fuoco", "text": ""}
{"id": "2384166", "revid": "838137", "url": "https://it.wikipedia.org/wiki?curid=2384166", "title": "378 a.C.", "text": ""}
{"id": "2384167", "revid": "547034", "url": "https://it.wikipedia.org/wiki?curid=2384167", "title": "416 a.C.", "text": ""}
{"id": "2384168", "revid": "287204", "url": "https://it.wikipedia.org/wiki?curid=2384168", "title": "417 a.C.", "text": ""}
{"id": "2384169", "revid": "767487", "url": "https://it.wikipedia.org/wiki?curid=2384169", "title": "419 a.C.", "text": ""}
{"id": "2384170", "revid": "767487", "url": "https://it.wikipedia.org/wiki?curid=2384170", "title": "434 a.C.", "text": ""}
{"id": "2384171", "revid": "767487", "url": "https://it.wikipedia.org/wiki?curid=2384171", "title": "441 a.C.", "text": ""}
{"id": "2384172", "revid": "1856513", "url": "https://it.wikipedia.org/wiki?curid=2384172", "title": "Uzbekistan Airways", "text": "JSC Uzbekistan Airways, operante come Uzbekistan Airways (in uzbeko: O\u02bbzbekiston Havo Yo\u02bbllari, \u040e\u0437\u0431\u0435\u043a\u0438\u0441\u0442\u043e\u043d \u04b2\u0430\u0432\u043e \u0419\u045e\u043b\u043b\u0430\u0440\u0438; in russo: \u0423\u0437\u0431\u0435\u043a\u0441\u043a\u0438\u0435 \u0410\u0432\u0438\u0430\u043b\u0438\u043d\u0438\u0438), \u00e8 la compagnia aerea di bandiera dell'Uzbekistan. Dal suo hub all'aeroporto Internazionale di Tashkent, la compagnia aerea serve numerose destinazioni nazionali; l'azienda effettua anche voli internazionali in Asia, Europa e Nord America.\nStoria.\nIn seguito allo scioglimento dell'Unione Sovietica, il presidente uzbeko Islam Karimov nel 1992 autorizz\u00f2 la creazione di Uzbekistan Airways. La compagnia aerea venne stata fondata il 28 gennaio 1992 e assunse le operazioni della divisione uzbeka di Aeroflot il 31 maggio 1992. Nel 1993, Uzbekistan Airways acquis\u00ec i suoi primi due Airbus A310-300. I due A310 vennero contati come parte della flotta a partire dal marzo 1995, insieme agli aerei di costruzione russa (25 Antonov An-24/26, un Ilyushin Il-62, 13 Ilyushin Il-76, un Ilyushin Il-86, 23 Tupolev Tu-154 e tre Yakovlev Yak-40). A questo punto, la compagnia aerea era ancora l'unico operatore nel paese. Verso la fine del 1995, il vettore ordin\u00f2 i suoi primi aerei Boeing: due Boeing 767-300ER e un solo Boeing 757.\nUzbekistan Airways era il cliente di lancio dell'Ilyushin Il-114; prese in consegna il primo velivolo assemblato localmente nel luglio 1998. Altri due Boeing 757-200 furono ordinati direttamente dalla Boeing nell'aprile 1999. Verso la fine del 1999, la societ\u00e0 acquis\u00ec la propriet\u00e0 del primo di questi due Boeing 757-200 da 184 posti.\nAd aprile 2000, la compagnia aerea aveva 16.296 dipendenti. A quel tempo, la flotta comprendeva tre Airbus A310-300, tre Antonov An-12, un Antonov An-24, 18 Antonov An-24B, tre Antonov An-24RV, tre Boeing 757-200, due Boeing 767-300ER, tre Avro RJ85, quattro Ilyushin Il-114, due Ilyushin Il-62, sei Ilyushin Il-62M, dieci Ilyushin Il-76T, nove Ilyushin Il-86, 15 Tupolev Tu-154B, due Tupolev Tu-154M e 19 Yakovlev Yak-40. Le destinazioni servite all'epoca includevano Almaty, Amsterdam, Andizhan, Ashgabat, Atene, Baku, Bangkok, Pechino, Bishkek, Bukhara, Chelyabinsk, Delhi, Dacca, Ekaterinburg, Fergana, Francoforte, Istanbul, Jeddah, Karshi, Kazan, Khabarovsk, Kuala Lumpur, Londra, Mineralnye Vody, Mosca, Namangan, New York, Novosibirsk, Nukus, Omsk, Parigi, Riyadh, Rostov-on-Don, Samara, Samarcanda, Seul, Sharja, Simferopol, San Pietroburgo, Tashkent, Tel Aviv, Termez, Tyumen, Ufa e Urgench.\nAltri due Boeing 767-300ER, equipaggiati con motori Pratt &amp; Whitney PW4000, vennero ordinati nel 2001 e la consegna avvenne nel 2002.\nUzbekistan Airways ha trasportato 2,625 milioni di passeggeri nel 2014, con una diminuzione dell'1,9% su base annua, mentre il 4,6% in pi\u00f9 di merci.\nDestinazioni.\nAccordi commerciali.\nAl 2022 Uzbekistan Airways ha accordi di code-share con le seguenti compagnie:\nFlotta.\nFlotta attuale.\nA dicembre 2021 la flotta di Uzbekistan Airways \u00e8 cos\u00ec composta:\nFlotta storica.\nUzbekistan Airways operava in precedenza con i seguenti aeromobili:\nSviluppo.\nA met\u00e0 del 2007, il vettore ha ordinato sei Airbus A320; a quel punto la flotta era composta da 55 unit\u00e0 e da dieci diversi modelli di aerei; lo Yakovlev Yak-40 di costruzione russa era tra questi. Nello stesso anno, la compagnia aerea ha ordinato due Boeing 787-8.\nAlla fine del 2008, la societ\u00e0 ha ordinato quattro Boeing 767-300ER in un accordo da 597 milioni di dollari, e l'ordine A320 \u00e8 stato portato a dieci aeromobili. La compagnia aerea ha preso in consegna il suo primo A320 nel luglio 2010; ha iniziato le operazioni sulla rotta Tashkent-Baku. Il primo dei quattro Boeing 767-300ER ordinati nel 2008 \u00e8 stato consegnato nel febbraio 2012, in coincidenza con il 20\u00ba anniversario del vettore. Sempre nel 2012, la compagnia aerea ha ritirato l'An-24 dal servizio. Nel maggio 2013, \u00e8 stato annunciato che la Banca islamica per lo sviluppo aveva firmato un accordo per 270 milioni di dollari con il governo dell'Uzbekistan (170 milioni di dollari) in parte per finanziare l'acquisizione di due Boeing. Nel luglio 2013, gli Airbus A310 sono stati ritirato dal servizio.\nLa compagnia aerea ha deciso di convertire due dei Boeing 767-300ER pi\u00f9 vecchi in versione cargo. La conversione del primo aeromobile \u00e8 stata completata nel dicembre 2014. Alla fine di dicembre 2014, il secondo aereo \u00e8 arrivato a Tashkent.\nUzbekistan Airways ha ricevuto il suo primo Boeing 787-8 alla fine di agosto 2016."}
{"id": "2384173", "revid": "767487", "url": "https://it.wikipedia.org/wiki?curid=2384173", "title": "442 a.C.", "text": ""}
{"id": "2384174", "revid": "106908", "url": "https://it.wikipedia.org/wiki?curid=2384174", "title": "443 a.C.", "text": ""}
{"id": "2384176", "revid": "838137", "url": "https://it.wikipedia.org/wiki?curid=2384176", "title": "455 a.C.", "text": ""}
{"id": "2384179", "revid": "838137", "url": "https://it.wikipedia.org/wiki?curid=2384179", "title": "467 a.C.", "text": ""}
{"id": "2384180", "revid": "1310659", "url": "https://it.wikipedia.org/wiki?curid=2384180", "title": "468 a.C.", "text": ""}
{"id": "2384181", "revid": "838137", "url": "https://it.wikipedia.org/wiki?curid=2384181", "title": "485 a.C.", "text": ""}
{"id": "2384182", "revid": "767487", "url": "https://it.wikipedia.org/wiki?curid=2384182", "title": "502 a.C.", "text": ""}
{"id": "2384183", "revid": "838137", "url": "https://it.wikipedia.org/wiki?curid=2384183", "title": "503 a.C.", "text": ""}
{"id": "2384187", "revid": "838137", "url": "https://it.wikipedia.org/wiki?curid=2384187", "title": "504 a.C.", "text": ""}
{"id": "2384188", "revid": "838137", "url": "https://it.wikipedia.org/wiki?curid=2384188", "title": "507 a.C.", "text": ""}
{"id": "2384189", "revid": "838137", "url": "https://it.wikipedia.org/wiki?curid=2384189", "title": "511 a.C.", "text": ""}
{"id": "2384193", "revid": "767487", "url": "https://it.wikipedia.org/wiki?curid=2384193", "title": "513 a.C.", "text": ""}
{"id": "2384194", "revid": "838137", "url": "https://it.wikipedia.org/wiki?curid=2384194", "title": "516 a.C.", "text": ""}
{"id": "2384195", "revid": "767487", "url": "https://it.wikipedia.org/wiki?curid=2384195", "title": "517 a.C.", "text": ""}
{"id": "2384197", "revid": "838137", "url": "https://it.wikipedia.org/wiki?curid=2384197", "title": "522 a.C.", "text": ""}
{"id": "2384198", "revid": "767487", "url": "https://it.wikipedia.org/wiki?curid=2384198", "title": "523 a.C.", "text": "Eventi.\nTentativo fallito d'invasione della Nubia ad opera dei Persiani, che avevano da poco conquistato l'Egitto: malaria, dissenteria e mancanza d'acqua falcidiarono l'esercito invasore strada facendo."}
{"id": "2384199", "revid": "709565", "url": "https://it.wikipedia.org/wiki?curid=2384199", "title": "Morgawr (personaggio)", "text": "Personaggio fittizio del ciclo del \"Viaggio della Jerle Shannara\" scritto da Terry Brooks, ed in particolare nel terzo libro della serie, \"L'ultima magia\".\n\u00c8 un potente stregone votato al male, risultato di un incrocio fra le razze umana e mwellret. Ha la sua dimora nella Malaterra, zona del continente immaginario delle Quattro Terre.\nSpecializzato nell'uso della magia nera, si nutre \"divorando\" l'anima e la mente dei suoi nemici, trasformandoli in marionette incapaci di ragionamento da asservire ai suoi scopi. Questa pratica incrementa la sua forza vitale ed il suo potere, e lo rende in grado di ingannare la morte prolungando a dismisura la durata della sua vita.\n\u00c8 il responsabile dell'uccisione dei genitori di Bek e Grianne Ohmsford, che rapisce quando \u00e8 solo una bambina, allo scopo di educarla ed addestrarla nell'uso della magia, per farne la sua erede ed alleata contro il druido Walker Boh, che tramite astute menzogne rende colpevole della strage capitata alla sua famiglia.\nAlla fine della saga si scontra con Grianne nelle rovine del castello sull'isola di Mephitic: durante un devastante duello magico all'inizio del quale i due avversari sembrano di pari potenza, alla fine prevale l'oscura magia dello stregone che pare essere invincibile. Sopraffatta Grianne \u00e8 ad un passo dal finirla, quando interviene in suo aiuto il fratello Bek, che scatena contro il Morgawr lo spirito guardiano del castello al quale Grianne unir\u00e0 le forze, riuscendo faticosamente ad uccidere lo stregone."}
{"id": "2384200", "revid": "838137", "url": "https://it.wikipedia.org/wiki?curid=2384200", "title": "526 a.C.", "text": "Eventi.\nSparta viene sconfitta nel tentativo di soverchiare il tiranno Policrate di Samo."}
{"id": "2384201", "revid": "838137", "url": "https://it.wikipedia.org/wiki?curid=2384201", "title": "527 a.C.", "text": ""}
{"id": "2384202", "revid": "767487", "url": "https://it.wikipedia.org/wiki?curid=2384202", "title": "531 a.C.", "text": ""}
{"id": "2384204", "revid": "767487", "url": "https://it.wikipedia.org/wiki?curid=2384204", "title": "532 a.C.", "text": ""}
{"id": "2384205", "revid": "767487", "url": "https://it.wikipedia.org/wiki?curid=2384205", "title": "533 a.C.", "text": ""}
{"id": "2384206", "revid": "767487", "url": "https://it.wikipedia.org/wiki?curid=2384206", "title": "536 a.C.", "text": ""}
{"id": "2384207", "revid": "767487", "url": "https://it.wikipedia.org/wiki?curid=2384207", "title": "541 a.C.", "text": ""}
{"id": "2384208", "revid": "767487", "url": "https://it.wikipedia.org/wiki?curid=2384208", "title": "542 a.C.", "text": ""}
{"id": "2384209", "revid": "767487", "url": "https://it.wikipedia.org/wiki?curid=2384209", "title": "545 a.C.", "text": ""}
{"id": "2384210", "revid": "767487", "url": "https://it.wikipedia.org/wiki?curid=2384210", "title": "548 a.C.", "text": ""}
{"id": "2384211", "revid": "1431409", "url": "https://it.wikipedia.org/wiki?curid=2384211", "title": "L'ispettore Tibbs", "text": "L'ispettore Tibbs (\"In the Heat of the Night\") \u00e8 una serie televisiva poliziesca statunitense basata sul film \"La calda notte dell'ispettore Tibbs\" diretto da Norman Jewison nel 1967. La serie \u00e8 andata in onda per otto stagioni sul canale televisiva NBC poi spostata su CBS dal 1988 al 1995.\nIn Italia, la serie \u00e8 stata trasmessa per la prima volta nel 1991 da Rai 2 e replicata nel 2002 da LA7.\nTrama.\nLe vicende della serie ruotano attorno al capo della polizia William Gillespie, mentre il famoso Ispettore Tibbs compare fino alla 6\u00aa stagione quando dopo essersi laureato avvocato lascia il posto al collega Forbes.\nEpisodi.\nOltre ai 142 episodi suddivisi in 7 stagioni, tra il 1994 e il 1995 \u00e8 andata in onda l'ottava stagione caratterizzata da quattro film per la TV.\nCuriosit\u00e0.\nLa serie, ambientata a Sparta, \u00e8 stata in realt\u00e0 girata a Covington in Georgia. Nella stessa citt\u00e0 sono state riprese anche le prime puntate della serie Hazzard."}
{"id": "2384212", "revid": "767487", "url": "https://it.wikipedia.org/wiki?curid=2384212", "title": "549 a.C.", "text": "Eventi.\nAnnei diventa imperatore del Giappone, succedendo a Suizei."}
{"id": "2384213", "revid": "767487", "url": "https://it.wikipedia.org/wiki?curid=2384213", "title": "552 a.C.", "text": ""}
{"id": "2384214", "revid": "2040322", "url": "https://it.wikipedia.org/wiki?curid=2384214", "title": "Le avventure di Laura Storm", "text": "Le avventure di Laura Storm \u00e8 una serie televisiva prodotta negli anni sessanta dalla RAI per l'allora Programma Nazionale e destinata alla \"prima serata\": venne programmata in tarda estate, fra agosto e settembre, il mercoled\u00ec nel 1965 e la domenica nel 1966.\nPrimo \"serial\" ispirato ad una donna-investigatrice, and\u00f2 in onda in due stagioni - fra il 1965 e il 1966 - in due cicli di quattro episodi ciascuno della durata di circa un'ora. Il primo episodio fu trasmesso l'11 agosto 1965 e l'ottavo e ultimo il 18 settembre dell'anno successivo; un episodio, il primo della seconda serie, fu diviso in due puntate.\nLa sigla di chiusura \"Ancora una volta pericolosamente\", scritta da Johnny Dorelli e Leo Chiosso, veniva eseguita da Fausto Leali.\nGiornalista-detective.\nLa serie tv ha come interprete principale l'attrice Lauretta Masiero, impegnata nel ruolo della protagonista, un'eclettica giornalista-investigatrice dedita al judo e al karate il cui vero nome \u00e8 Laura Perrucchetti e che si muove indossando un elegante \"trench\" di colore bianco ed eleganti scarpe con tacco a spillo. Costituiva una sorta di esplicita e ironica risposta alla figura di un altro celebre detective dell'allora giovane televisione italiana: il tenente Sheridan.\nIl lato sentimentale del \"plot\" narrativo \u00e8 dato dal tormentato rapporto di Laura con il caporedattore-fidanzato (Aldo Giuffr\u00e9), che si vede rinviare continuamente le nozze dalla fidanzata-investigatrice sempre alle prese con un nuovo caso. Nel \"cast\" figurano anche Oreste Lionello nel ruolo di \"Michelino Colnaghi\", fotografo e braccio destro di Laura Storm, e Stefano Sibaldi nel ruolo del commissario di polizia \"Ferretti\" e il figlio di quest'ultimo, Stefano, interpretato da Crstiano Minello, diventato in seguito famoso paroliere di testi di canzoni col nome d'arte di Cristiano Minellono\nSceneggiatura d'autore.\nCon la sceneggiatura tipica del romanzo poliziesco - firmata da Camillo Mastrocinque e Leo Chiosso con la collaborazione di Andrea Camilleri (futuro ideatore del commissario Montalbano, allora delegato RAI alla produzione), la serie aveva la regia dello stesso Mastrocinque.\nL\"'Enciclopedia della televisione\" ricorda la tag-line che serviva da presentazione della serie:\nLa medesima enciclopedia sottolinea come i telefilm di Laura Storm abbiano costituito una delle migliori prove televisive di Lauretta Masiero, chiamata a impersonare \"le vicende giallo-rosa di una giornalista mondana e pettegola, ma anche una ragazza audace capace di difendersi a suon di sberle\".\nCast ed episodi.\nIl cast comprendeva, oltre alla protagonista Lauretta Masiero, sempre in scena nelle vesti di Laura Storm, e al coprotagonista Aldo Giuffr\u00e9 (presente in sette episodi su otto), diversi attori di provenienza teatrale. Interpreti fissi o semifissi erano:\nA questi si alternavano, di puntata in puntata, altri attori ospiti."}
{"id": "2384215", "revid": "767487", "url": "https://it.wikipedia.org/wiki?curid=2384215", "title": "553 a.C.", "text": ""}
{"id": "2384216", "revid": "204012", "url": "https://it.wikipedia.org/wiki?curid=2384216", "title": "Displasie", "text": ""}
{"id": "2384217", "revid": "838137", "url": "https://it.wikipedia.org/wiki?curid=2384217", "title": "555 a.C.", "text": ""}
{"id": "2384222", "revid": "767487", "url": "https://it.wikipedia.org/wiki?curid=2384222", "title": "557 a.C.", "text": ""}
{"id": "2384224", "revid": "838137", "url": "https://it.wikipedia.org/wiki?curid=2384224", "title": "560 a.C.", "text": ""}
{"id": "2384225", "revid": "767487", "url": "https://it.wikipedia.org/wiki?curid=2384225", "title": "563 a.C.", "text": ""}
{"id": "2384226", "revid": "767487", "url": "https://it.wikipedia.org/wiki?curid=2384226", "title": "564 a.C.", "text": ""}
{"id": "2384227", "revid": "767487", "url": "https://it.wikipedia.org/wiki?curid=2384227", "title": "567 a.C.", "text": ""}
{"id": "2384228", "revid": "767487", "url": "https://it.wikipedia.org/wiki?curid=2384228", "title": "571 a.C.", "text": ""}
{"id": "2384229", "revid": "767487", "url": "https://it.wikipedia.org/wiki?curid=2384229", "title": "573 a.C.", "text": ""}
{"id": "2384230", "revid": "838137", "url": "https://it.wikipedia.org/wiki?curid=2384230", "title": "574 a.C.", "text": ""}
{"id": "2384231", "revid": "767487", "url": "https://it.wikipedia.org/wiki?curid=2384231", "title": "576 a.C.", "text": ""}
{"id": "2384232", "revid": "767487", "url": "https://it.wikipedia.org/wiki?curid=2384232", "title": "577 a.C.", "text": ""}
{"id": "2384233", "revid": "438678", "url": "https://it.wikipedia.org/wiki?curid=2384233", "title": "583 a.C.", "text": ""}
{"id": "2384235", "revid": "767487", "url": "https://it.wikipedia.org/wiki?curid=2384235", "title": "584 a.C.", "text": ""}
{"id": "2384236", "revid": "188359", "url": "https://it.wikipedia.org/wiki?curid=2384236", "title": "Consulente d'immagine", "text": "Il consulente d'immagine \u00e8 quella figura professionale che fornisce un servizio dedicato al miglioramento dell'aspetto attraverso il modo di vestirsi, muoversi, presentarsi. Si occupa di tutto quello che concerne la comunicazione non verbale: l'abbigliamento, l'igiene personale, il trucco, l'acconciatura, l'etichetta.\nGrazie all'utilizzo di tecniche quali l'analisi del colore (la scelta dei colori giusti per valorizzare pelle e occhi), il camouflage (che nasconde i punti critici del fisico ed esalta i punti di forza), e attraverso l'analisi dello stile che i clienti desiderano, rimette a nuovo l'immagine, senza pratiche invasive.\nDa non confondere con il personal shopper, che si dedica prevalentemente all'acquisto di capi di abbigliamento, o con lo stylist, che si occupa di definire lo stile delle celebrit\u00e0.\nIn ambito commerciale, il consulente d'immagine fornisce un servizio dedicato al miglioramento dell'aspetto dell'azienda, che sia un negozio o un'attivit\u00e0 produttiva qualsiasi. In questo caso il consulente, che spesso ma non sempre coincide con un'agenzia pubblicitaria, si occupa di tutto quello che concerne la comunicazione visiva dell'azienda: dal brand agli slogan, dalla scelta di testimonial pubblicitario alla creazione dello spot, fino alla gestione delle vetrine aziendali.\nOrigini.\nLa nascita della consulenza d'immagine si fa risalire alla pubblicazione del libro \u201cDress for Success\u201d, uscito negli Stati Uniti nel 1975, e divenuto rapidamente un best seller. L'autore, John T. Molloy, ancora oggi \u00e8 considerato il padre della professione, perch\u00e9 introdusse il concetto dell'importanza dell'immagine e dell'abbigliamento per raggiungere successi professionali e personali. Il libro non si basava sull'opinione personale dell'autore, ma su test condotti su un certo numero di individui, il libro contribu\u00ec a diffondere il concetto del \"potere dell'abbigliamento\".\nNegli anni ottanta, alcune agenzie cominciarono a proporre servizi di consulenza d'immagine specifici per eventi ed occasioni. Allo stesso tempo anche le celebrit\u00e0 cominciano ad assumere consulenti d'immagine a tempo pieno, non solo per ragioni di copione ma anche per la loro vita di tutti i giorni. \nNel 1990 nacque l'Associazione Internazionale Consulenti d'Immagine (AICI), che oggi conta pi\u00f9 di 1000 membri.\nAssociazioni di categoria.\nLa consulenza d'immagine \u00e8 molto diffusa negli USA, dove ha sede l'AICI, \"Association of Image Consultants International\". AICI \u00e8 nata nel 1990 dall'unione delle prime due associazioni di consulenti d'immagine: AFIC (\"Association of Fashion &amp; Image Consultants\") sulla costa est e AIC (\"Association of Image Consultants\") sulla costa ovest. Ha pi\u00f9 di 1000 membri, e organizza le pi\u00f9 importanti certificazioni professionali di consulenza d'immagine per i suoi 48 paesi membri.\nIn Gran Bretagna \u00e8 presente anche TFIC (\"The Federation of Image Consultant\"), nata nel 1988.\nLa consulenza d'immagine in Italia.\nQuesta professione in Italia comincia a diffondersi in maniera pi\u00f9 ampia dal 2010. Nel 2012 apre il capitolo Italiano di AICI: AICI Italy Chapter."}
{"id": "2384237", "revid": "767487", "url": "https://it.wikipedia.org/wiki?curid=2384237", "title": "588 a.C.", "text": ""}
{"id": "2384238", "revid": "260676", "url": "https://it.wikipedia.org/wiki?curid=2384238", "title": "Alice Evans", "text": "Biografia.\nDopo gli studi universitari in Lingue e Letterature Straniere (francese ed italiano) conseguita a Londra, ha studiato recitazione e tecniche d'arte drammatica. \u00c8 anche conosciuta per aver interpretato la versione degli anni '70 di Eloise Hawking in \"Lost\" e la strega originaria Esther nella serie televisiva americana \"The Vampire Diaries\".\n\u00c8 stata sposata con Ioan Gruffudd dal 2007 fino al 2021, conosciuto sul set di \"La carica dei 102 - Un nuovo colpo di coda\"."}
{"id": "2384239", "revid": "838137", "url": "https://it.wikipedia.org/wiki?curid=2384239", "title": "589 a.C.", "text": ""}
{"id": "2384240", "revid": "838137", "url": "https://it.wikipedia.org/wiki?curid=2384240", "title": "590 a.C.", "text": "Eventi.\nViene fondata Milano dai Galli Insubri."}
{"id": "2384242", "revid": "767487", "url": "https://it.wikipedia.org/wiki?curid=2384242", "title": "591 a.C.", "text": ""}
{"id": "2384243", "revid": "838137", "url": "https://it.wikipedia.org/wiki?curid=2384243", "title": "592 a.C.", "text": ""}
{"id": "2384244", "revid": "767487", "url": "https://it.wikipedia.org/wiki?curid=2384244", "title": "593 a.C.", "text": ""}
{"id": "2384245", "revid": "767487", "url": "https://it.wikipedia.org/wiki?curid=2384245", "title": "595 a.C.", "text": ""}
{"id": "2384246", "revid": "170423", "url": "https://it.wikipedia.org/wiki?curid=2384246", "title": "San Antonio Spurs 2002-2003", "text": "La stagione 2002-03 dei San Antonio Spurs fu la 27\u00aa nella NBA per la franchigia.\nI San Antonio Spurs vinsero la \"Midwest Division\" della \"Western Conference\" con un record di 60-22. Nei play-off vinsero il primo turno con i Phoenix Suns (4-2), la semifinale di conference con i Los Angeles Lakers (4-2), la finale di conference con i Dallas Mavericks (4-2), per poi vincere il titolo battendo nella finale NBA i New Jersey Nets (4-2)."}
{"id": "2384247", "revid": "120722100", "url": "https://it.wikipedia.org/wiki?curid=2384247", "title": "599 a.C.", "text": ""}
{"id": "2384248", "revid": "838137", "url": "https://it.wikipedia.org/wiki?curid=2384248", "title": "601 a.C.", "text": ""}
{"id": "2384249", "revid": "838137", "url": "https://it.wikipedia.org/wiki?curid=2384249", "title": "602 a.C.", "text": "Eventi.\nGrecia.\nAeropo I diventa re di Macedonia (fino al 576 a.C.)"}
{"id": "2384250", "revid": "767487", "url": "https://it.wikipedia.org/wiki?curid=2384250", "title": "603 a.C.", "text": ""}
{"id": "2384251", "revid": "767487", "url": "https://it.wikipedia.org/wiki?curid=2384251", "title": "606 a.C.", "text": ""}
{"id": "2384253", "revid": "767487", "url": "https://it.wikipedia.org/wiki?curid=2384253", "title": "607 a.C.", "text": ""}
{"id": "2384254", "revid": "767487", "url": "https://it.wikipedia.org/wiki?curid=2384254", "title": "608 a.C.", "text": ""}
{"id": "2384255", "revid": "767487", "url": "https://it.wikipedia.org/wiki?curid=2384255", "title": "611 a.C.", "text": ""}
{"id": "2384256", "revid": "633110", "url": "https://it.wikipedia.org/wiki?curid=2384256", "title": "Mills", "text": ""}
{"id": "2384257", "revid": "767487", "url": "https://it.wikipedia.org/wiki?curid=2384257", "title": "613 a.C.", "text": ""}
{"id": "2384259", "revid": "438678", "url": "https://it.wikipedia.org/wiki?curid=2384259", "title": "614 a.C.", "text": ""}
{"id": "2384266", "revid": "767487", "url": "https://it.wikipedia.org/wiki?curid=2384266", "title": "618 a.C.", "text": ""}
{"id": "2384267", "revid": "767487", "url": "https://it.wikipedia.org/wiki?curid=2384267", "title": "Centro geofisico prealpino", "text": "Il Centro geofisico prealpino \u00e8 una associazione di volontariato scientifico per la prevenzione di calamit\u00e0 naturali, dissesto ambientale e protezione civile.\nNasce il 6 settembre 1956 a Varese ed \u00e8 parte integrante della \"Societ\u00e0 astronomica G.V. Schiaparelli\".\nAttualmente trasmette un regolare bollettino di informazione sulle frequenze del Gazzettino Padano."}
{"id": "2384268", "revid": "767487", "url": "https://it.wikipedia.org/wiki?curid=2384268", "title": "619 a.C.", "text": ""}
{"id": "2384269", "revid": "767487", "url": "https://it.wikipedia.org/wiki?curid=2384269", "title": "622 a.C.", "text": ""}
{"id": "2384270", "revid": "1543377", "url": "https://it.wikipedia.org/wiki?curid=2384270", "title": "Cutanda", "text": "La localit\u00e0 di Cutanda fa parte del comune di Calamocha. \u00c8 situata a 1059 metri slm e a una distanza di 83 km da Teruel. La sua popolazione era di 187 abitanti nel censimento del 1990, 86 nel 2009.\nLa Battaglia di Cutanda.\nDopo la conquista di Saragozza (da parte di Alfonso I), gli Almoravidi al comando di Ibrahim ibn Yu\u00fcsuf organizzarono un grande esercito per frenare l'avanzata di Alfonso I. La battaglia favorevole al re aragonese (aiutato da Guglielmo IX d'Aquitania), ebbe luogo il 17 giugno del 1120 nei campi di Cutanda, vicino Calamocha. Cos\u00ec essi poterono consolidare le proprie conquiste, occupando Calatayud, Daroca e la riva destra dell'Ebro.\nNel XIV secolo si usava dire: \u201cPeor fue que la de Cutanda\u201d (\u00c8 stata peggio che quella di Cutanda).\nAttualit\u00e0.\nAttualmente appartiene al comune di Calamocha, poich\u00e9 alcuni anni fa fu chiuso il suo municipio."}
{"id": "2384272", "revid": "767487", "url": "https://it.wikipedia.org/wiki?curid=2384272", "title": "623 a.C.", "text": ""}
{"id": "2384273", "revid": "838137", "url": "https://it.wikipedia.org/wiki?curid=2384273", "title": "627 a.C.", "text": ""}
{"id": "2384275", "revid": "767487", "url": "https://it.wikipedia.org/wiki?curid=2384275", "title": "628 a.C.", "text": ""}
{"id": "2384276", "revid": "767487", "url": "https://it.wikipedia.org/wiki?curid=2384276", "title": "629 a.C.", "text": ""}
{"id": "2384277", "revid": "838137", "url": "https://it.wikipedia.org/wiki?curid=2384277", "title": "630 a.C.", "text": ""}
{"id": "2384278", "revid": "131358", "url": "https://it.wikipedia.org/wiki?curid=2384278", "title": "Futbolnyi Klub Metalist", "text": ""}
{"id": "2384279", "revid": "767487", "url": "https://it.wikipedia.org/wiki?curid=2384279", "title": "631 a.C.", "text": ""}
{"id": "2384281", "revid": "968255", "url": "https://it.wikipedia.org/wiki?curid=2384281", "title": "632 a.C.", "text": ""}
{"id": "2384282", "revid": "838137", "url": "https://it.wikipedia.org/wiki?curid=2384282", "title": "634 a.C.", "text": ""}
{"id": "2384284", "revid": "767487", "url": "https://it.wikipedia.org/wiki?curid=2384284", "title": "636 a.C.", "text": ""}
{"id": "2384286", "revid": "767487", "url": "https://it.wikipedia.org/wiki?curid=2384286", "title": "637 a.C.", "text": ""}
{"id": "2384288", "revid": "838137", "url": "https://it.wikipedia.org/wiki?curid=2384288", "title": "639 a.C.", "text": ""}
{"id": "2384289", "revid": "838137", "url": "https://it.wikipedia.org/wiki?curid=2384289", "title": "642 a.C.", "text": ""}
{"id": "2384291", "revid": "287204", "url": "https://it.wikipedia.org/wiki?curid=2384291", "title": "Berliner Schnauze", "text": "Berliner Schnauze \u00e8 il terzo album da solista del rapper tedesco Bass Sultan Hengzt, pubblicato il 3 marzo 2006 dall'etichetta discografica \"Amstaff Murderbass\"."}
{"id": "2384293", "revid": "7", "url": "https://it.wikipedia.org/wiki?curid=2384293", "title": "Laura Storm", "text": ""}
{"id": "2384294", "revid": "767487", "url": "https://it.wikipedia.org/wiki?curid=2384294", "title": "643 a.C.", "text": ""}
{"id": "2384296", "revid": "93556", "url": "https://it.wikipedia.org/wiki?curid=2384296", "title": "Miami Heat 2002-2003", "text": "La stagione 2002-03 dei Miami Heat fu la 15\u00aa nella NBA per la franchigia.\nI Miami Heat arrivarono settimi nella \"Atlantic Division\" della \"Eastern Conference\" con un record di 25-57, non qualificandosi per i play-off."}
{"id": "2384301", "revid": "767487", "url": "https://it.wikipedia.org/wiki?curid=2384301", "title": "644 a.C.", "text": ""}
{"id": "2384302", "revid": "767487", "url": "https://it.wikipedia.org/wiki?curid=2384302", "title": "647 a.C.", "text": ""}
{"id": "2384304", "revid": "838137", "url": "https://it.wikipedia.org/wiki?curid=2384304", "title": "648 a.C.", "text": "Eventi.\nEclissi solare totale testimoniataci da Archiloco nel frammento 122, West, riportatoci da Aristotele."}
{"id": "2384306", "revid": "170423", "url": "https://it.wikipedia.org/wiki?curid=2384306", "title": "New Jersey Nets 2002-2003", "text": "La stagione 2002-03 dei New Jersey Nets fu la 27\u00aa nella NBA per la franchigia.\nI New Jersey Nets vinsero la \"Atlantic Division\" della \"Eastern Conference\" con un record di 49-33. Nei play-off vinsero il primo turno con i Milwaukee Bucks (4-2), la semifinale di conference con i Boston Celtics (4-0), la finale di conference con i Detroit Pistons (4-0), perdendo poi la finale NBA con i San Antonio Spurs (4-2)."}
{"id": "2384307", "revid": "767487", "url": "https://it.wikipedia.org/wiki?curid=2384307", "title": "651 a.C.", "text": ""}
{"id": "2384308", "revid": "131358", "url": "https://it.wikipedia.org/wiki?curid=2384308", "title": "Futbol'nyj Klub Metalist Charkiv", "text": ""}
{"id": "2384309", "revid": "767487", "url": "https://it.wikipedia.org/wiki?curid=2384309", "title": "652 a.C.", "text": ""}
{"id": "2384310", "revid": "1875018", "url": "https://it.wikipedia.org/wiki?curid=2384310", "title": "653 a.C.", "text": ""}
{"id": "2384312", "revid": "1875018", "url": "https://it.wikipedia.org/wiki?curid=2384312", "title": "654 a.C.", "text": ""}
{"id": "2384313", "revid": "767487", "url": "https://it.wikipedia.org/wiki?curid=2384313", "title": "655 a.C.", "text": ""}
{"id": "2384314", "revid": "1546219", "url": "https://it.wikipedia.org/wiki?curid=2384314", "title": "New York Knicks 2002-2003", "text": "La stagione 2002-03 dei New York Knicks fu la 54\u00aa nella NBA per la franchigia.\nI New York Knicks arrivarono quinti nella \"Atlantic Division\" della \"Eastern Conference\" con un record di 37-45, non qualificandosi per i play-off."}
{"id": "2384315", "revid": "767487", "url": "https://it.wikipedia.org/wiki?curid=2384315", "title": "656 a.C.", "text": ""}
{"id": "2384317", "revid": "767487", "url": "https://it.wikipedia.org/wiki?curid=2384317", "title": "657 a.C.", "text": ""}
{"id": "2384318", "revid": "729019", "url": "https://it.wikipedia.org/wiki?curid=2384318", "title": "Campionato africano di pallavolo maschile 2003", "text": "Il XIV campionato africano di pallavolo maschile si \u00e8 svolto dal 1 al 6 agosto 2003 a Il Cairo, in Egitto. Al torneo hanno partecipato 8 squadre nazionali africane e la vittoria finale \u00e8 andata per l'ottava volta alla Tunisia.\nPodio.\nCampione.\nTunisia(Ottavo titolo)\nSecondo posto.\nEgitto\nTerzo posto.\nCamerun"}
{"id": "2384320", "revid": "767487", "url": "https://it.wikipedia.org/wiki?curid=2384320", "title": "658 a.C.", "text": ""}
{"id": "2384321", "revid": "599013", "url": "https://it.wikipedia.org/wiki?curid=2384321", "title": "Chiesa di San Paragorio", "text": "La chiesa di San Paragorio \u00e8 un luogo di culto cattolico situato nel comune di Noli, in provincia di Savona. Importante e storico sito dell'architettura romanica, \u00e8 inserito nella lista dei monumenti nazionali italiani.\nStoria e descrizione.\nL'edificio \u00e8 in stile romanico lombardo dell'XI secolo. Sorta sopra una chiesa paleocristiana (reperti di una necropoli sono stati scoperti negli scavi effettuati dall'Istituto internazionale di studi liguri, sotto la direzione di Nino Lamboglia, nel 1972), ha un impianto basilicale a tre navate, la cripta ad oratorio e una trama di archetti ciechi separati da sottili lesene, binati in facciata e nell'abside maggiore.\nAll'esterno dell'abside centrale, tra gli archetti e la falda del tetto, si possono notare alcuni bacili in ceramica colorata usati come inserti decorativi, di provenienza sicula o nord-africana. Sul lato sinistro si trova una tomba doppia ad arcosolio e una singola, tutte con archi a sesto acuto sorretti da colonne. La tomba singola ha l'arco costituito di pietre bianche e nere alternate, in tipico stile ligure, come anche il pronao sull'ingresso laterale.\nAll'interno sono conservati sull'altare maggiore un crocifisso ligneo coevo - simile al Volto Santo di Lucca e risalente alla seconda met\u00e0 del XIII secolo - e una cattedra di legno del XIII secolo, oltre ai pregiati affreschi del Trecento.\nDal 28 dicembre 1890 \u00e8 stato dichiarato monumento nazionale. In seguito a danneggiamenti subiti a causa di un terremoto, fu restaurata alla fine del XIX secolo da Alfredo d'Andrade che ne riport\u00f2 alla luce l'aspetto originario.\nFu cattedrale di Noli fino al 1572, quando il titol\u00f2 pass\u00f2 alla vicina e pi\u00f9 centrale chiesa di San Pietro."}
{"id": "2384322", "revid": "767487", "url": "https://it.wikipedia.org/wiki?curid=2384322", "title": "659 a.C.", "text": ""}
{"id": "2384323", "revid": "767487", "url": "https://it.wikipedia.org/wiki?curid=2384323", "title": "661 a.C.", "text": ""}
{"id": "2384324", "revid": "767487", "url": "https://it.wikipedia.org/wiki?curid=2384324", "title": "662 a.C.", "text": ""}
{"id": "2384325", "revid": "767487", "url": "https://it.wikipedia.org/wiki?curid=2384325", "title": "663 a.C.", "text": ""}
{"id": "2384326", "revid": "287204", "url": "https://it.wikipedia.org/wiki?curid=2384326", "title": "Philadelphia 76ers 2002-2003", "text": "La stagione 2002-03 dei Philadelphia 76ers fu la 54\u00aa nella NBA per la franchigia.\nI Philadelphia 76ers arrivarono secondi nella \"Atlantic Division\" della \"Eastern Conference\" con un record di 48-34. Nei play-off vinsero il primo turno con i New Orleans Hornets (4-2), perdendo poi la semifinale di conference con i Detroit Pistons (4-2)."}
{"id": "2384327", "revid": "767487", "url": "https://it.wikipedia.org/wiki?curid=2384327", "title": "664 a.C.", "text": "Eventi.\nSalita al trono di Psammetico I"}
{"id": "2384331", "revid": "1005847", "url": "https://it.wikipedia.org/wiki?curid=2384331", "title": "Malalai Joya", "text": "Eletta come membro della \"loya jirga\" dalla provincia di Farah, il 17 dicembre 2003 ha denunciato nell'assemblea riunita per ratificare la costituzione dell'Afghanistan la presenza di persone da lei definite \"signori e criminali di guerra\" e da allora ha subito diverse minacce di morte e deve vivere sotto scorta.\nNel maggio 2007, Joya \u00e8 stata sospesa dal suo ruolo di membro del parlamento sulla base di insulti ad un suo collega durante una trasmissione televisiva. La sua sospensione, a cui ha fatto appello successivamente, ha generato forti proteste a livello internazionale, tra le quali una dichiarazione firmata da scrittori e intellettuali, quali Naomi Klein e Noam Chomsky, e politici appartenenti ai parlamenti di Canada, Germania, Regno Unito, Italia e Spagna. \u00c8 stata paragonata a Aung San Suu Kyi, simbolo del movimento democratico in Birmania."}
{"id": "2384332", "revid": "767487", "url": "https://it.wikipedia.org/wiki?curid=2384332", "title": "665 a.C.", "text": ""}
{"id": "2384333", "revid": "767487", "url": "https://it.wikipedia.org/wiki?curid=2384333", "title": "666 a.C.", "text": ""}
{"id": "2384334", "revid": "767487", "url": "https://it.wikipedia.org/wiki?curid=2384334", "title": "669 a.C.", "text": ""}
{"id": "2384336", "revid": "767487", "url": "https://it.wikipedia.org/wiki?curid=2384336", "title": "670 a.C.", "text": ""}
{"id": "2384337", "revid": "767487", "url": "https://it.wikipedia.org/wiki?curid=2384337", "title": "676 a.C.", "text": ""}
{"id": "2384339", "revid": "767487", "url": "https://it.wikipedia.org/wiki?curid=2384339", "title": "677 a.C.", "text": ""}
{"id": "2384340", "revid": "767487", "url": "https://it.wikipedia.org/wiki?curid=2384340", "title": "678 a.C.", "text": ""}
{"id": "2384342", "revid": "767487", "url": "https://it.wikipedia.org/wiki?curid=2384342", "title": "679 a.C.", "text": ""}
{"id": "2384343", "revid": "767487", "url": "https://it.wikipedia.org/wiki?curid=2384343", "title": "681 a.C.", "text": ""}
{"id": "2384344", "revid": "767487", "url": "https://it.wikipedia.org/wiki?curid=2384344", "title": "682 a.C.", "text": ""}
{"id": "2384345", "revid": "199745", "url": "https://it.wikipedia.org/wiki?curid=2384345", "title": "Elleborine palustre", "text": ""}
{"id": "2384346", "revid": "830939", "url": "https://it.wikipedia.org/wiki?curid=2384346", "title": "683 a.C.", "text": ""}
{"id": "2384347", "revid": "767487", "url": "https://it.wikipedia.org/wiki?curid=2384347", "title": "684 a.C.", "text": ""}
{"id": "2384348", "revid": "767487", "url": "https://it.wikipedia.org/wiki?curid=2384348", "title": "685 a.C.", "text": ""}
{"id": "2384349", "revid": "767487", "url": "https://it.wikipedia.org/wiki?curid=2384349", "title": "686 a.C.", "text": ""}
{"id": "2384351", "revid": "767487", "url": "https://it.wikipedia.org/wiki?curid=2384351", "title": "687 a.C.", "text": ""}
{"id": "2384352", "revid": "838137", "url": "https://it.wikipedia.org/wiki?curid=2384352", "title": "688 a.C.", "text": ""}
{"id": "2384353", "revid": "838137", "url": "https://it.wikipedia.org/wiki?curid=2384353", "title": "690 a.C.", "text": ""}
{"id": "2384354", "revid": "767487", "url": "https://it.wikipedia.org/wiki?curid=2384354", "title": "691 a.C.", "text": ""}
{"id": "2384356", "revid": "767487", "url": "https://it.wikipedia.org/wiki?curid=2384356", "title": "692 a.C.", "text": ""}
{"id": "2384357", "revid": "767487", "url": "https://it.wikipedia.org/wiki?curid=2384357", "title": "Der Schmetterlingseffekt", "text": "Der Schmetterlingseffekt \u00e8 il quarto album da solista del rapper tedesco Bass Sultan Hengzt, pubblicato il 14 settembre 2007 dall'etichetta discografica \"Amstaff Murderbass\".\nTracce.\nCD 1\nCD 2"}
{"id": "2384358", "revid": "95350806", "url": "https://it.wikipedia.org/wiki?curid=2384358", "title": "693 a.C.", "text": ""}
{"id": "2384359", "revid": "767487", "url": "https://it.wikipedia.org/wiki?curid=2384359", "title": "694 a.C.", "text": ""}
{"id": "2384360", "revid": "838137", "url": "https://it.wikipedia.org/wiki?curid=2384360", "title": "695 a.C.", "text": ""}
{"id": "2384361", "revid": "767487", "url": "https://it.wikipedia.org/wiki?curid=2384361", "title": "696 a.C.", "text": ""}
{"id": "2384362", "revid": "767487", "url": "https://it.wikipedia.org/wiki?curid=2384362", "title": "697 a.C.", "text": ""}
{"id": "2384363", "revid": "767487", "url": "https://it.wikipedia.org/wiki?curid=2384363", "title": "698 a.C.", "text": ""}
{"id": "2384364", "revid": "767487", "url": "https://it.wikipedia.org/wiki?curid=2384364", "title": "699 a.C.", "text": ""}
{"id": "2384366", "revid": "465169", "url": "https://it.wikipedia.org/wiki?curid=2384366", "title": "700 a.C.", "text": ""}
{"id": "2384367", "revid": "767487", "url": "https://it.wikipedia.org/wiki?curid=2384367", "title": "703 a.C.", "text": ""}
{"id": "2384371", "revid": "767487", "url": "https://it.wikipedia.org/wiki?curid=2384371", "title": "707 a.C.", "text": ""}
{"id": "2384372", "revid": "767487", "url": "https://it.wikipedia.org/wiki?curid=2384372", "title": "709 a.C.", "text": ""}
{"id": "2384373", "revid": "838137", "url": "https://it.wikipedia.org/wiki?curid=2384373", "title": "711 a.C.", "text": ""}
{"id": "2384375", "revid": "838137", "url": "https://it.wikipedia.org/wiki?curid=2384375", "title": "712 a.C.", "text": ""}
{"id": "2384376", "revid": "1573940", "url": "https://it.wikipedia.org/wiki?curid=2384376", "title": "Episodi di Dinosaur King", "text": "Questa \u00e8 la lista degli episodi dell'anime Dinosaur King, di cui in Italia \u00e8 stata trasmessa solo la prima stagione."}
{"id": "2384377", "revid": "84237908", "url": "https://it.wikipedia.org/wiki?curid=2384377", "title": "713 a.C.", "text": ""}
{"id": "2384378", "revid": "767487", "url": "https://it.wikipedia.org/wiki?curid=2384378", "title": "714 a.C.", "text": ""}
{"id": "2384379", "revid": "838137", "url": "https://it.wikipedia.org/wiki?curid=2384379", "title": "716 a.C.", "text": ""}
{"id": "2384380", "revid": "2128848", "url": "https://it.wikipedia.org/wiki?curid=2384380", "title": "718 a.C.", "text": ""}
{"id": "2384381", "revid": "767487", "url": "https://it.wikipedia.org/wiki?curid=2384381", "title": "719 a.C.", "text": ""}
{"id": "2384382", "revid": "767487", "url": "https://it.wikipedia.org/wiki?curid=2384382", "title": "720 a.C.", "text": ""}
{"id": "2384383", "revid": "767487", "url": "https://it.wikipedia.org/wiki?curid=2384383", "title": "723 a.C.", "text": ""}
{"id": "2384384", "revid": "174925", "url": "https://it.wikipedia.org/wiki?curid=2384384", "title": "724 a.C.", "text": ""}
{"id": "2384385", "revid": "767487", "url": "https://it.wikipedia.org/wiki?curid=2384385", "title": "725 a.C.", "text": ""}
{"id": "2384387", "revid": "767487", "url": "https://it.wikipedia.org/wiki?curid=2384387", "title": "726 a.C.", "text": ""}
{"id": "2384388", "revid": "838137", "url": "https://it.wikipedia.org/wiki?curid=2384388", "title": "727 a.C.", "text": ""}
{"id": "2384389", "revid": "767487", "url": "https://it.wikipedia.org/wiki?curid=2384389", "title": "731 a.C.", "text": ""}
{"id": "2384390", "revid": "767487", "url": "https://it.wikipedia.org/wiki?curid=2384390", "title": "732 a.C.", "text": ""}
{"id": "2384391", "revid": "838137", "url": "https://it.wikipedia.org/wiki?curid=2384391", "title": "733 a.C.", "text": ""}
{"id": "2384392", "revid": "767487", "url": "https://it.wikipedia.org/wiki?curid=2384392", "title": "737 a.C.", "text": ""}
{"id": "2384393", "revid": "767487", "url": "https://it.wikipedia.org/wiki?curid=2384393", "title": "738 a.C.", "text": ""}
{"id": "2384395", "revid": "767487", "url": "https://it.wikipedia.org/wiki?curid=2384395", "title": "739 a.C.", "text": ""}
{"id": "2384396", "revid": "767487", "url": "https://it.wikipedia.org/wiki?curid=2384396", "title": "741 a.C.", "text": ""}
{"id": "2384397", "revid": "767487", "url": "https://it.wikipedia.org/wiki?curid=2384397", "title": "742 a.C.", "text": ""}
{"id": "2384398", "revid": "767487", "url": "https://it.wikipedia.org/wiki?curid=2384398", "title": "744 a.C.", "text": ""}
{"id": "2384399", "revid": "767487", "url": "https://it.wikipedia.org/wiki?curid=2384399", "title": "746 a.C.", "text": ""}
{"id": "2384400", "revid": "838137", "url": "https://it.wikipedia.org/wiki?curid=2384400", "title": "747 a.C.", "text": ""}
{"id": "2384402", "revid": "767487", "url": "https://it.wikipedia.org/wiki?curid=2384402", "title": "749 a.C.", "text": ""}
{"id": "2384403", "revid": "767487", "url": "https://it.wikipedia.org/wiki?curid=2384403", "title": "751 a.C.", "text": ""}
{"id": "2384404", "revid": "767487", "url": "https://it.wikipedia.org/wiki?curid=2384404", "title": "752 a.C.", "text": ""}
{"id": "2384406", "revid": "767487", "url": "https://it.wikipedia.org/wiki?curid=2384406", "title": "755 a.C.", "text": ""}
{"id": "2384407", "revid": "767487", "url": "https://it.wikipedia.org/wiki?curid=2384407", "title": "Heinrich Johann Nepomuk von Crantz", "text": ""}
{"id": "2384408", "revid": "1546256", "url": "https://it.wikipedia.org/wiki?curid=2384408", "title": "756 a.C.", "text": ""}
{"id": "2384410", "revid": "767487", "url": "https://it.wikipedia.org/wiki?curid=2384410", "title": "757 a.C.", "text": ""}
{"id": "2384411", "revid": "767487", "url": "https://it.wikipedia.org/wiki?curid=2384411", "title": "758 a.C.", "text": ""}
{"id": "2384412", "revid": "838137", "url": "https://it.wikipedia.org/wiki?curid=2384412", "title": "759 a.C.", "text": ""}
{"id": "2384413", "revid": "247222", "url": "https://it.wikipedia.org/wiki?curid=2384413", "title": "760 a.C.", "text": ""}
{"id": "2384418", "revid": "767487", "url": "https://it.wikipedia.org/wiki?curid=2384418", "title": "762 a.C.", "text": ""}
{"id": "2384424", "revid": "767487", "url": "https://it.wikipedia.org/wiki?curid=2384424", "title": "764 a.C.", "text": ""}
{"id": "2384428", "revid": "767487", "url": "https://it.wikipedia.org/wiki?curid=2384428", "title": "765 a.C.", "text": ""}
{"id": "2384432", "revid": "110157", "url": "https://it.wikipedia.org/wiki?curid=2384432", "title": "AVM (azienda)", "text": "AVM Computersysteme Vertriebs GmbH \u00e8 un'azienda tedesca di elettronica fondata nel 1986 a Berlino, conosciuta per i prodotti DSL, ISDN, WiFi, VoIP e LTE destinati al mercato consumer, SoHo e SMB. Con 750 dipendenti l'azienda ha fatturato nel 2018 520 milioni di euro e detiene oltre il 60% del mercato tedesco con i suoi popolari FRITZ!Box e gli accessori tra cui telefoni cordless, ripetitori wireless e dispositivi powerline. Particolarmente focalizzata sul mercato europeo ma presente in numerosi Paesi del mondo attraverso i suoi partner, AVM commercializza in Italia le sue soluzioni per la connettivit\u00e0 internet, di rete e la telefonia attraverso la grande distribuzione, una solida rete di rivenditori (e-shop e VAR) autorizzati e installatori telefonici facenti capo a carrier nazionali, provider regionali o operatori VoIP.\nI prodotti AVM vengono forniti con 5 anni di garanzia del produttore, sono supportati da un team per l'assistenza tecnica italiano e si giovano dei costanti update gratuiti del firmware, di recente aggiornato alla versione FRITZ!OS 7, con cui AVM vi aggiunge regolarmente nuove funzioni. Questo aggiornamento \u00e8 disponibile solo per alcuni modelli.\nI suoi principali concorrenti sono Netgear, D-Link, TP-Link sul mercato consumer e Technicolor in Europa per i device OEM forniti ai carrier.\nAVM \u00e8 l'acronimo di \"Audio Visuelles Marketing\", dato che agli inizi l'azienda era attiva nel BTX, il videotex tedesco.\nProdotti.\nL'attuale top di gamma di AVM \u00e8 il FRITZ!Box 7590."}
{"id": "2384433", "revid": "365417", "url": "https://it.wikipedia.org/wiki?curid=2384433", "title": "Anni 790 a.C.", "text": ""}
{"id": "2384437", "revid": "767487", "url": "https://it.wikipedia.org/wiki?curid=2384437", "title": "766 a.C.", "text": ""}
{"id": "2384438", "revid": "767487", "url": "https://it.wikipedia.org/wiki?curid=2384438", "title": "767 a.C.", "text": ""}
{"id": "2384439", "revid": "767487", "url": "https://it.wikipedia.org/wiki?curid=2384439", "title": "768 a.C.", "text": ""}
{"id": "2384440", "revid": "767487", "url": "https://it.wikipedia.org/wiki?curid=2384440", "title": "769 a.C.", "text": ""}
{"id": "2384441", "revid": "80209199", "url": "https://it.wikipedia.org/wiki?curid=2384441", "title": "770 a.C.", "text": ""}
{"id": "2384442", "revid": "767487", "url": "https://it.wikipedia.org/wiki?curid=2384442", "title": "772 a.C.", "text": ""}
{"id": "2384443", "revid": "838137", "url": "https://it.wikipedia.org/wiki?curid=2384443", "title": "773 a.C.", "text": ""}
{"id": "2384444", "revid": "767487", "url": "https://it.wikipedia.org/wiki?curid=2384444", "title": "774 a.C.", "text": ""}
{"id": "2384445", "revid": "767487", "url": "https://it.wikipedia.org/wiki?curid=2384445", "title": "778 a.C.", "text": ""}
{"id": "2384446", "revid": "767487", "url": "https://it.wikipedia.org/wiki?curid=2384446", "title": "779 a.C.", "text": ""}
{"id": "2384447", "revid": "767487", "url": "https://it.wikipedia.org/wiki?curid=2384447", "title": "781 a.C.", "text": ""}
{"id": "2384448", "revid": "767487", "url": "https://it.wikipedia.org/wiki?curid=2384448", "title": "782 a.C.", "text": ""}
{"id": "2384450", "revid": "767487", "url": "https://it.wikipedia.org/wiki?curid=2384450", "title": "784 a.C.", "text": ""}
{"id": "2384451", "revid": "382673", "url": "https://it.wikipedia.org/wiki?curid=2384451", "title": "Minzolini", "text": ""}
{"id": "2384452", "revid": "767487", "url": "https://it.wikipedia.org/wiki?curid=2384452", "title": "785 a.C.", "text": ""}
{"id": "2384454", "revid": "767487", "url": "https://it.wikipedia.org/wiki?curid=2384454", "title": "786 a.C.", "text": "Eventi.\nNell'Urartu al re Menua succede Argishtis I\nMorti.\nMenua, re dell'Urartu."}
{"id": "2384455", "revid": "438678", "url": "https://it.wikipedia.org/wiki?curid=2384455", "title": "Troy Game", "text": "Troy Game \u00e8 uno dei pi\u00f9 celebri balletti di Robert North.\nCreato nel 1974, \u00e8 andato in scena per la prima volta il 3 ottobre di quell'anno al Royal Court Theatre di Liverpool, interpretato da membri del London Contemporary Dance Theatre.\nSui ritmi ossessivi della batucada brasiliana, otto danzatori-gladiatori si affrontano e si confrontano in un'estrosa esibizione di muscoli, rapidit\u00e0 e agilit\u00e0.\nCombinando danza moderna e danza acrobatica, North ironizza amabilmente sui cultori del body building e sull'atletismo portato all'estremo:\n\u00abLa tensione, l'esasperazione dei gladiatori nella Roma imperiale non doveva essere dissimile da quella dei professionisti dello sport dei nostri giorni\u00bb.\nStruttura del balletto.\n\"Troy game\" si articola in 14 sezioni:"}
{"id": "2384456", "revid": "767487", "url": "https://it.wikipedia.org/wiki?curid=2384456", "title": "787 a.C.", "text": ""}
{"id": "2384457", "revid": "767487", "url": "https://it.wikipedia.org/wiki?curid=2384457", "title": "788 a.C.", "text": ""}
{"id": "2384459", "revid": "767487", "url": "https://it.wikipedia.org/wiki?curid=2384459", "title": "789 a.C.", "text": ""}
{"id": "2384460", "revid": "767487", "url": "https://it.wikipedia.org/wiki?curid=2384460", "title": "790 a.C.", "text": ""}
{"id": "2384463", "revid": "287204", "url": "https://it.wikipedia.org/wiki?curid=2384463", "title": "Cirrhigaleus", "text": "Cirrhigaleus \u00e8 un genere di squali squaliformi della famiglia degli Squalidi."}
{"id": "2384465", "revid": "767487", "url": "https://it.wikipedia.org/wiki?curid=2384465", "title": "791 a.C.", "text": ""}
{"id": "2384468", "revid": "767487", "url": "https://it.wikipedia.org/wiki?curid=2384468", "title": "792 a.C.", "text": ""}
{"id": "2384470", "revid": "767487", "url": "https://it.wikipedia.org/wiki?curid=2384470", "title": "794 a.C.", "text": ""}
{"id": "2384474", "revid": "767487", "url": "https://it.wikipedia.org/wiki?curid=2384474", "title": "795 a.C.", "text": ""}
{"id": "2384477", "revid": "124123", "url": "https://it.wikipedia.org/wiki?curid=2384477", "title": "Paragorio da Noli", "text": "Biografia.\nScarsissime sono le notizie relative a questo santo. Secondo una tradizione ligure Paragorio nacque a Noli da nobile famiglia dedicandosi poi alla carriera militare. Sub\u00ec il martirio in Corsica dove si era recato come missionario insieme ai suoi soldati Severino, Partenopeo e Parteo, nativi anch'essi di Noli. Secondo alcune ipotesi, basate sull'origine greca del nome Paragorio e di quelli dei suoi soldati, il santo potrebbe essere stato un comandante navale bizantino di stanza a Noli ed aver vissuti intorno al VII o VIII secolo. A quest'epoca risale la prima Chiesa di San Paragorio a Noli, riedificata poi nell'XI secolo. Paragorio \u00e8 solitamente raffigurato come cavaliere insieme ai suoi tre soldati e la sua venerazione \u00e8 diffusa anche ad H\u00e9rault in Francia."}
{"id": "2384485", "revid": "1526204", "url": "https://it.wikipedia.org/wiki?curid=2384485", "title": "Recettore GABA A", "text": "Il recettore GABA A (recettore ionotropo) \u00e8 uno dei due recettori per il GABA (acido \u03b3-amminobutirrico) che sono presenti a livello del sistema nervoso, assieme al recettore GABA B (recettore metabotropo accoppiato alle proteine\"G\"). \u00c8 un canale per il cloro presente a livello postsinaptico in molti neuroni.\nIl canale \u00e8 formato da diverse subunit\u00e0, leggermente diverse a seconda del distretto nervoso in cui si trova, distinte tra \u03b1 (da 1 a 6), \u03b2 (1-4), \u03b3 (1-3), \u03b4, \u03b5. L'associazione pi\u00f9 comune \u00e8 formata da:\nIl GABA \u00e8 agonista endogeno del recettore e si lega prevalentemente ad un sito posto sulla subunit\u00e0 beta, mediando una modificazione allosterica che fa aprire il canale per il cloro.\nEsistono molti agonisti ed antagonisti del recettore GABA A, che si legano alle diverse subunit\u00e0:\nAd altri siti, presenti sempre nella struttura del recettore, si legano invece altri composti quali:"}
{"id": "2384488", "revid": "838137", "url": "https://it.wikipedia.org/wiki?curid=2384488", "title": "793 a.C.", "text": ""}
{"id": "2384497", "revid": "832642", "url": "https://it.wikipedia.org/wiki?curid=2384497", "title": "777 a.C.", "text": ""}
{"id": "2384500", "revid": "767487", "url": "https://it.wikipedia.org/wiki?curid=2384500", "title": "Anni 890 a.C.", "text": ""}
{"id": "2384501", "revid": "767487", "url": "https://it.wikipedia.org/wiki?curid=2384501", "title": "Anni 880 a.C.", "text": ""}
{"id": "2384504", "revid": "767487", "url": "https://it.wikipedia.org/wiki?curid=2384504", "title": "Anni 860 a.C.", "text": ""}
{"id": "2384505", "revid": "767487", "url": "https://it.wikipedia.org/wiki?curid=2384505", "title": "Anni 850 a.C.", "text": ""}
{"id": "2384508", "revid": "767487", "url": "https://it.wikipedia.org/wiki?curid=2384508", "title": "Anni 840 a.C.", "text": "Eventi, invenzioni e scoperte.\n841 a.C."}
{"id": "2384509", "revid": "2175434", "url": "https://it.wikipedia.org/wiki?curid=2384509", "title": "Anni 830 a.C.", "text": ""}
{"id": "2384510", "revid": "767487", "url": "https://it.wikipedia.org/wiki?curid=2384510", "title": "Anni 820 a.C.", "text": ""}
{"id": "2384511", "revid": "767487", "url": "https://it.wikipedia.org/wiki?curid=2384511", "title": "Anni 810 a.C.", "text": ""}
{"id": "2384519", "revid": "767487", "url": "https://it.wikipedia.org/wiki?curid=2384519", "title": "801 a.C.", "text": ""}
{"id": "2384521", "revid": "399", "url": "https://it.wikipedia.org/wiki?curid=2384521", "title": "802 a.C.", "text": ""}
{"id": "2384522", "revid": "767487", "url": "https://it.wikipedia.org/wiki?curid=2384522", "title": "803 a.C.", "text": ""}
{"id": "2384523", "revid": "767487", "url": "https://it.wikipedia.org/wiki?curid=2384523", "title": "806 a.C.", "text": ""}
{"id": "2384526", "revid": "767487", "url": "https://it.wikipedia.org/wiki?curid=2384526", "title": "807 a.C.", "text": ""}
{"id": "2384528", "revid": "767487", "url": "https://it.wikipedia.org/wiki?curid=2384528", "title": "808 a.C.", "text": ""}
{"id": "2384529", "revid": "339392", "url": "https://it.wikipedia.org/wiki?curid=2384529", "title": "Gil Gunderson", "text": ""}
{"id": "2384530", "revid": "767487", "url": "https://it.wikipedia.org/wiki?curid=2384530", "title": "809 a.C.", "text": ""}
{"id": "2384532", "revid": "767487", "url": "https://it.wikipedia.org/wiki?curid=2384532", "title": "810 a.C.", "text": ""}
{"id": "2384534", "revid": "767487", "url": "https://it.wikipedia.org/wiki?curid=2384534", "title": "805 a.C.", "text": ""}
{"id": "2384538", "revid": "767487", "url": "https://it.wikipedia.org/wiki?curid=2384538", "title": "891 a.C.", "text": ""}
{"id": "2384540", "revid": "767487", "url": "https://it.wikipedia.org/wiki?curid=2384540", "title": "881 a.C.", "text": ""}
{"id": "2384542", "revid": "399", "url": "https://it.wikipedia.org/wiki?curid=2384542", "title": "Quaroni", "text": "Quaroni \u00e8 un cognome italiano che pu\u00f2 riferirsi a:"}
{"id": "2384544", "revid": "767487", "url": "https://it.wikipedia.org/wiki?curid=2384544", "title": "871 a.C.", "text": ""}
{"id": "2384545", "revid": "767487", "url": "https://it.wikipedia.org/wiki?curid=2384545", "title": "861 a.C.", "text": ""}
{"id": "2384546", "revid": "21880", "url": "https://it.wikipedia.org/wiki?curid=2384546", "title": "Crantz", "text": ""}
{"id": "2384547", "revid": "767487", "url": "https://it.wikipedia.org/wiki?curid=2384547", "title": "851 a.C.", "text": ""}
{"id": "2384549", "revid": "1564499", "url": "https://it.wikipedia.org/wiki?curid=2384549", "title": "Bacino dell'Idume", "text": "Il bacino dell'Idume \u00e8 un bacino artificiale realizzato come opera di bonifica in cui confluiscono le acque di alcuni corsi d'acqua canalizzati, fra i quali il fiume Idume, un fiume con andamento in parte sotterraneo, dovuto, come per molti fiumi del Salento, alla presenza di rocce calcaree, permeabili per fratturazione. \nIl fiume \u00e8 situato nel comune di Lecce lungo la costa delle marine di Spiaggiabella e Torre Chianca. \u00c8 collegato tramite un canale al piccolo bacino Fetida.\nFlora.\nIl bacino d'acqua \u00e8 completamente occupato da una vegetazione sommersa di alghe e brasca a foglie opposte. Nelle aree circostanti sono presenti fittissimi canneti di palude e talvolta \u00e8 frequente anche il narciso nostrale. \nDi particolare rilevanza \u00e8 l'interessante vegetazione di steppa salata con salicornia strobilacea."}
{"id": "2384552", "revid": "1963489", "url": "https://it.wikipedia.org/wiki?curid=2384552", "title": "Cirrhigaleus asper", "text": "Cirrhigaleus asper, conosciuto comunemente come pescecane pellerugosa \u00e8 uno squalo appartenente alla famiglia Squalidae.\nDistribuzione e habitat.\nQuesta specie \u00e8 diffusa in tutti gli oceani, a latitudini comprese tra i 35\u00b0 N e i 35\u00b0 S, in acque profonde dai -200 ai -600 m: nell'Oceano Atlantico occidentale, dalla costa della Carolina del Nord al Golfo del Messico, nell'Oceano Indiano occidentale, dalle coste del Mozambico al Sudafrica, fino alle Isole Comore e Riunione, nel Pacifico \u00e8 diffusa solamente alle isole Hawaii.\nDescrizione.\nLa forma \u00e8 quella tipica squaliforme, con muso appuntito, ampia bocca con grossi denti, corpo allungato, idrodinamico, pinne triangolari e coda fortemente bilobata e asimmetrica. Come suggerisce anche il nome comune, la pelle di questo squalo \u00e8 sensibilmente ruvida. Raggiunge una lunghezza massima di 120 cm.\nRiproduzione.\n\u00c8 ovoviviparo e partorisce cucciolate di 21-22 piccoli.\nAlimentazione.\nSi nutre prevalentemente di pesci ossei e calamari."}
{"id": "2384554", "revid": "100754499", "url": "https://it.wikipedia.org/wiki?curid=2384554", "title": "841 a.C.", "text": ""}
{"id": "2384555", "revid": "383799", "url": "https://it.wikipedia.org/wiki?curid=2384555", "title": "Traffico di minori", "text": ""}
{"id": "2384557", "revid": "106889129", "url": "https://it.wikipedia.org/wiki?curid=2384557", "title": "Romano Pontifici Eligendo", "text": "Romano Pontifici Eligendo \u00e8 stata la Costituzione apostolica che ha disciplinato l'elezione dei Papi, promulgata da papa Paolo VI il 1 ottobre 1975. Essa istitu\u00ec un certo numero di riforme del processo di elezione dei Papi.\nDivieto di voto per i cardinali ultraottantenni.\nLa riforma principale consistette nel formalizzare la gi\u00e0 annunciata decisione del papa di vietare ai cardinali di et\u00e0 superiore ad ottanta anni di partecipare e di votare nelle elezioni dei papi. Il ragionamento alla base di ci\u00f2 \u00e8 che i conclavi hanno la tendenza ad essere intensi e stressanti; fino al 1996, i cardinali erano chiusi nel Palazzo Apostolico, costretti a vivere in camere approntate temporaneamente, condividendo alcuni servizi igienici. A volte, alcuni cardinali sono stati troppo malati per recarsi nella Cappella Sistina. La decisione di Paolo VI era di rilevare i cardinali pi\u00f9 anziani dai loro obblighi cardinalizi.\nPapa Giovanni Paolo II ha mantenuto queste regole nell\"'Universi Dominici Gregis\".\nRestrizioni sui comportamenti del conclave.\nFurono imposte anche normative estremamente severe sulla condotta dei conclavi papali, compreso il requisito che le finestre della cappella Sistina fossero chiuse con delle assi durante il conclave. Molti cardinali si lamentarono del fatto che le restrizioni erano eccessive durante i due conclavi del 1978 e sono stati successivamente aboliti da papa Giovanni Paolo II nel 1996 nella sua Costituzione Apostolica \"Universi Dominici Gregis\".\nIncoronazione.\nQuando papa Paolo VI revision\u00f2 i regolamenti che disciplinavano l'elezione dei papi, disse che aveva abbandonato l'uso di una tiara pontificia, ma egli non elimin\u00f2 la menzione di un'incoronazione dei papi appena eletti. I suoi successori, i papi Giovanni Paolo I, Giovanni Paolo II e Benedetto XVI, che, una volta eletti, erano liberi di alterare o rinunciare a queste norme, hanno scelto di non essere incoronati, e quando nel 1996 papa Giovanni Paolo II rilasci\u00f2 la sua Costituzione apostolica Universi Dominici Gregis, egli rimosse da tutti i regolamenti la menzione di un'incoronazione. Nella sua omelia inaugurale, Giovanni Paolo II ha detto:\nL'incoronazione \u00e8 stata definitivamente abolita da papa Benedetto XVI in seguito all'approvazione del nuovo \"Ordo rituum pro ministerii Petrini initio Romae episcopi\" (in italiano: Riti per l'inizio del ministero petrino del vescovo di Roma), approvato dal pontefice il giorno seguente la sua elezione, il 20 aprile 2005."}
{"id": "2384559", "revid": "767487", "url": "https://it.wikipedia.org/wiki?curid=2384559", "title": "831 a.C.", "text": ""}
{"id": "2384564", "revid": "830939", "url": "https://it.wikipedia.org/wiki?curid=2384564", "title": "Delas", "text": "Delas (o Nilopolis) era un'antica citt\u00e0 egiziana situata sulla riva sinistra del Nilo, circa quarantanove miglia da Menfi. \u00c8 una diocesi suffraganea cattolica (Diocesi di Nilopoli) di quella metropolitana di Ossirinco.\nStoria.\nSecondo Tolomeo (IV, v, 26) la citt\u00e0 era situata su un'isola del Nilo nel \"nomos\" di \"Heracleopolis\".\nEusebio, nella sua Storia Ecclesiastica (VI, xli) afferma che essa era sede del vescovo Cheremon, durante la persecuzione di Decio.\nLa \"Cronaca di Giovanni di Nikiou\" parla di questa citt\u00e0 in relazione alla conquista musulmana dell'Egitto e ad essa si riferiscono i geografi arabi medievali chiamandola appunto Delas.\nNel quattordicesimo secolo Delas pagava circa 20.000 denari di tasse, il che la indica come una citt\u00e0 di una certa importanza.\nNel periodo dei chediv\u00e8, Delas faceva parte del di rettorato (\"Mudrya\") di Beni Suef nel distretto di El-Zaouiet e contava circa 2.500 abitanti, di cui circa 1.000 nomadi beduini."}
{"id": "2384570", "revid": "767487", "url": "https://it.wikipedia.org/wiki?curid=2384570", "title": "821 a.C.", "text": ""}
{"id": "2384575", "revid": "767487", "url": "https://it.wikipedia.org/wiki?curid=2384575", "title": "811 a.C.", "text": ""}
{"id": "2384579", "revid": "767487", "url": "https://it.wikipedia.org/wiki?curid=2384579", "title": "899 a.C.", "text": ""}
{"id": "2384583", "revid": "767487", "url": "https://it.wikipedia.org/wiki?curid=2384583", "title": "898 a.C.", "text": ""}
{"id": "2384585", "revid": "767487", "url": "https://it.wikipedia.org/wiki?curid=2384585", "title": "897 a.C.", "text": ""}
{"id": "2384586", "revid": "767487", "url": "https://it.wikipedia.org/wiki?curid=2384586", "title": "896 a.C.", "text": ""}
{"id": "2384587", "revid": "767487", "url": "https://it.wikipedia.org/wiki?curid=2384587", "title": "895 a.C.", "text": ""}
{"id": "2384589", "revid": "256896", "url": "https://it.wikipedia.org/wiki?curid=2384589", "title": "894 a.C.", "text": ""}
{"id": "2384593", "revid": "767487", "url": "https://it.wikipedia.org/wiki?curid=2384593", "title": "893 a.C.", "text": ""}
{"id": "2384594", "revid": "767487", "url": "https://it.wikipedia.org/wiki?curid=2384594", "title": "892 a.C.", "text": ""}
{"id": "2384597", "revid": "729019", "url": "https://it.wikipedia.org/wiki?curid=2384597", "title": "Semenza (gioco)", "text": "Semenza (titolo originale tedesco: Bohnanza) \u00e8 un gioco di carte tedesco di negoziazione e commercio creato da Uwe Rosenberg e pubblicato nel 1997 in tedesco dalla Amigo e in inglese dalla Rio Grande Games: l'edizione italiana del 2009 \u00e8 stata distribuita inizialmente dalla Stratelibri e attualmente dalla Giochi Uniti. Il nome originale \"Bohnanza\" \u00e8 un gioco di parole tra il termine inglese \"bonanza\" (\"prosperit\u00e0\") e il tedesco \"bohne\" (\"fagiolo\", \"seme\"). Nel gioco, infatti, ogni giocatore impersoner\u00e0 un coltivatore impegnato nello scambio, nella semina e nella raccolta di fagioli.\nIl gioco.\nIl gioco presenta alcune discrepanze tra le diverse edizioni: a differenza dell'edizione tedesca pensata per 3-5 giocatori, l'edizione inglese della Rio Grande Games comprende, oltre al gioco base, anche la prima espansione originale (senza carte \"job\") e il regolamento per 2 e 7 giocatori.\nNell'edizione inglese tuttavia la carta \"Brandy Bean\", presente nell'edizione tedesca, \u00e8 stata sostituita dalla carta \"Wax Bean\".\nL'edizione italiana del gioco comprende anch'essa, come l'edizione inglese della Rio Grande Games, la prima espansione (senza carte \"job\").\nOltre all'edizione standard sono state realizzate un'edizione speciale con scatola in metallo in occasione del decimo anniversario e un'edizione per fan con grafica rinnovata.\nDal 12 maggio 2011 \u00e8 disponibile anche la versione per iPhone e iPad\nContenuto della scatola.\nIl gioco di base comprende un mazzo di 110 carte, raffiguranti i diversi tipi di fagioli e il terzo campo, e il regolamento di gioco.\nEspansioni.\nNumerose e svariate sono le espansioni per Bohnanza rilasciate nel corso degli anni, molte delle quali pubblicate in quantit\u00e0 limitata dalla Lookout Games, casa editrice fondata da Rosenberg stesso. Nessuna di queste espansioni \u00e8 ancora edita in italiano.\nSpin-off.\nDiversi sono stati gli spin-off di \"Bohnanza\" che dal gioco madre hanno ereditato meccanismi e tema principale."}
{"id": "2384600", "revid": "686936", "url": "https://it.wikipedia.org/wiki?curid=2384600", "title": "Super Bowl VII", "text": "Il Super Bowl VII \u00e8 stata una partita di football americano tra i campioni della American Football Conference (AFC), i Miami Dolphins, e quelli della National Football Conference (NFC), i Washington Redskins, per decidere il campione della National Football League (NFL) per la stagione . I Dolphins sconfissero i Redskins con un punteggio di 14\u20137, diventando la prima e unica squadra della storia a completare una stagione perfetta. La gara si tenne il 14 gennaio 1973, al Memorial Coliseum di Los Angeles, California, la seconda volta che questa citt\u00e0 ospit\u00f2 il Super Bowl.\nQuesta fu la seconda apparizione consecutiva dei Dolphins dopo avere perso il Super Bowl VI. Conclusero la stagione regolare con un record da imbattuti di 14\u20130, prima di battere i Cleveland Browns e i Pittsburgh Steelers nei playoff. I Redskins erano alla loro prima apparizione al Super Bowl dopo un bilancio di 11\u20133 nella stagione regolare e vittorie nei playoff contro Green Bay Packerse Dallas Cowboys. Malgrado l'essere imbattuti, i Dolphins erano dati per sfavoriti di un punto, in gran parte a causa della debolezza del loro calendario nella stagione regolare.\nIl Super Bowl VII fu dominato in gran parte dai Dolphins e rimane la seconda edizione con il punteggio pi\u00f9 basso di sempre (dopo il Super Bowl LIII, terminato con 16 punti totali), solamente 21 punti. L'unico momento di incertezza si ebbe nei minuti finali, in quella che in seguito fu denominata \"Garo's Gaffe\". Miami tent\u00f2 di coronare la sua stagione perfetta col record di 17\u20130 quando sul punteggio di 14-0 tent\u00f2 di segnare altri tre punti con field goal di Garo Yepremian, ma invece la partita fu messa in pericolo quando il calcio venne bloccato. Invece di ricoprire a terra il pallone, il kicker dei Dolphins lo raccolse, tent\u00f2 un passaggio in avanti, ma questo fu deviato e il cornerback dei Redskins Mike Bass lo ritorn\u00f2 per 49 yard in touchdown. Questa fu la partita in cui una delle due squadre rimase pi\u00f9 tempo senza segnare alcun punto, con Washington che lo fece sino a 2.07 minuti dal termine.\nLa safety dei Dolphins Jake Scott fu nominata MVP della partita. Fece registrare due intercetti ritornandoli per 63 yard, incluso uno per 55 yard partendo dalla propria end zone. Scott divenne il secondo difensore ad essere premiato come MVP nella storia del Super Bowl (dopo il linebacker Chuck Howley nel Super Bowl V).\nFormazioni titolari.\n Membro della Pro Football Hall of Fame"}
{"id": "2384602", "revid": "785616", "url": "https://it.wikipedia.org/wiki?curid=2384602", "title": "Uchiyama Gudo", "text": ""}
{"id": "2384607", "revid": "149466", "url": "https://it.wikipedia.org/wiki?curid=2384607", "title": "Melo da Bari", "text": ""}
{"id": "2384608", "revid": "167900", "url": "https://it.wikipedia.org/wiki?curid=2384608", "title": "Dinastia Xia Occidentale", "text": ""}
{"id": "2384615", "revid": "767487", "url": "https://it.wikipedia.org/wiki?curid=2384615", "title": "Holice (Slovacchia)", "text": "Holice (in ungherese \"Gelle\") \u00e8 un comune della Slovacchia facente parte del distretto di Dunajsk\u00e1 Streda, nella regione di Trnava."}
{"id": "2384622", "revid": "124537093", "url": "https://it.wikipedia.org/wiki?curid=2384622", "title": "Pussy Galore", "text": "Pussy Galore \u00e8 un personaggio di \"Missione Goldfinger\", scritto da Ian Fleming (e dell'omonimo film diretto da Guy Hamilton) e di \"Trigger Mortis\", scritto da Anthony Horowitz. I libri ed il film fanno parte della serie di James Bond. Come molti tra i personaggi creati dallo scrittore che ha inventato 007, il nome costituisce un doppio senso; composto da \"pussy\", termine che pu\u00f2 indicare in maniera scherzosa anche il sesso femminile, e da \"galore\", avverbio traducibile con espressioni come \"a bizzeffe\", \"in abbondanza\", \"a iosa\" si potrebbe perci\u00f2 intendere nel senso di tanto carina.\nBiografia.\nRomanzo.\nNel romanzo, Pussy Galore \u00e8 presentata come l'unica donna degli Stati Uniti d'America a guidare un'organizzazione criminale. Prima guid\u00f2 un gruppo di trapeziste, \"Pussy Galore and her Abrocats\"; un'esperienza fallimentare, cos\u00ec lo allen\u00f2 al crimine e alla rapina. Il suo gruppo crebbe all'interno di un'organizzazione lesbica di Harlem conosciuta con il nome di \"The Cement Mixers\". Pussy ha i capelli neri, la carnagione pallida, e possiede gli unici occhi viola che Bond abbia mai visto nella sua vita. Ha circa trent'anni, una voce bassa e seducente. Anche lei lesbica, racconta a Bond di esserlo diventata dopo aver subito, all'et\u00e0 di dodici anni, violenza sessuale da parte di suo zio.\nIl suo gruppo viene arruolato da Auric Goldfinger per collaborare all'operazione \"Grande Slam\", un'operazione criminale che prevede, come primo passo, l'avvelenamento delle forniture idriche di Fort Knox grazie all'adozione del sarin, un tipo di gas nervino; e, come passo definitivo, l'utilizzo di una bomba atomica precedentemente rubata, per far saltare in aria il gigantesco deposito aureo degli Stati Uniti e rubare l'equivalente di un miliardo di dollari in lingotti d'oro. Il compito che il gruppo di Pussy aveva nella missione era quello di travestirsi da infermiere e simulare un falso soccorso all'interno dell'avvelenata Fort Knox.\nDopo che Bond e Felix Leiter sventarono il \"Grande Slam\", Pussy passa dalla parte dell'agente segreto spacciandosi per un'hostess del volo - nel quale vi era anche Bond, prima stordito e poi rapito - con il quale Goldfinger tentava, con le riserve auree rimanenti di recarsi in Unione sovietica. Determinato inoltre ad uccidere Bond, Goldfinger ingaggia un combattimento nel quale si rompe una finestra dell'aereo; si crea un vortice che risucchia Oddjob. Nello scontro che segue Bond riesce ad uccidere Goldfinger strangolandolo. Nel frattempo, per\u00f2, l'aereo aveva cominciato a perdere quota, Bond prende i comandi dell'aereo insieme a Pussy, e sono costretti a compiere un atterraggio di emergenza nell'oceano; e, dopo essersi salvati - nonostante nel finale venga suggerito il fatto che Pussy finir\u00e0 in prigione -, fuggono insieme su una zattera di legno.\nNel 2015 Anthony Horowitz ambienta Trigger Mortis poche settimane dopo il finale del romanzo di Ian Fleming. Pussy Galore si \u00e8 trasferita nella casa londinese di James Bond per sfuggire da possibili ritorsioni della malavita americana. L'obiettivo \u00e8 vano in quanto alcuni scagnozzi americani la rintracciano e cercano di ucciderla dipingendola d'oro. James Bond riesce a salvarla ma lei lo lascia e se ne va con la sua amica Logan Fairfax.\nFilm.\nLa precedente storia di Pussy nel film \u00e8 taciuta e, allo stesso tempo, non vengono apertamente dichiarate le sue tendenze sessuali - delle quali permangono soltanto brevi accenni. In accordo con le indicazioni della censura, i produttori pensarono di cambiare nome in \"Kitty Galore\", pi\u00f9 neutro e meno volgare, ma quando i giornali britannici pubblicarono alcune indiscrezioni che vedevano Honor Blackman nel ruolo di \"Pussy\", anche la produzione decise per questo nome. \u00c8 l'attrice pi\u00f9 vecchia nel ruolo di Bond girl; infatti, mentre l'attore che interpretava Bond aveva 34 anni, la Blackmann ne aveva 38. Pussy, in un sondaggio del 2007 per eleggere la migliore bond girl si classific\u00f2 seconda, dietro Honey Ryder interpretata da Ursula Andress. Dopo il dialogo sopracitato, prima apparizione del personaggio - in una situazione, per Bond, di risveglio da uno stato confusionario -, Pussy racconta di essere a capo del \"Pussy Galore's Flying Circus\", un gruppo di aviatori professionisti tutto al femminile, legato all'operazione \"Grande Slam\". Molto abile anche nel judo, affronta Bond, che tentava di rovinare i piani di Goldfinger, e lo mette al tappeto.\nCos\u00ec aveva affermato all'altezza del primo incontro; Bond invece sapr\u00e0 far valere il suo fascino e la convincer\u00e0 segretamente a stare contro Goldfinger. Pussy, dunque, avverte la CIA spiegando nei dettagli il piano del commerciante aurifero. I servizi segreti l'aiutano e sostituiscono il gas letale per mezzo del quale doveva avvenire l'attacco a Fort Knox; messo in pratica, dunque, il contropiano, dopo che Goldfinger subisce anche la perdita di Oddjob, Pussy viene costretta dal suo ex capo a dirottare il volo che dovrebbe portare Bond alla Casa Bianca cambiando la rotta per Cuba. Goldfinger \u00e8 intenzionato a vendicarsi di Bond, ma non riuscir\u00e0 nella sua impresa e, durante la colluttazione, Bond fa partire un colpo di pistola che frantuma un finestrino dell'aereo. Il risucchio creatosi trascina nel vuoto Goldfinger mentre dopo che Pussy e Bond si saranno salvati dalla caduta dell'aereo, si troveranno a fare l'amore in un'isola tropicale sotto il paracadute.\nAltre apparizioni.\nPussy Galore appare nei videogiochi e 007 Legends durante i livelli di Goldfinger (Missione 1)."}
{"id": "2384623", "revid": "129276", "url": "https://it.wikipedia.org/wiki?curid=2384623", "title": "Rischio di tasso", "text": "Il rischio di tasso \u00e8 la variazione del tasso di interesse di mercato (o dell'obbligazione stessa) che genera un'operazione di acquisto/vendita sopra o sotto la pari (\u00e8 escluso alla pari)."}
{"id": "2384624", "revid": "98077", "url": "https://it.wikipedia.org/wiki?curid=2384624", "title": "Nino Seniga", "text": ""}
{"id": "2384628", "revid": "767487", "url": "https://it.wikipedia.org/wiki?curid=2384628", "title": "Horn\u00e1 Pot\u00f4\u0148", "text": "Horn\u00e1 Pot\u00f4\u0148 (in ungherese \"Fels\u0151patony\") \u00e8 un comune della Slovacchia facente parte del distretto di Dunajsk\u00e1 Streda, nella regione di Trnava."}
{"id": "2384629", "revid": "51323", "url": "https://it.wikipedia.org/wiki?curid=2384629", "title": "Gelle", "text": ""}
{"id": "2384630", "revid": "287204", "url": "https://it.wikipedia.org/wiki?curid=2384630", "title": "Horna Poton", "text": ""}
{"id": "2384632", "revid": "51323", "url": "https://it.wikipedia.org/wiki?curid=2384632", "title": "Fels\u0151patony", "text": ""}
{"id": "2384633", "revid": "51323", "url": "https://it.wikipedia.org/wiki?curid=2384633", "title": "Felsopatony", "text": ""}
{"id": "2384637", "revid": "2117580", "url": "https://it.wikipedia.org/wiki?curid=2384637", "title": "Patto di famiglia (contratto)", "text": "In Italia il patto di famiglia \u00e8 un istituto giuridico introdotto attraverso la Legge 14 febbraio 2006 n. 55, la quale lo ha disciplinato prevedendo un apposito capo, il V-bis, nell'ambito del titolo IV del libro II nel codice civile. \nLe norme che lo concernono espressamente sono gli artt. numerati da 768-bis a 768-octies del codice civile.\nNozione e genesi dell'istituto.\nLa nozione elaborata dal legislatore, all'art. 768-bis, lo descrive come un contratto con cui, compatibilmente con le disposizioni in materia di impresa familiare e nel rispetto delle differenti tipologie societarie, l'imprenditore trasferisce, in tutto o in parte, la propria azienda ad uno o pi\u00f9 discendenti. Con il patto di famiglia si possono trasferire anche, in tutto o in parte, partecipazioni societarie.\nPrima dell'intervento legislativo, tra gli operatori del diritto e dell'economia era sempre pi\u00f9 invalsa la considerazione che la disciplina delle successioni in Italia apparisse rigida nell'applicazione, oltre che inadeguata allorch\u00e9 fosse in considerazione la necessit\u00e0 per l'imprenditore di trasferire un'azienda ai propri discendenti. Circostanza quest'ultima assai frequente, essendo il tessuto produttivo italiano in gran parte costituito da aziende familiari.\nLa recente normativa ha recepito tali esigenze, sempre pi\u00f9 avvertite nel contesto economico e sociale, agevolando il ricambio generazionale nell'azienda, dapprima fortemente limitato dal generale divieto di patti successori di cui all'art. 458 cod. civ.. Tale ultimo articolo \u00e8 stato, peraltro, modificato nella sua parte iniziale, proprio per disciplinare la deroga parziale a tale divieto e per l'inevitabile esigenza di coordinamento normativo alla luce della nuova disciplina. \nLa novit\u00e0 legislativa ha mutato in sostanza lo scenario di riferimento, consentendo ora all'imprenditore di assicurare il trasferimento del bene produttivo (azienda), salvaguardando al tempo stesso l'unit\u00e0 familiare.\nDisciplina.\nIl patto di famiglia \u00e8 dunque il contratto \u2013 tipico, ossia disciplinato nei suoi contenuti dalla legge - con cui l'imprenditore trasferisce, in tutto o in parte, la propria azienda o le proprie partecipazioni societarie a uno o pi\u00f9 tra i suoi discendenti.\nTrattasi di un atto inter vivos, con effetti traslativi immediati dell'azienda, la cui particolare disciplina si discosta vistosamente dalle regole generali successorie.\nA pena di nullit\u00e0, il contratto va stipulato nella forma di atto pubblico (art. 768-ter cod. civ.), previsione che tende ad assicurare un consenso tendenzialmente pi\u00f9 informato di tutti i partecipanti.\nI partecipanti al patto, oltre ovviamente all'imprenditore disponente, devono necessariamente essere il coniuge e tutti coloro che sarebbero legittimari se, al momento della stipulazione del patto, si aprisse la successione dell'imprenditore: art. 768-quater, primo comma cod. civ.\nGli assegnatari dell'azienda o delle partecipazioni societarie devono liquidare gli altri partecipanti al contratto - ossia tutti coloro che al momento della sottoscrizione del patto sarebbero legittimari rispetto all'imprenditore - con il pagamento di una somma corrispondente al valore delle quote di legittima o in natura (art. 768-quater, secondo comma cod. civ.). \nV'\u00e8 poi una seconda ipotesi, che pu\u00f2 essere ricavata analizzando il terzo comma del medesimo articolo da ultimo citato: che il soddisfacimento degli altri legittimari avvenga mediante altri beni assegnati dal disponente stesso. Detti beni in tal caso sono imputati alle quote di legittima loro spettanti.\nQuanto ricevuto dai contraenti, per disposto di legge (art. 768-quater, ultimo comma cod. civ.), non \u00e8 soggetto a collazione o a riduzione.\nLa normativa non dice espressamente se il patto di famiglia sia esente anche dall'applicabilit\u00e0 del diverso istituto della riunione fittizia (art. 556 cod. civ.). Tale lacuna ha innestato il sorgere di posizioni dottrinarie volte ad approfondire i rapporti tra l'istituto del patto di famiglia e le attribuzioni successorie.\n\u00c8 fatta salva la possibilit\u00e0 che i partecipanti al patto non assegnatari dell'azienda rinunzino, in tutto o in parte, alla liquidazione della somma corrispondente al valore delle quote loro spettanti (art. 768-quater secondo comma cod. civ.).\nVizi, impugnativa e controversie.\nIl patto di famiglia pu\u00f2 essere impugnato per vizi del consenso (art. 768-quinquies cod. civ.) e la suddetta azione si prescrive nel termine di un anno.\nIl patto di famiglia pu\u00f2 essere sciolto o per mutuo consenso, tramite la stipulazione di un nuovo contratto avente le medesime caratteristiche e prevedente la partecipazione delle medesime parti che conclusero il primo patto, ovvero mediante recesso, se la facolt\u00e0 di recedere fu espressamente prevista nel patto stesso. La dichiarazione di recesso \u00e8 destinata alle controparti contrattuali e deve essere certificata da notaio (art. 768-septies cod. civ.).\nOve si verificasse che il coniuge o altri legittimari siano stati pretermessi dalla stipulazione del patto essi potranno, all'apertura della successione dell'imprenditore disponente, chiedere ai beneficiari del patto il pagamento della somma pari al valore delle quote di legittima loro corrispondenti, maggiorata degli interessi legali (art. 768-sexies cod. civ.).\nLa norma finale dell'art. 768-octies cod. civ. prevede che le controversie relative alle disposizioni sul patto di famiglia vadano preliminarmente devolute agli organismi di conciliazione previsti dall'articolo 38 del D. Lgs.vo 17.1.2003 n. 5.\nCollegamenti esterni.\n "}
{"id": "2384646", "revid": "110157", "url": "https://it.wikipedia.org/wiki?curid=2384646", "title": "Foresta Lyman-alfa", "text": "In spettroscopia astronomica, la Foresta Lyman-alfa \u00e8 la somma delle linee spettrali d'assorbimento che sorge dalla transizione Lyman alfa dell'idrogeno neutro nella luce di quasar o galassie particolarmente lontane.\nQueste linee di assorbimento derivano dal mezzo intergalattico attraverso il quale la luce \u00e8 transitata nel suo percorso verso la Terra. Poich\u00e9 l'assorbimento e l'emissione di onde elettromagnetiche seguono le leggi della meccanica quantistica, solo fotoni con uno specifico contenuto di energia possono essere assorbiti dagli atomi di idrogeno del mezzo.\nQuesto causa ogni singola riga di assorbimento. La \u201cforesta\u201d \u00e8 creata dal fatto che i fotoni provenienti da fonti distanti mostrano fenomeni di spostamento verso il rosso che dipendono dalla distanza intercorrente fra noi e la sorgente stessa.\nPoich\u00e9 nubi di idrogeno neutro poste a differenti distanze fra l'osservatore e la fonte luminosa percepiscono i fotoni a differenti lunghezze d'onda, ogni singola nube lascia la sua \u201cimpronta\u201d sotto forma di linea di assorbimento in differenti posizioni nello spettro osservato da terra.\nLa foresta Lyman alfa \u00e8 un'importante prova per l'esistenza di un mezzo intergalattico, e pu\u00f2 essere utilizzata per determinare la frequenza e la densit\u00e0 delle nubi contenenti idrogeno neutro, cos\u00ec come la loro temperatura. Ricerche per ulteriori elementi come elio, carbonio e silicio, l'abbondanza di elementi pesanti possono ulteriormente essere svolte.\nPer quasar posti a redshift maggiore il numero di linee della foresta \u00e8 pi\u00f9 alto, tanto che per distanze superiori e z=6, \u00e8 presente tanto idrogeno neutro interposto che la foresta si trasforma nell'effetto di Gunn-Peterson.\nCi\u00f2 mostra approssimativamente la data di reionizzazione dell'universo."}
{"id": "2384654", "revid": "1872303", "url": "https://it.wikipedia.org/wiki?curid=2384654", "title": "Open di Francia 2009 - Singolare maschile", "text": "Roger Federer ha battuto in finale Robin S\u00f6derling 6-1 7-6 6-4. Lo svizzero ha completato il career Grand Slam e ha eguagliato i 14 titoli Slam di Pete Sampras."}
{"id": "2384666", "revid": "729019", "url": "https://it.wikipedia.org/wiki?curid=2384666", "title": "Philippe B\u00e9rot", "text": "Biografia.\nCresciuto a Lannemezan negli Alti Pirenei, fu l\u00ec che B\u00e9rot inizi\u00f2 a muovere i primi passi rugbistici; nel 1983 fu chiamato all'Agen, con il quale, gi\u00e0 alla sua prima stagione, giunse alla finale per il titolo; vi giunse in altre tre occasioni (1986, 1988 e 1990), vincendo la finale del 1988.\nEsord\u00ec in Nazionale nel 1986 contro la e disput\u00f2 i Cinque Nazioni , e , vincendoli tutti e tre, il primo con il Grande Slam, il secondo in condominio con il e il terzo in solitaria.\nDopo l'Agen milit\u00f2 nell'Auch, club del quale divenne poi, nel 2000, allenatore.\nNel 2002 guid\u00f2 il pacchetto di tre-quarti del Castres fino al 2006.\nDopo una stagione al Mont-de-Marsan, nel febbraio 2008 fu chiamato ad allenare il Tarbes, club nel quale \u00e8 rimasto fino a tutta la stagione sportiva 2011-12.\nIl 19 maggio 2012 la Federazione Italiana Rugby ha ingaggiato B\u00e9rot come assistente del C.T. Jacques Brunel; il ruolo assegnatogli \u00e8 quello di allenatore dei tre quarti della Nazionale italiana."}
{"id": "2384667", "revid": "729019", "url": "https://it.wikipedia.org/wiki?curid=2384667", "title": "St. Eriksplan (metropolitana di Stoccolma)", "text": "S:t Eriksplan (\"Sankt Eriksplan\") \u00e8 una stazione della metropolitana di Stoccolma.\nLa sua denominazione trae origine dall'omonima piazza presente in superficie: questa \u00e8 situata sul territorio della circoscrizione di Norrmalm, pi\u00f9 precisamente nel quartiere di Vasastaden. La stazione si trova sulla linea verde della rete metroviaria locale, fra le stazioni Odenplan e Fridhemsplan.\nDivenne operativa dal 26 ottobre 1952, giorno in cui fu aperto al pubblico l'intero tratto compreso fra le stazioni H\u00f6torget e V\u00e4llingby.\nSi tratta di una stazione sotterranea, in quanto la piattaforma \u00e8 collocata ad una profondit\u00e0 di circa 8 metri sotto il livello del suolo. S:t Eriksplan dispone di due ingressi distinti, uno ubicato nell'omonima piazza ed uno all'incrocio fra i viali \"Torsgatan\" e \"S:t Eriksgatan\". Gli interni sono decorati con piastrelle di ceramica.\nDurante un normale giorno lavorativo \u00e8 utilizzata da circa 21.500 persone.\nA circa 450 metri di distanza sorge la stazione di Karlberg, operativa sulla linea relativa alla ferrovia suburbana pendelt\u00e5g."}
{"id": "2384669", "revid": "54728", "url": "https://it.wikipedia.org/wiki?curid=2384669", "title": "Affrontata", "text": ""}
{"id": "2384673", "revid": "287204", "url": "https://it.wikipedia.org/wiki?curid=2384673", "title": "La ragazza di Vajont", "text": "La ragazza di Vajont \u00e8 un romanzo di Tullio Avoledo, pubblicato nel 2008 da Einaudi.\nTrama.\nLa storia si svolge in una ucronia in cui l'Italia \u00e8 sotto un regime dittatoriale che ha ordinato una pulizia etnica e in cui la tecnologia \u00e8 regredita a un livello simile a quello che aveva nella realt\u00e0 negli anni settanta-ottanta del Novecento.\nIl protagonista \u00e8 un cinquantenne che vive solo e che si scoprir\u00e0 nel corso del romanzo, avere avuto un ruolo centrale nella presa di potere della dittatura che domina l'Italia ma che ora \u00e8 caduto in disgrazia.\nIl romanzo racconta della storia d'amore fra lui e una ragazza conosciuta su una corriera. La storia \u00e8 complicata, oltre che dalla differenza d'et\u00e0, anche dal fatto che il protagonista \u00e8 tenuto costantemente d'occhio dal regime e che la ragazza \u00e8 una sanguemisto e quindi emarginata dalla societ\u00e0."}
{"id": "2384675", "revid": "6923", "url": "https://it.wikipedia.org/wiki?curid=2384675", "title": "Lucy Gordon", "text": "Morte.\nDue giorni prima del suo 29\u00ba compleanno Lucy \u00e8 stata ritrovata impiccata nel suo appartamento a Parigi. Un ufficiale della polizia francese, rimasto anonimo, ha dichiarato che potrebbe trattarsi di un suicidio.\nJoann Sfar appena ha saputo la tragica notizia ha affermato come Lucy sia stata importante per la creazione del suo film su Serge Gainsbourg, grazie alle sue doti artistiche e umane."}
{"id": "2384680", "revid": "834", "url": "https://it.wikipedia.org/wiki?curid=2384680", "title": "Wawern", "text": ""}
{"id": "2384681", "revid": "486946", "url": "https://it.wikipedia.org/wiki?curid=2384681", "title": "Breda Modello 30", "text": ""}
{"id": "2384683", "revid": "834", "url": "https://it.wikipedia.org/wiki?curid=2384683", "title": "Brandscheid", "text": ""}
{"id": "2384686", "revid": "179777", "url": "https://it.wikipedia.org/wiki?curid=2384686", "title": "Civis romanus sum", "text": ""}
{"id": "2384689", "revid": "287204", "url": "https://it.wikipedia.org/wiki?curid=2384689", "title": "Speicher", "text": ""}
{"id": "2384690", "revid": "7969", "url": "https://it.wikipedia.org/wiki?curid=2384690", "title": "Idle Hands", "text": ""}
{"id": "2384694", "revid": "122399621", "url": "https://it.wikipedia.org/wiki?curid=2384694", "title": "Davide Malacarne", "text": " Soprannominato \"Calimero\", \u00e8 stato campione del mondo di ciclocross juniores nel 2005, e poi professionista su strada dal 2009 al 2016. Dal 2017 gareggia nel mountain biking con il team DMT.\nCarriera.\nGli esordi.\nOriginario di Lamon ma nativo di Feltre, comincia con il ciclismo all'et\u00e0 di 6 anni, mentre a 13 esordisce nel ciclocross: proprio in questa specialit\u00e0, dopo diversi titoli italiani tra gli esordienti e gli allievi, nella stagione 2004-2005 conquista il campionato italiano e mondiale juniores, nonch\u00e9 la Coppa del mondo juniores dopo essersi aggiudicato due prove di calendario.\nDal 2006 al 2008, lasciato il ciclocross, gareggia su strada nella categoria Dilettanti Under-23. Nei primi due anni veste la divisa della trevigiana Zalf-D\u00e9sir\u00e9e-Fior, cogliendo diversi successi: nel 2006 si aggiudica il Trofeo Matteotti (diventa, a soli diciott'anni, il pi\u00f9 giovane vincitore della manifestazione) e il Giro del Veneto e delle Dolomiti (con la maglia della Nazionale Under-23), mentre nel 2007 vince il Giro delle Valli Aretine. Nel 2008 gareggia invece tra le file del team pistoiese Lucchini-Neri-Nuova Comauto, conquistando il Giro del Belvedere, gara valida per l'UCI Europe Tour.\n2009-2011: Quick Step.\nPassa professionista nella stagione 2009 con la squadra belga Quick Step, per la quale aveva firmato un contratto triennale gi\u00e0 nel 2006 e per la quale negli ultimi mesi del 2008 aveva corso da stagista; nella prima stagione tra i \"pro\" partecipa al Giro d'Italia del centenario, ritirandosi per\u00f2 durante la diciottesima tappa. Poco prima della \"Corsa rosa\", in aprile, si era distinto con un secondo posto finale al Presidential Cycling Tour of Turkey. In stagione \u00e8 anche quarto alla Coppa Sabatini.\nNel 2010 vince la sua prima corsa da professionista, coronando con il successo una fuga di 165 chilometri, 20 dei quali da solo, nel corso della quinta tappa della Volta Ciclista a Catalunya, in Spagna. Rimane poi a lungo fermo, a causa delle fratture al gomito e allo scafoide rimediate in una caduta alla Freccia del Brabante. Rientrato alle corse, in settembre partecipa alla Vuelta a Espa\u00f1a, ma si classifica lontano dai migliori, 126\u00ba, a causa di una mononucleosi.\nNel 2011 sfiora il successo nella quinta tappa della Tirreno-Adriatico, quando, dopo una fuga insieme al costaricano Andrey Amador, viene ripreso dal gruppo a soli 250 metri dal traguardo. Alla fine della frazione indossa la maglia verde di leader della classifica dei GPM, graduatoria di cui poi risulta vincitore al termine della corsa. Prende poi parte sia al Giro d'Italia che alla Vuelta a Espa\u00f1a, concludendoli entrambi.\n2012-2014: Europcar.\nAll'inizio del 2012 si trasferisce al Team Europcar, formazione Professional Continental francese diretta da Jean-Ren\u00e9 Bernaudeau. In apertura di stagione si piazza quinto al Grand Prix d'Ouverture e quarto alle Boucles du Sud Ard\u00e8che. Partecipa quindi al Tour de France come gregario, classificandosi al 59\u00ba posto.\nNel 2013, alla sua seconda stagione con l'Europcar, sfiora il successo nella terza tappa della Parigi-Nizza, arrivando secondo alle spalle di Andrew Talansky. Sar\u00e0 poi settimo nella classica belga Freccia del Brabante vinta da Peter Sagan. Successivamente si classifica 49\u00ba al Tour de France, risultando il primo degli italiani (nell'occasione viene eguagliata la peggior prestazione degli italiani alla \"Grande Boucle\", quella di Roberto Visentini anch'egli 49\u00ba al Tour 1985).\nPer il 2014 rinnova per un'altra stagione con la formazione transalpina, che entra a far parte del World Tour. Partito per il Giro d'Italia con l'intenzione di vincere una tappa, conclude al secondo posto nella nona frazione, da Lugo a Sestola, venendo battuto in uno sprint a due, dopo una fuga di 120\u00a0km con altri 12 atleti, dall'olandese Pieter Weening. Chiude al 39\u00ba posto in classifica generale, a 1h40'10\" dal vincitore Nairo Quintana.\n2015-2016: Astana.\nNell'agosto seguente viene annunciato il suo trasferimento ufficiale all'Astana Pro Team, con contratto annuale, a partire dalla stagione 2015: qui svolger\u00e0 il ruolo di gregario per Fabio Aru. Nel 2016 partecipa al Giro e aiuta il suo capitano Vincenzo Nibali a vincere quel Giro."}
{"id": "2384702", "revid": "767487", "url": "https://it.wikipedia.org/wiki?curid=2384702", "title": "Oliver's Story", "text": "Oliver's Story \u00e8 un film del 1978 di John Korty, seguito di \"Love Story\".\nTrama.\nLa vicenda riparte dal funerale di Jennifer Cavilleri. Oliver Barrett si scosta dalla bara di Jennifer in attesa di tumulazione perch\u00e9 altrimenti gli addetti non proseguono con la tumulazione stessa, ma da qualche metro osserva la bara scendere nella tomba.\nPassano un paio di anni e Oliver, un giovane avvocato che vive ancora nel ricordo dell'amata, passa tutto il suo tempo a studiare nella biblioteca legale per le cause che deve affrontare.\nIl suocero cerca di spronarlo a riprendere la sua vita, a incontrare nuova gente, magari a trovarsi una nuova compagna, ma con risultati catastrofici.\nOliver cerca di risolvere il suo problema mediante appuntamenti con uno psicanalista, il Dottor Dienhart, e subissandosi di lavoro nelle cause che gli vengono affidate. Di queste, quella che maggiormente lo impegna \u00e8 la difesa di un gruppo cooperativistico al quale riesce ad assicurare la protezione di Gentilano, un rappresentante della pubblica amministrazione.\nUn giorno, camminando per Central Park, Oliver incontra e conosce Marcie Bonwit che, come lui, \u00e8 una dissidente figlia di pap\u00e0. Nasce un'amicizia che si trasforma in amore. Quando tutto sembra avviarsi verso una logica soluzione, Marcie convince l'amico ad accompagnarla ad Hong Kong dove possiede delle fabbriche di tessuti. Oliver ha cos\u00ec modo di scoprire che la Bonwit non \u00e8 una \"negriera\" ma, ci\u00f2 nonostante, tra di loro esiste ancora il fantasma dell'amata Jennifer. Oliver torna dal padre in occasione della festa offertagli dai suoi operai e il rampollo si rende conto che anche un industriale pu\u00f2 fare del bene."}
{"id": "2384703", "revid": "767487", "url": "https://it.wikipedia.org/wiki?curid=2384703", "title": "890 a.C.", "text": ""}
{"id": "2384704", "revid": "2519", "url": "https://it.wikipedia.org/wiki?curid=2384704", "title": "Pagliare (Spinetoli)", "text": "Pagliare del Tronto (anche Pagliare, \"Li Pagghj\u00e0ra\" in dialetto ascolano) \u00e8 situata nella valle del Tronto, lungo la via Salaria ed \u00e8 un ex comune italiano della provincia di Ascoli Piceno, oggi frazione di Spinetoli di abitanti; l'ultimo censimento effettuato nel 2001 attestava abitanti.\nStoria e origini del nome.\nPagliare apparteneva al \"castrum\" di Spinetoli prima del XVI secolo. Il centro abitato sorse nel Quattrocento, grazie ai flussi migratori dall'Appennino, in particolare da Pantorano di Mozzano. La riva sinistra del Tronto cominci\u00f2 cos\u00ec a riempirsi di abitazioni provvisorie di paglia, denominate appunto \"pagghiare\", e la colonizzazione prosegu\u00ec a lungo.\nNel XVI secolo l'insediamento conquist\u00f2 autonomia dall'autorit\u00e0 spinetolese, grazie al \"breve camerale\" che consentiva di organizzare autonomamente i tributi dovuti ad Ascoli. La comunit\u00e0 ebbe un catasto e defin\u00ec i propri confini.\nSpinetoli si oppose, e avvi\u00f2 una lunga vertenza per riaffermare la propria giurisdizione; il che, nella completa neutralit\u00e0 da parte ascolana, coinvolse una serie di autorit\u00e0 (fino al ministero dell'Interno dello Stato della Chiesa) con notevole dispendio economico per i pagliarani.\nNel Seicento erano sorte le prime abitazioni stabili in muratura e, nel prosieguo della controversia (1658), la Santa Sede conferm\u00f2 la separazione di Pagliare da Spinetoli mantenendo alla prima le autonomie conquistate. In particolare, Pagliare era retta da massari (assessori) e consiglieri, e teneva un Consiglio pubblico e generale in una propria Sala consiliare, alla presenza di un deputato ecclesiastico e del podest\u00e0 di Spinetoli.\nNel 1813, in concomitanza con l'inaugurazione della parrocchiale di Sant'Antonio Abate, l'antico nome di Pagliare di Pantorano venne meno e il comune acquist\u00f2 la moderna denominazione. La soppressione avvenne nel 1866, subito dopo l'Unit\u00e0 d'Italia: Pagliare fu allora riannessa al comune di Spinetoli, del quale oggi costituisce l'agglomerato pi\u00f9 popoloso, risultando molto pi\u00f9 grande e importante dello stesso capoluogo.\nMobilit\u00e0 e trasporti.\nNella localit\u00e0 \u00e8 presente una fermata ferroviaria denominata \"Spinetoli-Colli\", posta lungo la ferrovia Ascoli Piceno-San Benedetto del Tronto, servita da treni della societ\u00e0 Trenitalia.\nLe autolinee di trasporto pubblico urbano ed extraurbano sono gestite dalla societ\u00e0 START SpA, con autobus che collegano Pagliare con Spinetoli, Ascoli Piceno, San Benedetto del Tronto e limitrofi rendendo agevoli gli spostamenti per i residenti cos\u00ec come per i turisti.\nOasi naturalistica La Valle.\nNelle adiacenze della sponda del fiume Tronto sorge l'oasi naturalistica \"La Valle\". Comprende un centro visite (con sala conferenze e sala mostre) e un'area faunistica.\nInoltre l'area \u00e8 stata impreziosita con una serie di sculture di pietra e una rete di percorsi ciclo-pedonali con cartelli illustrativi della flora e fauna del luogo. Vicino al sentiero c'\u00e8 anche un'area dove si pu\u00f2 andare a cavallo (il sentiero \u00e8 a sud dell'oasi, oltre il ponte sul laghetto artificiale)\nLe piste ciclabili.\nPagliare del Tronto \u00e8 stata la prima localit\u00e0 nella Valle del Tronto ad inaugurare una rete di percorsi ciclabili. La rete \u00e8 collegata alla Ciclovia Salaria, il lungo percorso che corre sull'argine del Tronto e che una volta completato collegher\u00e0 la costa Adriatica con Ascoli Piceno, con Roma e con la costa tirrenica.\nSport.\nCalcio.\nPagliare ha due societ\u00e0 sportive di calcio, la prima \u00e8 la A.S.D. Pagliare Calcio ed \u00e8 stata fondata nel 1974.\nLa squadra dopo aver vinto il campionato di Promozione nel 2012 \u00e8 stata promossa nel campionato di Eccellenza. \nI colori sociali sono il bianco e il rosso, e disputa le partite casalinghe al campo sportivo Oasi la Valle locato sulla strada che collega la frazione spinetolese all'altra frazione di San Pio X. \nL'altra societ\u00e0 \u00e8 invece l'A.S.D. Virtus Pagliare che, fondata nel 2009, dopo aver conquistato il campionato di Terza Categoria al suo primo anno di vita ora gioca stabilmente nel campionato di Seconda Categoria delle Marche, nel girone H. \nLa squadra gioca nell'impianto del Vecchio Comunale, campo sportivo usato fino a qualche anno fa dall'altra pi\u00f9 blasonata squadra pagliarana, impianto che si trova adiacente all'uscita di Spinetoli dell'Ascoli-Mare proseguendo in direzione Ancarano.\nPallavolo.\nOltre al calcio Pagliare vanta una societ\u00e0 di pallavolo femminile, la A.S.P.D. Pagliare Volley, che partecipa al campionato nazionale di Serie B2. \nIl Pagliare Volley \u00e8 stato fondato nel 1994, i colori sociali sono il bianco ed il verde e gioca presso il Palazzetto dello Sport sito in Via Vecchi proprio nel cuore del paese.\nFestivit\u00e0.\nA Pagliare verso la fine di luglio si festeggia ogni anno la sagra in onore di Maria SS. Addolorata. Mentre la seconda domenica di ottobre si festeggia ogni anno la fiera o mercato del paese."}
{"id": "2384705", "revid": "767487", "url": "https://it.wikipedia.org/wiki?curid=2384705", "title": "880 a.C.", "text": ""}
{"id": "2384706", "revid": "355209", "url": "https://it.wikipedia.org/wiki?curid=2384706", "title": "Ozbekistan", "text": ""}
{"id": "2384708", "revid": "181699", "url": "https://it.wikipedia.org/wiki?curid=2384708", "title": "Pagliare del Tronto", "text": ""}
{"id": "2384710", "revid": "33689", "url": "https://it.wikipedia.org/wiki?curid=2384710", "title": "870 a.C.", "text": ""}
{"id": "2384711", "revid": "767487", "url": "https://it.wikipedia.org/wiki?curid=2384711", "title": "860 a.C.", "text": ""}
{"id": "2384713", "revid": "110157", "url": "https://it.wikipedia.org/wiki?curid=2384713", "title": "Wishful Sinful", "text": "Wishful Sinful \u00e8 una canzone del gruppo rock statunitense The Doors, scritta dal chitarrista Robby Krieger. Fu il secondo singolo estratto dall'album The Soft Parade. \nIl 45 giri venne pubblicato nel marzo 1969, e scal\u00f2 le classifiche fino ad arrivare alla posizione n\u00b044."}
{"id": "2384714", "revid": "767487", "url": "https://it.wikipedia.org/wiki?curid=2384714", "title": "850 a.C.", "text": ""}
{"id": "2384715", "revid": "124427602", "url": "https://it.wikipedia.org/wiki?curid=2384715", "title": "Mustafa Ben Halim", "text": "Fu Primo ministro della Libia dall'aprile 1954 al maggio 1957."}
{"id": "2384717", "revid": "767487", "url": "https://it.wikipedia.org/wiki?curid=2384717", "title": "840 a.C.", "text": ""}
{"id": "2384720", "revid": "767487", "url": "https://it.wikipedia.org/wiki?curid=2384720", "title": "820 a.C.", "text": ""}
{"id": "2384721", "revid": "339392", "url": "https://it.wikipedia.org/wiki?curid=2384721", "title": "Munt La Schera", "text": ""}
{"id": "2384722", "revid": "767487", "url": "https://it.wikipedia.org/wiki?curid=2384722", "title": "889 a.C.", "text": ""}
{"id": "2384723", "revid": "30610", "url": "https://it.wikipedia.org/wiki?curid=2384723", "title": "Pagliare", "text": "Pagliare \u00e8 il nome di alcune localit\u00e0 italiane:"}
{"id": "2384725", "revid": "24152651", "url": "https://it.wikipedia.org/wiki?curid=2384725", "title": "Alessandro Del Conte", "text": ""}
{"id": "2384728", "revid": "6923", "url": "https://it.wikipedia.org/wiki?curid=2384728", "title": "Rainy Day Women No. 12 &amp; 35", "text": "Rainy Day Women #12 &amp; 35 \u00e8 una canzone scritta da Bob Dylan ed \u00e8 il brano di apertura del suo album del 1966 \"Blonde on Blonde\". La durata del brano fu accorciata da 4:36 a 2:26 per la pubblicazione su singolo nell'aprile 1966.\nIl brano.\nOrigine e storia.\nIl brano \u00e8 celebre per la sua strumentazione inusuale, infatti \u00e8 l'unica canzone di \"Blonde On Blonde\" a figurare una banda di ottoni, e anche per il suo controverso testo, quel \"\u00abThey'll stone you\u00bb\" ripetuto all'inizio di ogni strofa, che cre\u00f2 alla canzone non pochi problemi con la censura dell'epoca. Robert Shelton, nella sua biografia di Dylan del 1986 \"No Direction Home\" (niente a che fare con il film documentario di Martin Scorsese dallo stesso titolo), afferma che la canzone fu bandita da molte stazioni radio americane e dalla BBC, proprio a causa dei suoi riferimenti presunti alle droghe.\n\"Rainy Day Women #12 &amp; 35\" apre l'album \"Blonde on Blonde\" con \"un suono da banda dell'Esercito della Salvezza\", come lo descrisse lo stesso Dylan. Il brano \u00e8 ritenuto un inno al \u201clasciarsi andare\u201d ad eccessi \u201cchimici\u201d di ogni genere, grazie alla sua atmosfera divertitamente ubriaca e al continuo uso delle parole \"stone\" e \"stoned\" \"(\u00abThey'll stone you when they say that it's the end ... But I would not feel so all alone / Everybody must get stoned!\u00bb)\", anche se Dylan, pi\u00f9 avanti negher\u00e0 di aver voluto scrivere intenzionalmente una cosiddetta \"drug song\". Il testo del brano si regge sull'ambivalenza del termine inglese \"stoned\", che pu\u00f2 significare sia \"lapidato\" che stonato nel senso di \"sballato\".\nPubblicata su singolo (B-side: \"Pledging My Time\"), la canzone raggiunse la posizione numero 2 negli Stati Uniti nella classifica dei singoli stilata da \"Billboard\" e il settimo posto in Inghilterra.\nCirca l'origine dell'enigmatico titolo del brano, traducibile in italiano come qualcosa del tipo \"Donne di giorni piovosi n. 12 &amp; 35\", il batterista Kenny Buttrey ricorda di aver chiesto a Dylan come aveva intenzione di chiamare la canzone che avevano appena finito di registrare. Dato che tutti i turnisti in studio avevano sentito quel \"everybody must get stoned\" ripetuto per diverse volte nel brano, davano per scontato che quello fosse il titolo. Inspiegabilmente invece Dylan replic\u00f2: \"\u00abRainy Day Women numero 12 &amp; 35\u00bb\" senza pensarci un attimo e senza l'ombra di un sorriso.\nIspirazione.\nLa canzone fu probabilmente ispirata dalla famosa registrazione di Ray Charles di \"Let's Go Get Stoned\", che Dylan aveva sentito pochi mesi prima mentre si trovava in una caffetteria di Los Angeles in compagnia di Phil Spector. Nel frattempo per\u00f2, il gergo giovanile era rapidamente cambiato, per cui lo \"stonarsi\" in oggetto si riferiva non pi\u00f9 agli alcolici ma agli stupefacenti.\nStruttura.\nLa composizione \u00e8 essenzialmente una semplice progressione di accordi blues. Le parti suonate da trombone, tuba, pianoforte, basso, batteria, e tamburello rimangono praticamente le stesse per tutta la durata del brano, solo l'armonica suonata da Dylan e il suo cantato subiscono molteplici variazioni durante l'esibizione, e spesso sono fuori tempo rispetto agli altri strumenti. Si sentono anche molte risate e grida di sottofondo, e Dylan stesso scoppia a ridere diverse volte mentre canta il testo. La canzone sembra suonata da un gruppo di musicisti strafatti di marijuana, la qual cosa \u00e8 probabilmente voluta. Secondo il libro di Howard Sounes \"Down the Highway: The Life of Bob Dylan\", Dylan si rifiut\u00f2 di suonare la canzone \u201cda sobrio\u201c, per infondere all'esecuzione del brano quell'atmosfera sgangherata e goliardica che cercava."}
{"id": "2384731", "revid": "741864", "url": "https://it.wikipedia.org/wiki?curid=2384731", "title": "Abdul Magid Kubar", "text": ""}
{"id": "2384733", "revid": "767487", "url": "https://it.wikipedia.org/wiki?curid=2384733", "title": "879 a.C.", "text": ""}
{"id": "2384735", "revid": "124123", "url": "https://it.wikipedia.org/wiki?curid=2384735", "title": "Muhammad Osman Said", "text": ""}
{"id": "2384743", "revid": "827882", "url": "https://it.wikipedia.org/wiki?curid=2384743", "title": "869 a.C.", "text": ""}
{"id": "2384744", "revid": "122861940", "url": "https://it.wikipedia.org/wiki?curid=2384744", "title": "Squalus", "text": "Squalus \u00e8 uno dei due generi di pescecani della famiglia degli Squalidi. I suoi membri, noti comunemente come spinaroli, sono caratterizzati dalla presenza di una spina rugosa sulla pinna dorsale e di un peduncolo caudale con carene laterali; i denti di entrambe le mascelle hanno dimensioni simili; di solito \u00e8 presente la fossetta precaudale superiore e la pinna caudale \u00e8 priva di tacca subterminale.\nIl nome del genere deriva da \"squalus\", la parola latina che indica gli squali."}
{"id": "2384747", "revid": "339392", "url": "https://it.wikipedia.org/wiki?curid=2384747", "title": "Sport Goofy in Soccermania", "text": ""}
{"id": "2384749", "revid": "2110845", "url": "https://it.wikipedia.org/wiki?curid=2384749", "title": "Mohieddin Fikini", "text": ""}
{"id": "2384750", "revid": "110157", "url": "https://it.wikipedia.org/wiki?curid=2384750", "title": "Tell All the People", "text": "Tell All the People \u00e8 una canzone del gruppo rock statunitense The Doors, i testi della canzone vennero scritti dal chitarrista Robby Krieger, tranne qualche verso che invece \u00e8 stato modificato da Jim Morrison. Fu il terzo singolo estratto dall'album \"The Soft Parade\", il nono nella discografia complessiva dei Doors. Il 45 giri venne pubblicato nel giugno 1969, scal\u00f2 le classifiche fino ad arrivare alla posizione n\u00b057.\nIl testo.\nJim Morrison fu sin dall inizio molto contrario al testo di Krieger precisamente ai versi: \u00abCan't you see me growing, get your guns\\The time has come\\To follow me down\u00bb quasi a temere che il pubblico si presentasse ai concerti armato. Le gi\u00e0 troppo pesanti pressioni della causa per oscenit\u00e0 e comportamento lascivo in seguito al concerto di Miami, lo spinsero a prendere precauzioni e infatti pretese che da quel momento sarebbero stati specificati gli autori dei versi sul retro degli album. Cos\u00ec fu fino all uscita di \"L.A Woman\" nel '71."}
{"id": "2384752", "revid": "767487", "url": "https://it.wikipedia.org/wiki?curid=2384752", "title": "849 a.C.", "text": ""}
{"id": "2384753", "revid": "767487", "url": "https://it.wikipedia.org/wiki?curid=2384753", "title": "839 a.C.", "text": ""}
{"id": "2384754", "revid": "767487", "url": "https://it.wikipedia.org/wiki?curid=2384754", "title": "829 a.C.", "text": ""}
{"id": "2384755", "revid": "74801", "url": "https://it.wikipedia.org/wiki?curid=2384755", "title": "Abdulkader al-Badri", "text": ""}
{"id": "2384756", "revid": "767487", "url": "https://it.wikipedia.org/wiki?curid=2384756", "title": "888 a.C.", "text": ""}
{"id": "2384758", "revid": "1442080", "url": "https://it.wikipedia.org/wiki?curid=2384758", "title": "Open di Francia 2009 - Singolare femminile", "text": "Svetlana Kuznecova ha battuto in finale Dinara Safina 6-4 6-2."}
{"id": "2384759", "revid": "767487", "url": "https://it.wikipedia.org/wiki?curid=2384759", "title": "868 a.C.", "text": ""}
{"id": "2384761", "revid": "767487", "url": "https://it.wikipedia.org/wiki?curid=2384761", "title": "858 a.C.", "text": ""}
{"id": "2384766", "revid": "24153064", "url": "https://it.wikipedia.org/wiki?curid=2384766", "title": "Obj", "text": ""}
{"id": "2384767", "revid": "767487", "url": "https://it.wikipedia.org/wiki?curid=2384767", "title": "848 a.C.", "text": ""}
{"id": "2384769", "revid": "767487", "url": "https://it.wikipedia.org/wiki?curid=2384769", "title": "872 a.C.", "text": ""}
{"id": "2384770", "revid": "767487", "url": "https://it.wikipedia.org/wiki?curid=2384770", "title": "883 a.C.", "text": ""}
{"id": "2384771", "revid": "124123", "url": "https://it.wikipedia.org/wiki?curid=2384771", "title": "Abdulhamid al-Bakkusch", "text": "\u00c8 morto il 4 dicembre 2007 in un incidente aereo avvenuto nei pressi di Riad, in Arabia Saudita, durante un viaggio diplomatico. Con lui sono morti anche parte dello staff governativo e i suoi consiglieri."}
{"id": "2384772", "revid": "767487", "url": "https://it.wikipedia.org/wiki?curid=2384772", "title": "862 a.C.", "text": ""}
{"id": "2384773", "revid": "767487", "url": "https://it.wikipedia.org/wiki?curid=2384773", "title": "863 a.C.", "text": ""}
{"id": "2384774", "revid": "767487", "url": "https://it.wikipedia.org/wiki?curid=2384774", "title": "852 a.C.", "text": ""}
{"id": "2384775", "revid": "1590006", "url": "https://it.wikipedia.org/wiki?curid=2384775", "title": "Jules Ch\u00e9ret", "text": "\u00c8 il padre del manifesto moderno. Nell'arco della sua carriera arriv\u00f2 a realizzare oltre un migliaio di cartelloni pubblicitari. I soggetti femminili furono tra i suoi prediletti e impieg\u00f2 con particolare abilit\u00e0 la tecnica della litografia.\nL'opera.\nJules Ch\u00e9ret fu un grande estimatore di Giambattista Tiepolo, Antoine Watteau e William Turner.\nI suoi manifesti sono caratterizzati da un linguaggio essenziale e il suo stile \u00e8 riconducibile alle ricerche artistiche pi\u00f9 avanzate di fine Ottocento, tra Postimpressionismo e Art Nouveau.\nCh\u00e9ret \u00e8 considerato il padre del manifesto moderno per vari motivi:\nTra le sue opere pi\u00f9 celebri: \"Papier e cigarettes Job\" (1899), \"La Lo\u00efe Fuller\" (1893), \"Saxol\u00e9ine\" (1895), \"Lidia\" (1895), \"Palais de glace Champs-Elys\u00e9es\" (1894), e i primi manifesti del Moulin Rouge (1889).\nBiografia.\nApprendista.\nFiglio di un tipografo, Ch\u00e9ret impara l'arte della stampa a partire dall'et\u00e0 di tredici anni. Tra il 1849 e il 1852 \u00e8 apprendista presso un produttore di litografie: il suo lavoro consiste sostanzialmente nello scrivere al contrario sulla pietra per poter poi stampare volantini, partecipazioni, biglietti da visita e piccoli manifesti. Un lavoro piuttosto meccanico che alterna per\u00f2 con lo studio dei capolavori del Louvre nel tempo libero.\nNel 1853 si iscrive all'\u00c9cole National de Dessin e frequenta la classe di Horace Lecoq de Boisbaudran. Da Lecoq apprende l'arte di disegnare a memoria, e cio\u00e8 sfruttando le immagini rievocate mentalmente di oggetti precedentemente analizzati dal vero. Approfondisce lo studio delle figure in movimento. Acquisisce l'abitudine a disegnare sempre e comunque, ogni giorno, esercizio questo che porter\u00e0 avanti per tutta la vita. Trasfigurazione, movimento e morbidezza del tratto saranno poi caratteristiche peculiari dell'opera di Ch\u00e9ret. E la distorsione dei corpi in molte delle sue opere sar\u00e0 ardita a tal punto che i suoi detrattori lo accuseranno di non conoscere l'anatomia.\nNel 1854 decide di partire per Londra in cerca di fortuna, ma riesce solo a disegnare un catalogo illustrato di mobili per la Maple Forniture Company, e sei mesi pi\u00f9 tardi \u00e8 gi\u00e0 di ritorno a Parigi.\nNel 1858 realizza il suo primo lavoro importante: il musicista Jacques Offenbach gli commissiona il manifesto per la sua operetta \"Orph\u00e9e aux Enfers\". Quella che sembrerebbe una svolta in realt\u00e0 non ha seguito, e Ch\u00e9ret decide di ritentare con l'Inghilterra. Nuovamente a Londra conosce una famiglia di clown. Ed \u00e8 proprio grazie a questa amicizia che l'artista parigino si appassiona al teatro, alla finzione scenica e ai travestimenti. I costumi teatrali rimarranno poi tra gli oggetti tipici del suo atelier, che far\u00e0 indossare a modelle e ad amici prima di essere ritratti. Ma anche Pierrot, Arlecchini e Colombine, protagonisti di molti dei suoi manifesti, sono da ricondurre a questa passione maturata durante la stagione londinese.\nEntrato nell'ambiente dei teatranti riesce quindi a realizzare piccole affiches per il circo, il music-hall e l'opera lirica. Alcune di queste vengono notate e apprezzate da un farmacista del posto che decide di commissionargli le illustrazioni per una sua biografia dedicata al celebre profumiere francese Eug\u00e8ne Rimmel. Grazie a questo lavoro Ch\u00e9ret riesce a conoscere Rimmel in persona e a farci amicizia. Eug\u00e8ne Rimmel rappresenter\u00e0 poi una figura chiave nella vita di Ch\u00e9ret. \nGrazie a Rimmel potr\u00e0 realizzare molte delle etichette dei prodotti della House of Rimmel, e si appassioner\u00e0 ai fiori (l'elemento floreale si ritrover\u00e0 spesso nella sua successiva produzione artistica, e quindi non solo perch\u00e9 erano gli anni del Liberty).\nGrazie a Rimmel potr\u00e0 viaggiare, al suo seguito, e visitare la Tunisia, Malta e soprattutto l'Italia, luogo questo dove maturer\u00e0 l'amore per il Correggio ma ancor di pi\u00f9 per il Tiepolo.\nEd \u00e8 ancora grazie a Rimmel che Ch\u00e9ret potr\u00e0 aprire la sua stamperia, di ritorno a Parigi, nel 1866.\nCartellonista.\nIl primo manifesto a uscire dalla sua nuova stamperia di rue Sainte Marie \u00e8 \"Biche au Bois\", seguito a breve distanza dal \"Bal Valentino\". Gi\u00e0 in questi primissimi lavori del 1866, sebbene cromaticamente tenui rispetto alla produzione successiva, si riassume l'eclettismo culturale di Ch\u00e9ret accumulato negli anni precedenti e che maturer\u00e0 poi negli anni successivi.\nParticolarmente emblematico \u00e8 il manifesto per un'operetta di Offenbach (\"La Vie Parisienne\"): dalla struttura complessa, con molte figure disposte su pi\u00f9 piani, Ch\u00e9ret organizza varie scenette che rappresentano altrettanti momenti dell'opera musicale. Se da un lato il manifesto ricorda a tratti le illustrazioni dei libri per bambini o la satira inglese dell'epoca, dall'altro presenta per\u00f2 molte di quelle che rimarranno componenti caratterizzanti i lavori di Ch\u00e9ret:\nil turbinio dei ballerini, i sorrisi ghignanti dei soggetti maschili, la bellezza e la leggiadria dei soggetti femminili, gli gnomi barbuti e i bimbi travestiti,\nma pi\u00f9 in generale la presenza di \"figure chiave\", cio\u00e8 elementi simbolicamente rappresentativi, che andranno poi a delinearsi e ad acquistare sempre pi\u00f9 importanza nelle opere successive.\nNel manifesto del 1871, sempre per un'operetta di Offenbach (\"Boule de Neige\"), la rappresentazione di un'umanit\u00e0 bestiale \u00e8 ancor pi\u00f9 evidente. Ma soprattutto in questa litografia compare un altro degli elementi caratteristici di Ch\u00e9ret: l'umorismo (nel caso specifico la presa in giro dei militari). Tuttavia \u00e8 opportuno puntualizzare che, pi\u00f9 in generale, se uno dei tratti peculiari della retorica di Ch\u00e9ret sar\u00e0 costituito dalla comicit\u00e0 e talvolta dall'ironia, quasi mai egli si spinger\u00e0 fino al sarcasmo.\nAltro elemento ancora, caratterizzante l'opera di Ch\u00e9ret, e che far\u00e0 la sua comparsa da l\u00ec a poco \u00e8 la rappresentazione della citt\u00e0 di Parigi: da un lato ammaliante e coinvolgente, dall'altro ingiusta e paradossale.\nSempre in questi primi lavori sono ravvisabili influenze di Honor\u00e9 Daumier, Gustave Dor\u00e9, William Blake e Grandville, e che in maniera pi\u00f9 o meno latente rimarranno parte dello stile di Ch\u00e9ret.\nIn particolare \u00e8 a partire dalla lezione di Grandville, relativa al problema del rapporto tra scrittura e illustrazione, che Ch\u00e9ret arriver\u00e0 successivamente al ribaltamento del canone allora vigente per quanto riguarda la composizione dei cartelloni pubblicitari.\nSe fino all'epoca i manifesti erano perlopi\u00f9 costituiti da testi scritti, arricchiti da decorazioni e talvolta da qualche immagine, in Ch\u00e9ret la parte figurativa acquista il ruolo di protagonista, sebbene egli non riuscir\u00e0 mai a raggiungere una compiuta sintesi tra testo e immagine.\nI manifesti di Ch\u00e9ret ebbero un successo notevole, non solo per il loro valore artistico o per il fatto che rappresentassero un'assoluta novit\u00e0 per quei tempi, ma soprattutto perch\u00e9, puntando sull'immagine, erano fruibili da chiunque, anche da chi non sapeva n\u00e9 leggere n\u00e9 scrivere (ovvero una parte considerevole della popolazione pi\u00f9 povera). Questa idea, in verit\u00e0, non faceva altro che recuperare il senso primario della pittura, con la differenza per\u00f2 che qui non si trattava di singoli dipinti ma di riproduzioni in serie in grado di tappezzare (letteralmente) un'intera citt\u00e0. \nRiempire le strade della Parigi del secondo Ottocento di \"belle ragazze colorate e seducenti\" rappresentava uno dei segni di quel progresso che all'epoca avrebbe dovuto accomunare tutti quanti, perlomeno a livello illusorio. Ch\u00e9ret a sua volta influenz\u00f2 e convinse un altro maestro dei manifesti: il pittore Albert Guillaume.\nDirettore artistico.\nNel 1881 Cher\u00e9t cede la sua stamperia alla Imprimerie Chaix, della quale per\u00f2 diventa direttore artistico. Paradossalmente \u00e8 proprio grazie a questo passaggio di ruolo che Ch\u00e9ret pu\u00f2 dedicarsi liberamente alla sua arte (potendo cos\u00ec lasciar da parte, ad esempio, tutte le questioni burocratiche e amministrative che comportava il lavorare in proprio). E infatti la sua produzione ha un incremento notevole.\nIn questi anni, ormai famoso, Ch\u00e9ret pu\u00f2 vantare commissioni continue e sempre pi\u00f9 prestigiose. Ci\u00f2 da un lato lo costringe a lavorare senza sosta, ma dall'altro gli permette anche di condurre una vita piuttosto agiata: sistema il suo studio nei pressi del Bois de Boulogne; acquista prima una casa in Bretagna, e poi una a Nizza; frequenta i locali del Moulin Rouge, del Moulin de la Galette, del Jardin de Paris, le piste di pattinaggio e i teatri; si dedica alla scherma.\nDescritto come avvenente e cordiale, di giorno era un lavoratore instancabile, ma di sera si concedeva alla vita sociale parigina della Belle \u00e9poque. Quest'ultimo \u00e8 un aspetto importante, perch\u00e9, a differenza di altri artisti suoi contemporanei, che solitamente partecipavano a queste attivit\u00e0 condividendole entro un certo margine (Henri de Toulouse-Lautrec, \u00c9douard Manet, Andr\u00e9 Gill), Ch\u00e9ret raccontava nei suoi manifesti di mondi nei quali era integrato.\nCh\u00e9ret credeva nel manifesto e nella sua forza come mezzo di comunicazione, e cerc\u00f2, attraverso di esso, di rappresentare a pieno lo spirito del suo tempo.\nConsider\u00f2 il manifesto come un'opera-prodotto in grado di conciliare valori estetici, sperimentazione tecnica ed efficacia pubblicitaria.\nReputava i commercianti i suoi veri e competenti critici.\nSosteneva che un manifesto doveva essere ben visibile; doveva sedurre al primo sguardo; doveva essere al contempo piacevole, in grado di catturare l'attenzione e in grado di far decidere; doveva avere la capacit\u00e0 di comunicare in un attimo ad un viandante che passava di fretta.\nIl mondo di Ch\u00e9ret \u00e8 quasi sempre ebbrezza, incanto, gioia di vivere, sogno, emozione, bellezza, sensualit\u00e0, erotismo. Almeno in apparenza. Da questo punto di vista, per\u00f2, non va dimenticato il fatto che si sta parlando di r\u00e9clame.\nA Cher\u00e9t si rivolsero, ad esempio, anche scrittori come \u00c9mile Zola e artisti come Georges Seurat o Leonetto Cappiello per avere ben altre prospettive del mondo, sebbene egli non amasse molto i soggetti drammatici. E difatti questa produzione \u00e8 decisamente minoritaria rispetto a quella che invece rappresenta \"il lato bello della vita\".\nPittore.\nCh\u00e9ret, oramai sessantenne, va progressivamente abbandonando la pubblicit\u00e0 per dedicarsi esclusivamente alla pittura e al disegno. In particolare intraprende l'attivit\u00e0 di decoratore. E lo fa da un lato riproponendo sostanzialmente quanto appreso nella sua lunga carriera di cartellonista, ma dall'altro ispirandosi ad alcuni dei suoi artisti preferiti di sempre, in particolare il Tiepolo e Watteau.\nVerso i primi del Novecento si stabilisce definitivamente in Costa Azzurra, nella casa di Nizza, con la moglie Marie Alphonsine Creuzet. \nTra i committenti pi\u00f9 importanti di questo periodo c'\u00e8 il barone Joseph Vitta. Per il barone, oltre a ritratti e opere di vario genere, realizzer\u00e0 le decorazioni per alcune delle sue propriet\u00e0, in particolare le decorazioni parietali della villa La Sapini\u00e8re a \u00c9vian (1895) e dell'Hotel H\u00e8rmitage a Saint-Prix (1911).\nNel 1894 realizza le decorazioni per il celebre museo delle cere di Parigi (Mus\u00e9e Gr\u00e9vin). \nTra il 1898 e il 1902 decora le sale del Municipio di Parigi.\nNel 1900 \u00e8 di nuovo al Museo Gr\u00e9vin per realizzare i dipinti del sipario del piccolo teatro annesso al museo.\nTra il 1900 e il 1910 realizza i cartoni per gli arazzi de \"Le quattro stagioni\".\nNel 1905 lavora per La Taverna di Parigi. Intorno al 1910 realizza le decorazioni per il salone delle feste della prefettura di Nizza.\nSebbene all'epoca tali opere furono considerate la parte pi\u00f9 importante della carriera di Ch\u00e9ret, probabilmente anche per il fatto che il mestiere di grafico pubblicitario era ritenuto nettamente inferiore rispetto a quello di pittore, oggi Ch\u00e9ret \u00e8 ricordato fondamentalmente per il ruolo chiave che ha avuto nella storia del manifesto e pi\u00f9 in generale della pubblicit\u00e0.\nRimasto vedovo e afflitto negli ultimi anni da una quasi totale cecit\u00e0, \nJules Ch\u00e9ret muore nel 1932, all'et\u00e0 di 96 anni.\nVenne sepolto nel Cimitero di Saint-Vincent a Parigi.\nInnovazione nella tecnica della Cromolitografia.\nNella storia della cromolitografia, il primo grande maestro \u00e8 stato Jules Ch\u00e9ret. Egli port\u00f2 questa tecnica dal livello sperimentale a quello di vera e propria forma d'arte. Ch\u00e9ret, infatti, non si limit\u00f2 semplicemente a creare versioni colorate delle classiche litografie in bianco e nero, ma per primo riusc\u00ec a piegare il procedimento ai fini della resa pittorica.\nConsapevole dell'enorme difficolt\u00e0 che comportava realizzare manifesti di grandi dimensioni con la pressa a braccia, escogit\u00f2 un proprio metodo servendosi dei pi\u00f9 moderni macchinari dell'epoca. Tale metodo pu\u00f2 essere riassunto schematicamente nelle seguenti fasi:\nDi per s\u00e9 questo processo non ha niente di particolare. L'arte di Ch\u00e9ret, infatti, consisteva nell'intervenire in questi passaggi eliminando neri, sbavature, macchie e creando pi\u00f9 livelli di colore in modo da dar vita a piani fluttuanti.\nCos\u00ec Ch\u00e9ret riusciva ad ammorbidire i profili e ad edulcorare l'effetto \"meccanico\" che questa tecnica di stampa tendeva a conferire al lavoro finito.\nEgli, inoltre, spruzzava sulla pietra particelle finissime di pigmento di vari colori e le mescolava. Il risultato era rappresentato da una densit\u00e0 cromatica digradante.\nCh\u00e9ret riusc\u00ec ad ottenere effetti pittorici che fino ad allora erano considerati impraticabili con la tecnica della litografia a colori.\nRiconoscimenti.\nCh\u00e9ret ebbe nella propria vita importanti riconoscimenti, in particolare: \nMostre.\n\u00c8 opportuno premettere che Ch\u00e9ret non am\u00f2 mai molto organizzare mostre. Questo \u00e8 il motivo principale per cui, a fronte di una produzione imponente di lavori (solo i cartelloni pubblicitari furono 1069) e un consolidato prestigio ottenuto in vita, le mostre dedicate alla propria opera furono relativamente poche. Tra le pi\u00f9 importanti \u00e8 possibile citare: l'Esposizione universale del 1878; le mostre dei Pastellisti, degli Umoristi, nelle citt\u00e0 di Gand, Parigi e Bourdeaux; Il Salon d'Automne a Parigi; la Triennale di Monza. Nel 1889 realizz\u00f2 una personale alla Galerie du Th\u00e9\u00e2tre d'Application. Ulteriori personali furono quella del 1912 al Pavillon de Marsan e quella del 1931 all'Hotel Charpentier, entrambe a Parigi. Nel 1933, all'indomani della sua morte, fu organizzata una retrospettiva al Salon d'Automne.\nIl Fondo Vitta e il Museo Ch\u00e9ret.\nJules Ch\u00e9ret fu legato al barone Joseph Vitta, un ricco banchiere, da un'amicizia trentennale. Il barone spos\u00f2 una delle modelle di Ch\u00e9ret, Malvine Bartassot. \nUna parte significativa delle opere di Ch\u00e9ret di propriet\u00e0 del barone andarono a costituire il \"Fondo Vitta\". \nIn realt\u00e0 tale fondo era composto, a sua volta, da varie parti.&lt;br&gt;\nUn primo nucleo era costituito da dipinti, pastelli, acquerelli guazzati, disegni e sculture che il barone commission\u00f2 o acquisto da Ch\u00e9ret. Tale nucleo fu donato dal barone alla citt\u00e0 di Nizza al momento dell'istituzione del Mus\u00e9e des Beaux-Arts \"Jules Ch\u00e9ret\".&lt;br&gt;\nUn secondo nucleo era costituito invece da opere che il barone acquist\u00f2 da Ch\u00e9ret perch\u00e9 raffiguravano la sua giovane moglie nuda, ed egli non voleva che circolassero. Tale nucleo rimase privato fino alla morte del barone, dopodich\u00e9 pass\u00f2 nelle mani di vari eredi e fu progressivamente smembrato. Di questo secondo nucleo facevano parte, inoltre, opere di artisti quali ad esempio Jean-Louis-Th\u00e9odore G\u00e9ricault e Eug\u00e8ne Delacroix."}
{"id": "2384777", "revid": "767487", "url": "https://it.wikipedia.org/wiki?curid=2384777", "title": "842 a.C.", "text": ""}
{"id": "2384779", "revid": "767487", "url": "https://it.wikipedia.org/wiki?curid=2384779", "title": "843 a.C.", "text": ""}
{"id": "2384780", "revid": "287204", "url": "https://it.wikipedia.org/wiki?curid=2384780", "title": "Wanis Gheddafi", "text": ""}
{"id": "2384781", "revid": "767487", "url": "https://it.wikipedia.org/wiki?curid=2384781", "title": "838 a.C.", "text": ""}
{"id": "2384782", "revid": "119870129", "url": "https://it.wikipedia.org/wiki?curid=2384782", "title": "Buglioni", "text": ""}
{"id": "2384783", "revid": "767487", "url": "https://it.wikipedia.org/wiki?curid=2384783", "title": "828 a.C.", "text": ""}
{"id": "2384785", "revid": "767487", "url": "https://it.wikipedia.org/wiki?curid=2384785", "title": "818 a.C.", "text": ""}
{"id": "2384786", "revid": "767487", "url": "https://it.wikipedia.org/wiki?curid=2384786", "title": "830 a.C.", "text": ""}
{"id": "2384788", "revid": "767487", "url": "https://it.wikipedia.org/wiki?curid=2384788", "title": "859 a.C.", "text": ""}
{"id": "2384790", "revid": "767487", "url": "https://it.wikipedia.org/wiki?curid=2384790", "title": "878 a.C.", "text": ""}
{"id": "2384791", "revid": "110157", "url": "https://it.wikipedia.org/wiki?curid=2384791", "title": "Running Blue", "text": "Running Blue \u00e8 una canzone del gruppo rock statunitense The Doors, ed \u00e8 un'altra canzone scritta dal chitarrista Robby Krieger, tributo al cantante Otis Redding scomparso due anni prima. Fu il quarto singolo estratto dall'album \"The Soft Parade\", il decimo nella discografia dei Doors. Il 45 giri venne pubblicato nell'agosto 1969, scal\u00f2 le classifiche fino ad arrivare alla posizione n\u00b064."}
{"id": "2384792", "revid": "438678", "url": "https://it.wikipedia.org/wiki?curid=2384792", "title": "887 a.C.", "text": ""}
{"id": "2384794", "revid": "767487", "url": "https://it.wikipedia.org/wiki?curid=2384794", "title": "877 a.C.", "text": ""}
{"id": "2384797", "revid": "767487", "url": "https://it.wikipedia.org/wiki?curid=2384797", "title": "867 a.C.", "text": ""}
{"id": "2384798", "revid": "287204", "url": "https://it.wikipedia.org/wiki?curid=2384798", "title": "Jules Cheret", "text": ""}
{"id": "2384799", "revid": "767487", "url": "https://it.wikipedia.org/wiki?curid=2384799", "title": "857 a.C.", "text": ""}
{"id": "2384800", "revid": "337298", "url": "https://it.wikipedia.org/wiki?curid=2384800", "title": "Jorge de Villalonga", "text": "Biografia.\nVillalonga fu un cavaliere del Sovrano Militare Ordine di Malta. All'interno dell'esercito raggiunse il grado di tenente generale. Fu membro del consiglio di guerra e avvocato del Regno di Maiorca. A Madrid spos\u00f2 la propria nipote Catalina Mar\u00eda de Villalonga y de Velasco, figlia del fratello Francisco. Nel 1708 fu incaricato della gestione del porto e del presidio di Callao, in Per\u00f9.\nIl 15 dicembre 1718, mentre guidava l'esercito in Per\u00f9, venne a sapere di essere stato nominato primo vicer\u00e9 ufficiale del neonato Vicereame della Nuova Granada. La nuova colonia comprendeva gli attuali Stati di Venezuela, Colombia, Panama ed Ecuador. Fino al 27 maggio 1717 questo territorio aveva fatto parte del Vicereame del Per\u00f9.\nVillalonga comp\u00ec un lungo viaggio via terra per assumere l'incarico, fermandosi a Quito ed a Popay\u00e1n. Il 17 dicembre 1718 fece grande impressione sugli abitanti di Santa Fe de Bogot\u00e0 per la pompa magna della sua entrata nella capitale. Il suo stile di vita fu continuamente in contrasto con la povert\u00e0 sofferta dalla maggior parte della popolazione cittadina.\nIl vicer\u00e9 aveva precisi ordini riguardo alla pulizia di disordine e corruzione degli ufficiali della colonia. Nel 1722 accus\u00f2 il ragioniere Domingo de Mena. Nonostante questo, la sua amministrazione viene ricordata per l'arbitrariet\u00e0 e la corruzione. Le istruzioni ricevute da Villalonga citavano anche la necessit\u00e0 di bloccare la produzione industriale di vino e tessuti della regione, in modo da proteggere le industrie spagnole dalla competizione. Nel novembre del 1720 le forze spagnole attaccarono l'insediamento olandese di Tucacas, sulle coste dell'attuale Venezuela. Si trattava di un centro di contrabbando. Fu in buona parte distrutto dagli spagnoli, compresa una sinagoga.\nNel 1721, in seguito ad ordini ricevuti dal gabinetto di Madrid, Villalonga espulse tutti gli stranieri, sia residenti che abitanti temporanei, compresi gli uomini sposati con donne nate all'interno della colonia. Prese il controllo diretto della tesoreria. Miglior\u00f2 il registro civile e collabor\u00f2 alla fondazione del collegio gesuita di Santa Fe de Antioquia.\nIl vicer\u00e9 Villalonga invi\u00f2 numerose raccomandazioni alla corona chiedendo di abolire il vicereame riunendo il territorio a quello del Per\u00f9, per motivi economici. Aveva capito che la colonia era troppo povera per sostenere i costi di un vicereame, ospitando pochi spagnoli e molti indigeni. Nel settembre del 1723, dopo tre anni di amministrazione di Villalonga, re Filippo V approv\u00f2 la richiesta. La riunificazione ebbe luogo l'11 maggio 1724. Villalonga lasci\u00f2 Bogot\u00e1 il 31 maggio dello stesso anno. Le due colonie rimasero unite fino al 1740, quando il Vicereame della Nuova Granada fu ricreato, e questa volta in modo permanente."}
{"id": "2384801", "revid": "767487", "url": "https://it.wikipedia.org/wiki?curid=2384801", "title": "847 a.C.", "text": ""}
{"id": "2384802", "revid": "767487", "url": "https://it.wikipedia.org/wiki?curid=2384802", "title": "837 a.C.", "text": ""}
{"id": "2384803", "revid": "2015336", "url": "https://it.wikipedia.org/wiki?curid=2384803", "title": "Hara Takashi", "text": "Nonostante fosse il primo uomo di partito, e quindi non appartenente al blocco oligarchico dominante al governo, a diventare primo ministro, egli persegu\u00ec una politica conservatrice finalizzata a mantenere i partiti politici in posizione subordinata all'interno del governo. Non si cur\u00f2 cos\u00ec delle richieste di diversi pensatori liberali per una riforma della Costituzione e per l'introduzione del suffragio universale. Venne assassinato da un nazionalista nel 1921.\nFu il primo premier giapponese di religione cristiana (cattolico).\nBiografia.\nI primi anni.\nHara nacque in un villaggio del dominio feudale di Morioka nella provincia di Mutsu, (attuale prefettura di Iwate). Era figlio di un samurai che aveva eroicamente resistito alla Restaurazione Meiji ed all'istituzione di quel governo costituzionale che un giorno lo stesso Hara sar\u00e0 chiamato a reggere. Per la sua associazione ai nemici del governo imperiale, dominato dai clan feudali di Ch\u014dsh\u016b e Satsuma, Hara per lungo tempo rimase escluso dal mondo della politica.\nEgli lasci\u00f2 la casa paterna a 15 anni e si rec\u00f2 in nave a Tokyo dove si iscrisse all'Accademia navale imperiale giapponese ma non riusc\u00ec a passare il test di ammissione, preferendo quindi entrare nel seminario Marin, di fondazione francese, una libera scuola parrocchiale cattolica. Fu qui che egli apprese fluentemente il francese. Poco dopo egli entr\u00f2 nella scuola di legge del Ministero della giustizia (poi Universit\u00e0 di Tokyo), ma fu espulso per aver partecipato a delle rivolte studentesche insieme a Kuga Katsunan senza mai laurearsi.\nAll'et\u00e0 di 17 anni venne battezzato nella religione cattolica, prendendo il nome di \"David\". All'et\u00e0 di 19 anni, Hara ruppe ogni legame con la sua famiglia e scelse invece la denominazione di \"heimin\", ovvero persona comune e senza titoli; in tempi successivi molti titoli nobiliari gli verranno offerti ma Hara rifiuter\u00e0 sempre tali onori preferendo essere considerato un uomo semplice.\nDal 1879 Hara lavor\u00f2 per un giornale come giornalista per tre anni, lasciando poi il suo lavoro in protesta per gli sforzi degli editori nel rendere il giornale portavoce del partito conservatore Rikken Kaishint\u014d di \u014ckuma Shigenobu.\nBurocrate di governo.\nNel 1882, Hara ottenne un posto al Ministero degli Affari Esteri giapponese su richiesta del ministro in persona, Inoue Kaoru. Sulla base di una discussione che Hara ebbe con lui su alcune vedute del futuro della politica del Giappone nel corso di un viaggio di entrambi in Corea nel 1884, Inoue nomin\u00f2 Hara al ruolo di console generale a Tianjin, e poi a primo segretario dell'ambasciata giapponese a Parigi. Sotto il governo di Mutsu Munemitsu (1844\u20131897), Hara prest\u00f2 servizio come vice-ministro degli Affari Esteri e come ambasciatore in Corea. Dopo aver lasciato il ministero, lavor\u00f2 nuovamente come giornalista per diversi anni e divenne manager di una compagnia di editori, la \"Mainichi Shinbun\" di Osaka.\nLa carriera politica.\nNel 1900, Hara fece ritorno in politica ed ader\u00ec al partito Rikken Seiy\u016bkai fondato da It\u014d Hirobumi. Hara divenne il primo segretario generale del partito.\nEgli raccolse dunque la sfida di divenire deputato alla Camera dei rappresentanti per la prefettura di Iwate e venne nominato Ministro delle comunicazioni nel IV governo di It\u014d Hirobumi. Egli successivamente divenne Ministro dell'Interno in molti gabinetti di governo tra il 1906 ed il 1913. Hara fu anche capace di portare avanti numerose riforme con le sue posizioni influenti. Hara si rese conto che un problema fondamentale della politica del Giappone era rappresentato dalle tensioni tra governo eletto e burocrazia nominata dall'Imperatore e la sua carriera fu essenzialmente dedicata alla riduzione del potere proprio di quest'ultima classe.\nCome Ministro dell'Interno, egli sistematicamente licenzi\u00f2 i burocrati nei governi locali dai governatori sino ai presidi delle scuole. Qualsiasi impiegato pubblico che fosse capitato in suo potere veniva rimpiazzato da qualcuno nel quale egli vedeva personalmente una vera capacit\u00e0 in quel campo. Cos\u00ec facendo egli cre\u00f2 un sistema nel quale le persone di talento potessero giungere al top della burocrazia senza riguardo al loro passato od al loro rango sociale. Hara cap\u00ec che il mantenere una supremazia dei capi eletti dipendeva dall'abilit\u00e0 del governo di sviluppare delle infrastrutture nazionali ed un piano economico a lungo termine che potesse fare non solo gli interessi nazionali ma anche quelli locali.\nNel 1914, dopo un acceso dibattito, venne nominato presidente del Rikken Seiy\u016bkai rimpiazzando il presidente uscente Saionji Kinmochi. Questo periodo viene spesso definito \"democrazia Taish\u014d\", che rappresenta la decadenza del sistema tradizionale di governo giapponese e si rivolge invece alla vera democrazia parlamentare. Sotto la guida di Hara, il \"Rikken Seiyukai\" ottenne maggiori supporti e nel 1917 divenne il principale partito della Dieta giapponese.\nPrimo ministro.\nNel 1918, Terauchi Masatake decadde dal proprio incarico di primo ministro a seguito della rivolta del riso e Hara venne nominato suo successore il 28 settembre di quello stesso anno. La sua fu la prima amministrazione partitica in Giappone ed il primo gabinetto di governo guidato da un non-nobile, rompendo con la tradizione precedente. Hara fu inoltre il primo civile ad ottenere temporaneamente l'incarico di guidare le forze armate e la marina militare in assenza dell'ammiraglio Kat\u014d Tomosabur\u014d, il quale era impegnato come membro della conferenza navale di Washington.\nCome primo ministro, Hara soffr\u00ec molto in termini di popolarit\u00e0 dal momento che egli si rifiut\u00f2 di usare la sua maggioranza al parlamento per forzare la creazione di una legge per il suffragio universale. La cautela di Hara indispose liberali e socialisti che lo accusarono di non volere il suffragio perch\u00e9 esso avrebbe danneggiato la sua posizione di potere. Come partito di politico, Hara non venne mai favorito dai conservatori, n\u00e9 dai burocrati o dai militari, e come tale non era gradito agli ultra-nazionalisti.\nDurante il suo governo, il Giappone prese parte alla conferenza di Parigi ed ader\u00ec alla Lega delle Nazioni come membro fondatore. In Corea, il Giappone utilizz\u00f2 la sua forza militare per sopprimere la ribellione Samil, ma successivamente dovette ricredersi per l'opposizione prodotta da tale gesto sull'amministrazione giapponese.\nDopo la rivolta Samil, Hara persegu\u00ec una politica conciliatoria verso le colonie, in particolare con la Corea. Egli si alle\u00f2 col moderato Sait\u014d Makoto e lo prescelse quale governatore generale di Corea che istitu\u00ec un'amministrazione coloniale essenzialmente composta da civili piuttosto che da militari, permettendo la libert\u00e0 culturale e (per la prima volta) l'insegnamento della lingua e della storia coreana. Pur ottenendo quindi consensi tra coreani e giapponesi, Hara venne sempre sentito come inadeguato per la sua posizione.\nNel 1921, Hara venne pugnalato nei pressi della stazione di Tokyo da Kon'ichi Nakaoka, un deviatore ferroviario che venne poi rilasciato tredici anni dopo aver commesso l'omicidio."}
{"id": "2384804", "revid": "729019", "url": "https://it.wikipedia.org/wiki?curid=2384804", "title": "Maria Walpole", "text": "Biografia.\nMaria era figlia di Edward Walpole, e della sua amante, Dorothy Clements; suo nonno era Sir Robert Walpole, considerato il primo tra i Primi ministri del Regno Unito. Venne cresciuta a \"Frogmore House\", a Windsor, ma i suoi genitori non erano sposati, quindi la loro condizione di illegittimit\u00e0 oscur\u00f2 lo \"status\" sociale della figlia, nonostante i suoi legami familiari.\nMatrimoni.\nPrimo Matrimonio.\nSpos\u00f2, il 15 maggio 1759, James Waldegrave, II conte Waldegrave, figlio di James Waldegrave, I conte Waldegrave. Ebbero tre figlie:\nSecondo Matrimonio.\nSpos\u00f2, il 6 settembre 1766, il principe Guglielmo Enrico, duca di Gloucester ed Edimburgo in casa propria a Pall Mall, a Londra; Guglielmo Enrico era il terzo figlio di Federico, principe di Galles e fratello di re Giorgio III del Regno Unito. Il matrimonio venne celebrato in segreto, visto che la famiglia reale britannica non avrebbe approvato un matrimonio tra un principe di sangue reale ed una vedova di rango non reale, di nascita illegittima. Vissero a \"St. Leonard's Hill\" a Clewer, vicino a Windsor ed ebbero tre figli:\nIl loro matrimonio, e quello del Duca di Cumberland, fratello di Guglielmo Enrico, condusse all'approvazione del \"Royal Marriages Act 1772\", che imponeva a tutti i discendenti di Giorgio II di richiedere l'approvazione preventiva del sovrano per i loro matrimoni. In ogni caso la disposizione normativa non poteva essere applicata retrospettivamente e quindi l'unione di Maria e Guglielmo Enrico venne considerata legale a tutti gli effetti dal Parlamento. Maria quindi divenne \"Sua Altezza Reale\" la Duchessa di Gloucester ed Edimburgo ma, a causa dello sdegno di Giorgio III per il matrimonio, ella non venne mai accettata a corte.\nSua figlia Carolina mor\u00ec all'et\u00e0 di nove mesi dopo l'inoculazione di materiale vaioloso inteso a vaccinarla contro il vaiolo. In quanto bisnipoti di un sovrano (Giorgio II), i bambini Gloucester ed Edimburgo sin dalla nascita avevano il trattamento di \"Altezza\" ed utilizzavano la designazione territoriale \"di Gloucester ed Edimburgo\" in congiunzione con il loro titolo principesco; dopo che Guglielmo Federico si spos\u00f2 con la cugina Maria, lui e la sorella sopravvissuta, Sofia, vennero innalzati al rango di \"Altezza Reale\"."}
{"id": "2384807", "revid": "767487", "url": "https://it.wikipedia.org/wiki?curid=2384807", "title": "827 a.C.", "text": ""}
{"id": "2384808", "revid": "1906976", "url": "https://it.wikipedia.org/wiki?curid=2384808", "title": "Stemma di Bari", "text": "Lo stemma della Citt\u00e0 di Bari \u00e8 costituito da uno scudo sannitico diviso verticalmente in due met\u00e0, con la parte sinistra (destra araldica) di color argento e quello destra di color rosso, lo scudo \u00e8 timbrato da una corona da citt\u00e0. Sono presenti sullo stemma un ramo di alloro e uno di quercia.\nBlasonatura.\nLa blasonatura araldica dello stemma \u00e8 la seguente:\nIl gonfalone, riconosciuto (insieme con lo stemma) con decreto del capo del governo dell'8 gennaio 1935, consiste anch'esso di un drappo partito di rosso e di bianco riportante lo stemma cittadino insieme con l'iscrizione \u00ab\u00bb; gli stessi colori sono presenti sulla bandiera cittadina.\nStoria.\nSull'origine dello stemma barese non ci sono prove certe; lo storico seicentesco Antonio Beatillo, proponendone un'origine semi-leggendaria lo faceva addirittura risalire all'occupazione saracena della citt\u00e0 (847\u2013871):\nIn realt\u00e0 il Beatillo non porta nessuna fonte della propria affermazione, inoltre non si pu\u00f2 parlare di armi araldiche prima XI secolo. Sulla base delle somiglianze tra lo stemma della citt\u00e0 e quello di altre importanti citt\u00e0 vicine, quali Barletta ed Altamura che usano gli stessi colori, se ne pu\u00f2 proporre una datazione risalente al XII secolo sotto la dinastia degli Hohenstaufen; questa analisi \u00e8 confortata anche dai colori e dalla geometria dell'arma, infatti il rosso era il colore imperiale per eccellenza mentre la partizione verticale era segno di ghibellinismo. Un'altra ipotesi \u00e8 che il blasone sia in relazione con le crociate, bianco e rosso erano infatti colori spesso portati dai guerrieri che vi prendevano parte e durante esse Bari fu uno dei principali porti per l'imbarco verso la Terra santa e il punto da cui parti l'armata al comando di Boemondo d'Altavilla. Un cimiero, abolito nel XIX secolo, ha rappresentato sullo stemma il santo patrono della citt\u00e0, San Nicola. Un altro simbolo erroneamente associato alla citt\u00e0 fu il nummo barino riportante la prora con l'amorino saettante e il delfino. \u00c8 invece poco probabile che lo stemma intenda rappresentare il legame che la citt\u00e0 ha avuto in passato con la monarchia polacca, in particolar modo tramite Bona Sforza, essendo lo stesso antecedente a questi avvenimenti.\nEmblemi collegati.\nLo stemma civico \u00e8 presente anche sul sigillo dell'universit\u00e0 di Bari e nello stemma del 9\u00ba Reggimento fanteria \"Bari\". I colori cittadini, bianco e rosso, sono anche quelli sociali del , principale compagine calcistica cittadina.\nCuriosit\u00e0.\nIn occasione del derby Bari-Foggia disputato allo Stadio San Nicola il 26 novembre 2017, i tifosi organizzati del Bari hanno organizzato una maestosa coreografia coinvolgendo l'intera Curva Nord dello stadio: nella parte superiore vi \u00e8 presente la corona turrita accompagnata lateralmente dai colori della citt\u00e0 (bianco e rosso) e dai i rami d'alloro e quercia che scendono nella parte inferiore dove vi \u00e8 il panorama urbano di alcuni edifici e strutture simboli della citt\u00e0 (da sinistra: lo stadio San Nicola, la basilica di San Nicola, il faro, il teatro Petruzzelli, il lungomare, il teatro Margherita, la cattedrale di San Sabino, il palazzo Fizzarotti e il castello normanno-svevo)."}
{"id": "2384810", "revid": "1573940", "url": "https://it.wikipedia.org/wiki?curid=2384810", "title": "Aequorea forskalea", "text": "Aequorea forskalea \u00e8 una medusa della famiglia Aequoreidae.\nDescrizione.\nL'ombrello di questa specie misura da 8 a 25\u00a0cm di diametro ed \u00e8 caratterizzato dalla presenza di numerosi canali radiali di colore bruno scuro o bluastro che dallo stomaco si dirigono verso il bordo dell'ombrello.\nHa numerosi tentacoli lunghi e sottili.\nDistribuzione e habitat.\n\u00c8 una specie pelagica diffusa nell'oceano Atlantico, nel Mediterraneo, nell'oceano Indiano e nei Caraibi.In Italia \u00e8 specie poco comune ma non \u00e8 raro incontrarla nelle acque del mar Tirreno e dell'Adriatico.\nVive in genere a notevoli profondit\u00e0 ma non \u00e8 raro osservarla in vicinanza della superficie o arenata sulla spiaggia."}
{"id": "2384811", "revid": "59645", "url": "https://it.wikipedia.org/wiki?curid=2384811", "title": "Il castello di Eymerich", "text": "Il castello di Eymerich \u00e8 un romanzo del 2001 di Valerio Evangelisti, facente parte della serie incentrata sull\u2032Inquisitore Nicolas Eymerich.\nIl romanzo nasce come sceneggiatura dell\u2032omonimo originale radiofonico trasmesso da Radio Due Rai nel 2000.\nTrama.\n\"Il castello di Eymerich\" \u00e8 ambientato a Montiel, in Castiglia nel 1369. Pietro il Crudele \u00e8 asserragliato nel Castello di Montiel, posto sotto assedio dalle forze del fratellastro Enrico di Trastamara con l\u2032aiuto dei mercenari di Bertrand du Guesclin. Ma l\u2032assedio \u00e8 solo una piccola parte dei problemi di Pietro: strani fenomeni si verificano all\u2032interno delle mura, come rumori terrificanti nel sottosuolo, fantasmi che appaiono di notte e bambini misteriosamente scomparsi. Per investigare, Pietro chiede aiuto a Papa Urbano V, il quale invia ad investigare due frati domenicani: Nicolas Eymerich e Padre Gallus di Neuhaus.\nPoco dopo l\u2032arrivo al castello, Eymerich si rende conto che sono in atto due distinte battaglie: una terrena, tra opposti eserciti, ed una spirituale, tra angeli e demoni. Su quest\u2032ultimo fronte si contrappongono gli angeli della religione ebraica, evocati dal rabbino Ha-Levi e dalla figlia Myriam, ed i demoni evocati dal negromante ex domenicano Ram\u00f3n de T\u00e0rrega grazie alle pagine del Lemegeton. Ha-Levi, infatti, utilizza i simboli angelici del Lemegeton per evocare un golem, costituito dall\u2032intero castello di Montiel, le cui dieci torri sono identiche alla configurazione del Sephirot contenuto nella Qabbalah. Per contrastare il golem, quattro domenicani rinnegati, Ram\u00f3n de T\u00e0rrega, lo stesso Padre Gallus di Neuhaus, il curato di Montiel (altro membro dell'ordine di san Domenico) e lo spirito del vecchio maestro di Eymerich trasfuso in una donna, cercano di evocare i demoni corrispondenti agli angeli del Lemegeton.\nNella battaglia finale, che vedr\u00e0 la morte di tre dei quattro domenicani, di Ha-Levi e di Pietro il Crudele, solo Myriam e un altro importante personaggio femminile sopravvivranno alla distruzione di Montiel."}
{"id": "2384812", "revid": "767487", "url": "https://it.wikipedia.org/wiki?curid=2384812", "title": "817 a.C.", "text": ""}
{"id": "2384813", "revid": "767487", "url": "https://it.wikipedia.org/wiki?curid=2384813", "title": "886 a.C.", "text": ""}
{"id": "2384814", "revid": "1372005", "url": "https://it.wikipedia.org/wiki?curid=2384814", "title": "Konrad Wachsmann", "text": "Studi\u00f2 dapprima presso la Scuola di Arti e Mestieri in Berlino e successivamente frequent\u00f2 l'Accademia di Arte a Berlino, dove fu allievo di Heinrich Tessenow. \nNel 1923 incontr\u00f2 a Berlino Hans Poelzig, il quale esercit\u00f2 una notevole influenza intellettuale.\nNel periodo 1926-1929 egli fu considerato l'architetto pi\u00f9 esperto nella progettazione di edifici in legno in Europa.\nNel 1930 progett\u00f2 la casa in legno per Albert Einstein, presso Caputh in Germania. Nell'ottobre del 1930 l'editore Ernst Wasmuth di Berlino pubblic\u00f2 il suo libro \"Holzhausbau\", considerato ormai un classico per la progettazione di edifici in legno.\nNel 1932 venne candidato al prestigioso \"Premio Roma\" indetto dall'Accademia Prussiana delle Arti. In tale occasione, prima di raggiungere Roma, ebbe modo di visitare le citt\u00e0 di Vicenza, Padova, Venezia, Bologna, Siena e Assisi. Dopo il viaggio in Italia, inizi\u00f2 un periodo travagliato e turbolento, che lo vide girovago e rifugiato in Francia e in Italia. Wachsmann riusc\u00ec a salvarsi dalla Gestapo, che lo inseguiva, grazie al visto di rifugiato politico ottenuto nel 1935 dagli Stati Uniti.\nQui egli partecip\u00f2, insieme a Walter Gropius, alla fondazione ed alla conduzione della prima industria semi-automatica per la prefabbricazione di elementi semilavorati in legno destinati all'industria delle costruzioni: General Panel Corporation. \nSuccessivamente, dopo essersi trasferito nell'Illinois, la sua proficua collaborazione con Walter Gropius si rafforz\u00f2.\nNel 1950 divenne docente di progettazione e direttore dell'Institute of Technology di Chicago. Fu uno dei pionieri della prefabbricazione, con numerosi esperimenti al suo attivo per ricercare il \"modulo di base\" adatto a tutte le esigenze costruttrici, in modo da poter essere configurato in combinazione con altri moduli e composto da materiali che ne agevolino la produzione di massa.\nSecondo il suo stile il compito dell'architetto, da lui denominato \"universal planner\", \u00e8 proprio di coordinare, pianificare e inserire l'uno nell'altro i moduli base per la composizione delle costruzioni, combinando l'appropriata tecnologia nella costruzione dei moduli stessi con la creativit\u00e0 nell'inserirli e comporli.\nNella continua ricerca di nuove forme nello spazio e nuove dimensioni per i suoi moduli-base, Wachsmann pu\u00f2 essere paragonato all'ingegnere e architetto Buckminster Fuller, che ha adoperato con successo strutture tubolari di varissimo genere, fra le quali la pi\u00f9 famosa \u00e8 il fullerene che porta il suo nome."}
{"id": "2384815", "revid": "767487", "url": "https://it.wikipedia.org/wiki?curid=2384815", "title": "876 a.C.", "text": ""}
{"id": "2384816", "revid": "767487", "url": "https://it.wikipedia.org/wiki?curid=2384816", "title": "856 a.C.", "text": ""}
{"id": "2384818", "revid": "767487", "url": "https://it.wikipedia.org/wiki?curid=2384818", "title": "866 a.C.", "text": ""}
{"id": "2384820", "revid": "767487", "url": "https://it.wikipedia.org/wiki?curid=2384820", "title": "846 a.C.", "text": ""}
{"id": "2384822", "revid": "767487", "url": "https://it.wikipedia.org/wiki?curid=2384822", "title": "836 a.C.", "text": ""}
{"id": "2384823", "revid": "848247", "url": "https://it.wikipedia.org/wiki?curid=2384823", "title": "Love Her Madly", "text": "Love Her Madly \u00e8 una canzone del gruppo rock statunitense The Doors, ed \u00e8 un'altra canzone scritta dal chitarrista Robby Krieger. Fu il primo singolo estratto dall'album L.A. Woman e il dodicesimo nella discografia dei Doors. \nIl 45 giri, pubblicato nel marzo del 1971 anticipando l'imminente uscita dell'album L.A. Woman, scal\u00f2 le classifiche fino ad arrivare alla posizione n\u00b011."}
{"id": "2384824", "revid": "767487", "url": "https://it.wikipedia.org/wiki?curid=2384824", "title": "826 a.C.", "text": ""}
{"id": "2384825", "revid": "767487", "url": "https://it.wikipedia.org/wiki?curid=2384825", "title": "816 a.C.", "text": ""}
{"id": "2384827", "revid": "121399835", "url": "https://it.wikipedia.org/wiki?curid=2384827", "title": "Associazione nazionale energia del vento", "text": "L'Associazione nazionale energia del vento in sigla ANEV \u00e8 un'associazione che riunisce oltre 2.000 soggetti tra produttori ed operatori dell'energia elettrica ricavata da fonti eoliche.\nOgni anno in occasione del \"Global Wind Day\" l'ANEV organizza in Italia la \"Giornata Nazionale del Vento\", con eventi, mostre, convegni e workshop relativi all'energia eolica organizzati in diverse citt\u00e0.\nIn occasione della \"Giornata Nazionale del Vento 2010\" l'ANEV ha presentato la prima mappa eolica italiana contenente informazioni su tutti i parchi eolici presenti sul territorio nazionale. Il documento contiene i dati delle societ\u00e0 titolari di impianti, il numero di aerogeneratori, la potenza di ogni parco eolico e l'indicazione georeferenziata dei medesimi."}
{"id": "2384828", "revid": "767487", "url": "https://it.wikipedia.org/wiki?curid=2384828", "title": "885 a.C.", "text": ""}
{"id": "2384830", "revid": "767487", "url": "https://it.wikipedia.org/wiki?curid=2384830", "title": "865 a.C.", "text": ""}
{"id": "2384831", "revid": "986213", "url": "https://it.wikipedia.org/wiki?curid=2384831", "title": "Giustino de Jacobis", "text": "Biografia.\nFiglio di Giovanni Battista de Jacobis e di Maria Giuseppina Muccia, il 17 ottobre 1818 egli entr\u00f2 nella Congregazione della missione (lazzaristi) a Napoli e prese i voti esattamente due anni dopo. Venne ordinato sacerdote a Brindisi il 12 giugno 1824. Dopo aver trascorso un certo tempo nella cura delle anime ad Oria ed a Monopoli, divenne padre superiore prima a Lecce e poi a Napoli, presso la Casa dei Vergini.\nNel 1836 Giustino si trovava a Napoli, proprio mentre un'epidemia di colera colp\u00ec la citt\u00e0. In questa occasione Giustino dimostr\u00f2 di avere particolari qualit\u00e0 caritatevoli verso i poveri e i malati.\nNel 1839 fu nominato prefetto apostolico dell'Etiopia e gli fu affidata la fondazione delle missioni cattoliche in quel paese. Dopo aver lavorato con gran successo in Etiopia per otto anni fu nominato vescovo titolare di Nilopoli nel 1847 e poco dopo vicario apostolico dell'Abissinia, ma egli rifiut\u00f2 la dignit\u00e0 episcopale finch\u00e9 fu obbligato ad accettarla nel 1849. Nonostante la prigionia, l'esilio ed ogni altro genere di persecuzioni da parte della Chiesa ortodossa etiopica, egli riusc\u00ec a fondare numerose missioni, a costruire scuole nell'Agame e nell'Akele Guzay in Eritrea per la formazione del clero locale ed a porre le fondamenta della Chiesa cattolica etiope.\nMor\u00ec sulla strada per Halai, nella moderna Eritrea, ove contava di poter ristabilire la propria salute. Le sue spoglie sono conservate nella citt\u00e0 di Hebo.\nCulto.\nIl processo di beatificazione inizi\u00f2 il 13 luglio 1904, sotto il pontificato di papa Pio X e si concluse il 25 luglio 1939, essendo papa Pio XII. Fu canonizzato nel 1975 da papa Paolo VI. \nA San Fele, citt\u00e0 natale, il 30 e 31 luglio si svolge la festa in Suo onore.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2384833", "revid": "767487", "url": "https://it.wikipedia.org/wiki?curid=2384833", "title": "855 a.C.", "text": ""}
{"id": "2384835", "revid": "767487", "url": "https://it.wikipedia.org/wiki?curid=2384835", "title": "845 a.C.", "text": ""}
{"id": "2384837", "revid": "729019", "url": "https://it.wikipedia.org/wiki?curid=2384837", "title": "Sopwith 1\u00bd Strutter", "text": "Il Sopwith 1\u00bd Strutter fu un biplano britannico multiruolo impiegato nella Prima guerra mondiale. \u00c8 importante perch\u00e9 fu il primo velivolo di costruzione inglese a due posti e con una mitragliatrice sincronizzata, in grado cio\u00e8 di fare fuoco attraverso l'elica in rotazione. Venne utilizzato anche dalla Aeronautica Militare francese.\nStoria del progetto.\nProgettato dalla Sopwith Aviation Company, originariamente per servire nelle file del Royal Naval Air Service, il 1 \u00bd Strutter fu soprannominato cos\u00ec perch\u00e9 ciascuna delle ali superiori era connessa con la fusoliera tramite due paia di montanti tubolari, ove un paio era esattamente la met\u00e0 dell'altro come lunghezza e formavano una struttura a \"W\" se visti di fronte. Il velivolo disponeva di freni aerodinamici posti nell'ala inferiore ed utilizzava come propulsore un motore rotativo Clerget 9B.\nL'armamento principale era costituito da una mitragliatrice Vickers fissa calibro .303 sul muso e da quattro bombe di 25\u00a0kg ciascuna. Nella versione biposto, il passeggero poteva utilizzare una mitragliatrice Lewis calibro .303 montata su un supporto rotante Scarff. Nel dicembre del 1915 la Vickers-Challenger produsse un meccanismo di sincronizzazione tra l'elica e le mitragliatrici poste sul muso in dotazione al Royal Flying Corps e dopo alcune settimane anche la Scarff-Dibovski ne produsse uno simile; entrambe le meccaniche vennero montate sul 1 \u00bd Strutter finch\u00e9 non fu possibile standardizzare adeguatamente il sistema di sincronizzazione Ross. Comunque bisogna tener presente che simili miglioramenti tecnici non erano ancora lo stato dell'arte e capitava di sovente che malfunzionamenti portassero al danneggiamento, o addirittura alla completa distruzione, dell'elica del velivolo.\nI primi esemplari prodotti vennero realizzati senza la mitragliatrice sul muso a causa della mancata fornitura delle armi da parte della Vickers, ci furono anche rallentamenti causati nella produzione del supporto rotante Scarff, per via della sua recente invenzione. Per sopperire a ci\u00f2 vennero inizialmente utilizzati alcuni vecchi supporti sempre della Vickers in via provvisoria.\nIl progetto iniziale prevedeva anche una versione del velivolo come bombardiere leggero, con il posto del passeggero eliminato per consentire un maggior stivaggio di carburante e bombe.\nImpiego operativo.\nIl prototipo biposto vol\u00f2 nel dicembre 1915 e la produzione in massa inizi\u00f2 nel 1916 con le prime consegne effettuate nel febbraio dello stesso anno. Alla fine di aprile cinque 1\u00bd Strutter furono impiegati come scorta per i bombardieri Caudron G.4 e Breguet Bre 14 B2 durante missioni di bombardamento al suolo. Il War Office ordin\u00f2 altri velivoli alla Sopwith da assegnare al Royal Flying Corps, ma questa fu precedentemente contattata anche dalla marina inglese che desiderava l'intera produzione di 1\u00bd Strutter; pertanto l'ordine del War Office fu evaso solo in Agosto. Poich\u00e9 la Battaglia della Somme venne pianificata per la fine di Giugno divenne chiaro che la priorit\u00e0 nella fornitura dei velivoli sarebbe dovuta andare al War Office, a causa di questo errore logistico la marina inglese dovette trasferire alcuni 1\u00bd Strutter al RFC e pi\u00f9 precisamente al No. 70 Squadron che giunse al fronte nei primi giorni di luglio.\nI piloti del No. 70 Squadron si trovarono bene, inizialmente, con il nuovo velivolo; infatti il 1\u00bd Strutter si dimostr\u00f2 superiore al Fokker E.I permettendo di eseguire pesanti missioni di attacco nel territorio tedesco. Sfortunatamente, con il passare del tempo, nuovi aerei furono messi in campo e l'arrivo del tedesco Albatros D.I rese il 1\u00bd Strutter completamente superato anche se venne ancora utilizzato per delle missioni di ricognizione. Come la maggior parte dei velivoli prodotti dalla Sopwith, il 1\u00bd Strutter aveva una struttura molto fragile e non permetteva di eseguire manovre azzardate durante i duelli aerei. Gli ultimi esemplari furono prodotti alla fine dell'ottobre 1917.\nQuesto per\u00f2 non comport\u00f2 la \"morte\" dell'aereo. La sua stabilit\u00e0 di volo e l'ampio raggio d'azione ne facevano il perfetto candidato alla difesa della patria e infatti serv\u00ec proprio in questo ruolo negli Squadron No. 37, 44 e 78 ove spesso fu modificato in monoposto per migliorarne le prestazioni; l'abitacolo venne spostato in una posizione pi\u00f9 arretrata, dietro le ali, e le mitragliatrici sostituite con modelli sincronizzati. In questa versione venne ribattezzato \"Sopwith Comic\".\nLa Royal Naval Air Service utilizz\u00f2 diversi 1\u00bd Strutter sia come bombardieri (nel Mar Egeo, Macedonia e Francia) che come aerei da trasporto; in questo ruolo fu noto come \"Ship's Strutter\" e fu utilizzato su portaerei e altre navi della marina inglese. Inoltre fu utilizzato con successo come aereo-scuola o come velivolo privato da ufficiali anziani.\nDal 2 al 15 settembre 1916 Awdry Vaucour vi consegue 3 vittorie e William John Charles Kennedy-Cochran-Patrick 2 vittorie il 14 e 15 settembre 1916.\nIl No. 45 Squadron RFC ottiene alcune affermazioni con il seguente personale: l'asso britannico James Belgrave dal 7 febbraio 1917 vi consegue 6 vittorie fino al 27 maggio successivo, il britannico Geoffrey Hornblower Cock 13 vittorie dal 6 aprile 1917 al 22 luglio successivo, il britannico John Thompson Guy Murison 5 vittorie dal 6 aprile 1917 al 16 giugno successivo, lo scozzese Thomas M. Harries 6 vittorie dal 9 maggio 1917 al 7 luglio successivo, il canadese George Walker Blaiklock 5 vittorie dal 20 maggio 1917 al 22 luglio successivo e lo scozzese Matthew Frew 5 vittorie dal 5 giugno 1917 al 10 agosto successivo.\nIl pi\u00f9 grande utilizzatore del Sopwith, tuttavia, fu l'aeronautica militare francese. Nell'ottobre 1916 era evidente che i bombardieri Farman e Breguet erano completamente obsoleti, pertanto furono effettuati ordini corposi alla Sopwith per il suo 1\u00bd Strutter, richiesto in tre differenti versioni: SOP. 1A2 (ricognitore biposto), SOP 1B2 (bombardiere biposto) e SOP 1B1 (bombardiere monoposto). In mancanza di un'alternativa migliore, i velivoli francesi rimasero in servizio per molto pi\u00f9 tempo rispetto agli altri e non furono rimpiazzati da altri mezzi fino all'inizio del 1918. Diversi esemplari furono venduti alla Russia, ove furono utilizzati sia dai sovietici che dall'Armata Bianca, e anche ad altre nazioni alla fine della guerra.\nEsemplari attualmente esistenti.\nGli unici Sopwith 1\u00bd Strutter originali di cui si hanno notizie sono attualmente esposti nelle seguenti strutture museali:\nAll'ottobre 2013 non risulta esistere alcuna replica completa del modello. Ne esiste tuttavia una replica in costruzione presso le strutture dello National Museum of Flight, nell'East Lothian (Scozia), che nell'aprile/maggio 2013 i visitatori potevano ammirare nel Concorde hangar. Questa riproduzione differisce dagli originali per essere equipaggiato con un motore radiale e non rotativo."}
{"id": "2384841", "revid": "767487", "url": "https://it.wikipedia.org/wiki?curid=2384841", "title": "835 a.C.", "text": ""}
{"id": "2384842", "revid": "135224", "url": "https://it.wikipedia.org/wiki?curid=2384842", "title": "Infermieristico", "text": ""}
{"id": "2384850", "revid": "767487", "url": "https://it.wikipedia.org/wiki?curid=2384850", "title": "825 a.C.", "text": ""}
{"id": "2384851", "revid": "767487", "url": "https://it.wikipedia.org/wiki?curid=2384851", "title": "815 a.C.", "text": ""}
{"id": "2384852", "revid": "256896", "url": "https://it.wikipedia.org/wiki?curid=2384852", "title": "884 a.C.", "text": ""}
{"id": "2384854", "revid": "1543377", "url": "https://it.wikipedia.org/wiki?curid=2384854", "title": "Rocca Provenzale", "text": "La Rocca Provenzale \u00e8 una montagna delle Alpi Cozie, che domina la conca terminale della valle Maira, in comune di Acceglio (CN).\nCaratteristiche.\n\u00c8 un caratteristico \"corno\" roccioso, posto in posizione isolata a monte dell'abitato di Chiappera. \u00c8 costituito da una lunga dorsale rocciosa, allungata in direzione nord-sud, che precipita con fianchi dirupati ed omogenei su entrambi i versanti est ed ovest. Ad ovest domina la \"valle del Maurin\", appunto da Chiappera fino alle \"grange Collet\" ed alla biforcazione del \"vallone dell'Infernetto\"; ad est, domina due valloncelli laterali, uno in salita da Chiappera, l'altro dalle grange Collet, che si incontrano in testata in corrispondenza del \"colle Greguri\" (2319\u00a0m), ai piedi della cima principale della montagna.\nAccanto alla Rocca (o Croce) provenzale in direzione nord si trovano le altre cime facenti parte del \"Gruppo Castello Provenzale\", che sono in ordine da\nsud a nord la punta Figari, la Torre Castello e la\nRocca Castello.\nDal punto di vista geologico, la montagna appartiene al \"complesso brianzonese\", ed \u00e8 costituita da formazioni risalenti al Triassico. In particolare, il gruppo della Rocca \u00e8 costituito da un monolito quarzitico, interessato da piani di scistosit\u00e0 e fratturazione con giacitura nord-sud e direzione d'immersione verso ovest.\nIl toponimo fu assegnato verso met\u00e0 ottocento, e deriva dal primo salitore, don Agostino Provenzale, parroco della frazione \"Lausetto\" di Acceglio. Secondo la tradizione, il parroco avrebbe partecipato alla battaglia di Novara del 1849, e si sarebbe salvato rifugiandosi nel ventre del suo cavallo, abbattuto dal nemico. Rientrato alla sua parrocchia, decise di costruire una croce sulla cima della montagna come \"ex voto\", e realizz\u00f2 l'impresa nel 1850 insieme ad alcuni dei suoi parrocchiani. La cima prese quindi il nome di \"Croce Provenzale\". Il nome si sarebbe successivamente esteso all'intero massiccio roccioso.\nAccesso alla vetta.\nCome detto in precedenza, la prima salita risale al 1850, e fu effettuata da don Agostino Provenzale con alcuni parrocchiani.\nLa via normale alla \"Croce Provenzale\" su sviluppa sulla cresta sud. Da Chiappera si risale alla base della montagna al suo estremo meridionale; da qui si risale il primo pendio seguendo bolli di vernice, poi si prosegue in cresta o poco sotto, con alcuni passaggi esposti, seguendo ometti e segnali, fino a raggiungere la cima. Il percorso \u00e8 di tipo alpinistico, con grado di difficolt\u00e0 valutato in F+ e passaggi in roccia fino al II+, anche esposti.\nLe altre tre punte sono raggiungibili solo con altre vie di maggiore difficolt\u00e0. La via pi\u00f9 semplice alla Rocca Castello, la Sigismondi, \u00e8 valutata AD con passaggi fino a III+.\nIl punto d'appoggio pi\u00f9 prossimo \u00e8 il rifugio Campo Base, in frazione \"Chiappera\". Un rifugio di emergenza pu\u00f2 essere trovato in un malloppo del Vallo Alpino del Littorio ancora praticabile posto al \"colle Greguri\"."}
{"id": "2384856", "revid": "256896", "url": "https://it.wikipedia.org/wiki?curid=2384856", "title": "874 a.C.", "text": ""}
{"id": "2384857", "revid": "767487", "url": "https://it.wikipedia.org/wiki?curid=2384857", "title": "864 a.C.", "text": ""}
{"id": "2384858", "revid": "767487", "url": "https://it.wikipedia.org/wiki?curid=2384858", "title": "854 a.C.", "text": ""}
{"id": "2384859", "revid": "767487", "url": "https://it.wikipedia.org/wiki?curid=2384859", "title": "844 a.C.", "text": ""}
{"id": "2384860", "revid": "767487", "url": "https://it.wikipedia.org/wiki?curid=2384860", "title": "834 a.C.", "text": ""}
{"id": "2384861", "revid": "122903952", "url": "https://it.wikipedia.org/wiki?curid=2384861", "title": "Nokia 3250", "text": "Il Nokia 3250 \u00e8 uno smartphone prodotto dall'azienda finlandese Nokia, avente l'insolita caratteristica di poter trasformare la tastiera in una fotocamera da 2.0 megapixel semplicemente ruotandola di 90\u00b0 ed un pannello di controllo per il riproduttore musicale ruotandola di 180\u00b0. Il telefono possiede una memoria di 10 MB espandibile fino a 2 GB con una memory card MicroSD. Questo smartphone \u00e8 basato sul sistema operativo Symbian OS 9.1.\nIl modello tri-band GSM 900/1800/1900 inizi\u00f2 ad essere venduto nella prima met\u00e0 del 2006 con un costo di 300 euro."}
{"id": "2384862", "revid": "767487", "url": "https://it.wikipedia.org/wiki?curid=2384862", "title": "824 a.C.", "text": ""}
{"id": "2384864", "revid": "767487", "url": "https://it.wikipedia.org/wiki?curid=2384864", "title": "813 a.C.", "text": ""}
{"id": "2384865", "revid": "767487", "url": "https://it.wikipedia.org/wiki?curid=2384865", "title": "812 a.C.", "text": ""}
{"id": "2384866", "revid": "767487", "url": "https://it.wikipedia.org/wiki?curid=2384866", "title": "823 a.C.", "text": ""}
{"id": "2384867", "revid": "216538", "url": "https://it.wikipedia.org/wiki?curid=2384867", "title": "Bond Girl", "text": ""}
{"id": "2384868", "revid": "767487", "url": "https://it.wikipedia.org/wiki?curid=2384868", "title": "822 a.C.", "text": ""}
{"id": "2384870", "revid": "767487", "url": "https://it.wikipedia.org/wiki?curid=2384870", "title": "833 a.C.", "text": ""}
{"id": "2384871", "revid": "767487", "url": "https://it.wikipedia.org/wiki?curid=2384871", "title": "832 a.C.", "text": ""}
{"id": "2384872", "revid": "1833487", "url": "https://it.wikipedia.org/wiki?curid=2384872", "title": "Anni 990 a.C.", "text": ""}
{"id": "2384873", "revid": "767487", "url": "https://it.wikipedia.org/wiki?curid=2384873", "title": "Anni 940 a.C.", "text": ""}
{"id": "2384875", "revid": "715388", "url": "https://it.wikipedia.org/wiki?curid=2384875", "title": "Anni 960 a.C.", "text": ""}
{"id": "2384877", "revid": "767487", "url": "https://it.wikipedia.org/wiki?curid=2384877", "title": "Anni 900 a.C.", "text": ""}
{"id": "2384878", "revid": "262861", "url": "https://it.wikipedia.org/wiki?curid=2384878", "title": "Nokia 3250 Xpress Music", "text": ""}
{"id": "2384879", "revid": "290948", "url": "https://it.wikipedia.org/wiki?curid=2384879", "title": "Dissalatore", "text": ""}
{"id": "2384881", "revid": "287204", "url": "https://it.wikipedia.org/wiki?curid=2384881", "title": "John Brett", "text": "Biografia.\nFiglio di un veterano dell'esercito, nel 1851 cominci\u00f2 a studiare arte da James Duffield Harding, un pittore paesaggista, prendendo successivamente lezioni anche da Richard Redgrave. Nel 1853 entr\u00f2 nella Royal Academy of Arts e si interess\u00f2 alle idee di John Ruskin e William Holman Hunt, conosciuti attraverso il suo amico poeta Coventry Patmore. Ispirato delle idee di Hunt sulla pittura scientifica del paesaggio, Brett visit\u00f2 la Svizzera, lavor\u00f2 sui paesaggi del luogo e fu ulteriormente influenzato da John William Inchbold. \nNel 1858 espose \"The Stonebreaker\" (\"lo spaccapietre\"), il dipinto per il quale divenne famoso. L'opera rappresenta un giovane che spacca delle pietre per utilizzarle nella costruzione della superficie della strada. L'accuratezza nei dettagli geologici e botanici impression\u00f2 Ruskin il quale predisse che Brett avrebbe dipinto il suo capolavoro se avesse visitato la Valle d'Aosta. Brett, in parte finanziato da Ruskin, part\u00ec in quella localit\u00e0 dove cre\u00f2 un dipinto, esposto nel 1859, fu comprato dallo stesso Ruskin.\nBrett continu\u00f2 a dipingere paesaggi con particolare cura dei dettagli, visit\u00f2 l'Italia in diverse occasioni durante gli anni sessanta. Come gli aveva suggerito Ruskin infuse alle opere significati religiosi e morali. Durante gli ultimi anni dipinse diversi paesaggi costieri e marine, anche influenzato dal fatto di possedere la \"Viking\", una goletta di 210 tonnellate con un equipaggio di dodici persone, che viaggiava nel Mediterraneo.\nDurante le estati degli anni ottanta Brett affitt\u00f2 un castello a Newport nel Pembrokeshire per usarla come base per la sua numerosa famiglia mentre egli dipingeva, disegnava e fotografava le coste sud e ovest del Galles.\nBrett fu anche un appassionato astronomo, eletto socio della Royal Astronomical Society nel 1871."}
{"id": "2384882", "revid": "33689", "url": "https://it.wikipedia.org/wiki?curid=2384882", "title": "990 a.C.", "text": ""}
{"id": "2384883", "revid": "767487", "url": "https://it.wikipedia.org/wiki?curid=2384883", "title": "970 a.C.", "text": ""}
{"id": "2384888", "revid": "767487", "url": "https://it.wikipedia.org/wiki?curid=2384888", "title": "960 a.C.", "text": ""}
{"id": "2384889", "revid": "344503", "url": "https://it.wikipedia.org/wiki?curid=2384889", "title": "Wild Bunch (azienda)", "text": "La Wild Bunch S.A. \u00e8 una societ\u00e0 di distribuzione cinematografica tedesca.\nOriginariamente nata come divisione di StudioCanal, ha prodotto film come \"La terra dei morti viventi\" e \"Southland Tales - Cos\u00ec finisce il mondo\". Hanno inoltre prodotto \"Sogni e delitti\", \"Vicky Cristina Barcelona\" e \"Whatever Works - Basta che funzioni\" di Woody Allen, e \"Che - L'argentino\" di Steven Soderbergh.\nLa Wild Bunch ha anche co-prodotto con la Fox Searchlight Pictures il film \"The Wrestler\" e \"Mr. Nobody\" con la Pan-Europ\u00e9enne e Path\u00e9."}
{"id": "2384891", "revid": "287204", "url": "https://it.wikipedia.org/wiki?curid=2384891", "title": "950 a.C.", "text": ""}
{"id": "2384892", "revid": "767487", "url": "https://it.wikipedia.org/wiki?curid=2384892", "title": "940 a.C.", "text": ""}
{"id": "2384893", "revid": "767487", "url": "https://it.wikipedia.org/wiki?curid=2384893", "title": "930 a.C.", "text": ""}
{"id": "2384894", "revid": "767487", "url": "https://it.wikipedia.org/wiki?curid=2384894", "title": "910 a.C.", "text": ""}
{"id": "2384898", "revid": "33689", "url": "https://it.wikipedia.org/wiki?curid=2384898", "title": "999 a.C.", "text": ""}
{"id": "2384899", "revid": "33689", "url": "https://it.wikipedia.org/wiki?curid=2384899", "title": "998 a.C.", "text": ""}
{"id": "2384900", "revid": "33689", "url": "https://it.wikipedia.org/wiki?curid=2384900", "title": "997 a.C.", "text": ""}
{"id": "2384901", "revid": "33689", "url": "https://it.wikipedia.org/wiki?curid=2384901", "title": "996 a.C.", "text": ""}
{"id": "2384902", "revid": "108859503", "url": "https://it.wikipedia.org/wiki?curid=2384902", "title": "Vallo di Traiano", "text": "Il Vallo di Traiano (\"Valul lui Traian\" in Romeno) \u00e8 un complesso di strutture difensive composte da valli in Europa Orientale: in Romania, Moldavia e Ucraina.\nContrariamente al nome e alla credenza popolare, i baluardi non furono costruiti dai romani durante il regno di Traiano, ma probabilmente da Goti e Bizantini tra il III e l'XI secolo.\nRomania.\nEsistono tre linee difensive in Romania nella regione centrale-meridionale della Dobrugia, che si estendono dal Danubio al Mar Nero, con molta probabilit\u00e0 fatti erigere dai Bizantini tra il X e l'XI secolo, durante i regni di Giovanni I Zimisce e Basilio II Bulgaroctono.\nIl pi\u00f9 antico e piccolo dei valli, chiamato Piccolo Vallo di Terra, si estende per 61 chilometri da Cetatea P\u0103tulului sul Danubio a Constan\u0163a sulla costa del Mar Nero. \u00c8 un terrapieno privo di costruzioni difensive ed \u00e8 completato da un fossato lungo il lato meridionale.\nIl secondo, detto Grande Vallo di Terra, \u00e8 lungo 54 chilometri e si sovrappone al piccolo in alcuni tratti. Il suo tracciato parte dal Danubio, costeggia la valle di Carasu e termina a Palas, a ovest di Constan\u0163a. La sua altezza media \u00e8 di 3.5 m e presenta fossati da entrambi i lati. Su di esso sono state costruite 63 fortificazioni: 35 pi\u00f9 grandi (\"castra\"), e 28 pi\u00f9 piccole (\"castella\"). La distanza media tra le fortificazioni \u00e8 di 1 chilometro. Fu costruito durante il regno di Giovanni I Zimisce, distrutto durante le ondate migratorie e ricostruito in tempi successivi.\nL'ultimo, conosciuto come Vallo di Pietra, \u00e8 sempre costituito da un terrapieno, ma sormontato da un muro di pietre sulla sommit\u00e0. \u00c8 lungo 59 chilometri, da sud di Axiopolis fino alle coste del Mar Nero, in un punto 75 metri a sud del Piccolo Vallo. Il terrapieno \u00e8 alto mediamente 1.5 metri e il muro sovrastante circa 2 metri. Il Vallo di Pietra \u00e8 costeggiato sul lato nord da un fossato ed \u00e8 costellato da 26 fortificazioni a distanza variabile da 1 a 4 chilometri l'una dall'altra.\nIl comune di Valu lui Traian (vecchio nome \"Hasan\u00e7ay\") prende il nome dal Vallo.\nUn muro di pietre da Tulcea fino alle coste del Mar Nero, presso di Delta del Danubio fu trovato recentemente\nMoldavia.\nI resti del Vallo in Moldavia comprendono sia terrapieni che palizzate. I due maggiori tratti rimasti in Moldavia sono il Vallo di Traiano Superiore e il Vallo di Traiano Inferiore.\nIl Vallo di Traiano Inferiore \u00e8 datato intorno al III secolo e si ritiene sia stato costruito da Atanarico., anche se alcuni studiosi mettono in dubbio questa tesi e ritengono che sia stato costruito dai romani, poich\u00e9 la sua realizzazione doveva richiedere una tecnica di costruzione e una forza lavoro che i barbari difficilmente possedevano. Tale tratto \u00e8 lungo circa 126 chilometri, parte dal villaggio di Vadul nella regione di Kagul presso il fiume Prut, entra in territorio ucraino e termina nei pressi del lago Sasyk, vicino alla cittadina di Tatarbunary.\nIl Vallo di Traiano Superiore fu probabilmente costruito dai Grutungi nel IV secolo per difendere i confini dagli Unni. \u00c8 lungo 120 chilometri e corre dal Dnestr vicino Kitkany nel distretto di Telene\u0219ti fino al Prut.\nAlcuni frammenti del Vallo si rinvengono anche nei pressi della cittadina diLeova.\nUcraina.\nIl tratto ucraino del Vallo di Traiano si trova in Podolia, tra le moderne citt\u00e0 di Kam\"janec'-Podil's'kyj, Nova U\u0161yca e Chmel'nyc'kyj, oltre il gi\u00e0 citato Vallo di Traiano Inferiore, che dalla Moldavia termina in territorio ucraino."}
{"id": "2384903", "revid": "767487", "url": "https://it.wikipedia.org/wiki?curid=2384903", "title": "995 a.C.", "text": ""}
{"id": "2384904", "revid": "287204", "url": "https://it.wikipedia.org/wiki?curid=2384904", "title": "994 a.C.", "text": ""}
{"id": "2384905", "revid": "838137", "url": "https://it.wikipedia.org/wiki?curid=2384905", "title": "993 a.C.", "text": ""}
{"id": "2384906", "revid": "810736", "url": "https://it.wikipedia.org/wiki?curid=2384906", "title": "Giungla di cemento (romanzo)", "text": "Giungla di cemento \u00e8 un romanzo breve di Charles Stross. Pubblicato nel 2004, ha vinto il premio Hugo per il miglior romanzo breve l'anno successivo. Il romanzo fa parte di una serie che ha per protagonista Bob Howard, in cui si mescolano elementi di fantascienza, ucronia, horror lovecraftiano e \"spy story\" all'inglese.\nStoria editoriale.\nTra il novembre 2001 e il novembre 2002, sulla rivista Spectrum SF veniva pubblicato il romanzo breve \"The Atrocity Archives\" che, ripubblicato nel 2004 in edizione paperback, includeva anche il romanzo breve \"The Concrete Jungle\". In Italia la raccolta \u00e8 stata pubblicata nel 2016 con il titolo \"Rapporto sulle atrocit\u00e0\" mentre il racconto breve \"The Concrete Jungle\" era gi\u00e0 uscito nelle librerie nel 2007 con il titolo \"Giungla di cemento\".\nL'opera ha vinto nel 2005 il premio Hugo per il miglior romanzo breve, classificandosi secondo al Premio Locus per il miglior romanzo breve.\nTrama.\nLa storia prende spunto dal mito delle Gorgoni, in grado di trasformare in pietra quello che guardano. L'idea viene immersa in uno scenario moderno, dove si ipotizza che sia possibile dotare di un simile \"sguardo pietrificante\" delle comuni telecamere di videosorveglianza modificandone opportunamente il firmware. Il protagonista Bob Howard lavora per quella che \u00e8 nota informalmente come \"la Lavanderia\", un ufficio dei servizi segreti britannici che si occupa di minacce paranormali. Bob si trova inizialmente a indagare su una mucca vittima di pietrificazione, il che lo condurr\u00e0 a scoprire un complotto nato all'interno della stessa agenzia."}
{"id": "2384907", "revid": "1543377", "url": "https://it.wikipedia.org/wiki?curid=2384907", "title": "Sam Steele", "text": "Biografia.\nDivenne celebre durante la Corsa all'oro del Klondike poich\u00e9 contribu\u00ec in modo significativo a far rispettare la legge nei territori intorno al fiume Klondike.\nInfluenza sulla cultura di massa.\nSteele appare anche nell'episodio della saga a fumetti su Paperon de' Paperoni intitolato \"Cuori nello Yukon\", seguito dall'allora giovane cronista Jack London."}
{"id": "2384909", "revid": "33689", "url": "https://it.wikipedia.org/wiki?curid=2384909", "title": "992 a.C.", "text": ""}
{"id": "2384910", "revid": "33689", "url": "https://it.wikipedia.org/wiki?curid=2384910", "title": "991 a.C.", "text": ""}
{"id": "2384912", "revid": "125717960", "url": "https://it.wikipedia.org/wiki?curid=2384912", "title": "Chi \u00e8 PK?", "text": "Chi \u00e8 PK? \u00e8 un videogioco per PlayStation 2 e Nintendo GameCube sviluppato da Ubisoft in collaborazione con la Disney nel 2002. Nei paesi anglosassoni \u00e8 noto come Disney's PK: Out of the Shadows, Disney's Donald Duck PK o anche semplicemente PK.\nDal 4 luglio 2012 \u00e8 possibile scaricare \"Chi \u00e8 PK?\" su PlayStation 3 tramite PlayStation Network.\n\u00c8 ispirato ad alcune serie di fumetti edite da Disney Italia dal 1996 al 2000: il protagonista \u00e8 PK, una versione alternativa di Paperinik, l'alter ego supereroe di Paperino. Il nemico da affrontare \u00e8 rappresentato dagli \"evroniani\", una bellicosa razza extraterrestre che si nutre delle emozioni altrui, la principale antagonista nella prima, nella terza e nella quarta serie a fumetti.\nSignificato del nome \"PK\".\nNelle precedenti serie a fumetti \"PKNA\" (1996-2000), \"PK\u00b2\" (2001-2002), la sigla \"PK\" era il diminutivo di \"Paperinik\" (come \"Diabolik\" era abbreviato in \"DK\"; mentre nella serie \"PK\" (2002-2005), con la quale la \"continuity\" \u00e8 ripartita da zero, Paperino sceglie questo nome prendendo le prime due lettere del codice di identificazione della sua arma, lo Scudo Extransformer.\nNel videogioco il nome \"PK\" gli viene dato da Uno, e sta per \"Platyrhynchos Kineticus\", traducibile come \"papero energetico\" (Anas platyrhynchos domesticus \u00e8 il nome scientifico dell'anatra domestica).\nTrama.\nPaperino \u00e8 il custode della Ducklair Tower, un imponente grattacielo nel centro di Paperopoli. Sta dormendo sul posto di lavoro, quando viene improvvisamente svegliato da Uno, il computer che controlla l'edificio.\nL'intelligenza artificiale gli comunica che gli Evroniani, un popolo di crudeli invasori extraterrestri, stanno per attaccare la Terra, e gli fornisce un costume da supereroe (blu scuro, rosso e giallo) e armi speciali (principalmente lo Scudo Extransformer) per combattere gli alieni, oltre che una nuova voce. Pk deve quindi affrontare sistemi di difesa automatici, oltre a coolflame e soldati evroniani (a piedi o \"surfisti\" dotati di \"disco individuale\"), scontrandosi direttamente anche con l'ignobile capo-branca scientifico Zoster ed infine con il potente e spietato generale Zondag, che guida l'attacco contro la Terra.\nModalit\u00e0 di gioco.\nIl gioco \u00e8 un videogioco d'azione, con gameplay platform e sparatutto, realizzato in computer grafica 3D in cel-shading, con visuale in terza persona non fissa, solitamente da dietro le spalle del personaggio oppure verso la direzione in cui deve proseguire per avanzare nel gioco. Come in altri giochi del genere, talvolta la visuale della \"telecamera\" causa problemi al giocatore. Tenendo premuto un apposito tasto \u00e8 possibile passare temporaneamente ad una visuale in prima persona, per potersi guardare attorno, senza poter compiere alcuna altra azione; questa funzione inoltre non \u00e8 sempre disponibile. Le azioni che deve eseguire il giocatore sono principalmente saltare fra varie piattaforme (come casse e passerelle), evitare sistemi di difesa automatici, sparare contro i coolflame e pi\u00f9 coriacei soldati evroniani ed azionare interruttori, avanzando nei livelli secondo percorsi prestabiliti. \n Talvolta Pk raggiunge aree dove sono presenti degli scienziati imprigionati dagli evroniani; in quel momento appare un conto alla rovescia sullo schermo, ed il giocatore ha pochi secondi a disposizione per raggiungere e toccare gli scienziati, per salvarli, prima che vengano teletrasportati via: per poter portare a termine il gioco, \u00e8 necessario anche aver salvato almeno 40 scienziati.\nPk si fa strada fra i livelli grazie alle capacit\u00e0 del suo scudo Extransformer, che pu\u00f2 sparare colpi energetici con munizioni infinite; \u00e8 possibile trovare delle munizioni aggiuntive per poter sparare temporaneamente dei colpi pi\u00f9 potenti. Per poter prendere la mira \u00e8 necessario tener premuto un apposito tasto, in modo che l'obiettivo venga tenuto sotto tiro ed i movimenti del protagonista diventino pi\u00f9 lenti e precisi; il movimento pi\u00f9 lento \u00e8 per\u00f2 di ostacolo per schivare i colpi degli avversari e non \u00e8 possibile voltarsi in un'altra direzione, bench\u00e9 rimanga possibile saltare. I nemici, per quanto abbastanza diffusi, solitamente non appaiono in gruppi molto numerosi e tendono a muoversi poco, ma \u00e8 necessario colpirli pi\u00f9 volte per sconfiggerli. Combattendo gli avversari (che una volta sconfitti scompaiono nel nulla) e distruggendo alcuni oggetti predeterminati, \u00e8 possibile far apparire dei cubi energetici, che spariscono dopo alcuni secondi: se raccolti, aumentano il livello di salute. \u00c8 opportuno raccogliere anche le \"stelle di attivazione\" (pi\u00f9 che stelle, hanno l'aspetto di verdi teste di \"Uno\", fluttuanti), che vengono \"spese\" per attivare alcuni checkpoint lungo i livelli, che permettono di riprendere il gioco da quei punti, dopo aver perso una vita.\nProseguendo nel gioco, il personaggio ottiene degli upgrade per l'Extransformer, che guadagna cos\u00ec nuove capacit\u00e0. Grazie al suo scudo, Pk diventa in grado di effettuare azioni come planare delicatamente dopo i salti o salire pi\u00f9 in alto sopra alle correnti ascendenti. Un altro upgrade consente di tenere premuto il tasto di fuoco per \"caricare\" un colpo pi\u00f9 potente, ma funziona soltanto quando il livello di energia \u00e8 alto. Nonostante l'Extransformer sia uno scudo, nel gioco non \u00e8 possibile utilizzarlo per difendersi dai danni delle armi avversarie. Per affrontare l'ultimo livello prima dello scontro finale con il generale evroniano, cio\u00e8 l'astronave madre degli alieni, Pk viene dotato di un nuovo costume, bianco, celeste e verde, con il quale ha a disposizione un'arma base pi\u00f9 potente.\nIl salvataggio della partita avviene al termine di ogni livello, poi il gioco riparte dallo schema successivo. \u00c8 possibile salvare sulla memory card pi\u00f9 partite, associando ad ognuna di esse un nome di tre lettere.\nVerso la fine del gioco bisogna avere salvato almeno 40 scienziati, che permettono di aprire una determinata porta e quindi completare il gioco."}
{"id": "2384913", "revid": "767487", "url": "https://it.wikipedia.org/wiki?curid=2384913", "title": "989 a.C.", "text": ""}
{"id": "2384914", "revid": "1543377", "url": "https://it.wikipedia.org/wiki?curid=2384914", "title": "Aspartame", "text": "L'aspartame \u00e8 un edulcorante dolcificante. \u00c8 composto da due amminoacidi, l'acido aspartico e la fenilalanina, e l'estremit\u00e0 carbossilica della fenilalanina \u00e8 esterificata con il metanolo.\nLa sicurezza per la salute riguardo al consumo di aspartame \u00e8 oggetto di aspre polemiche, inclusa la diffusione di vere e proprie leggende metropolitane sin dalla sua entrata in commercio sancita dall'approvazione della Food and Drug Administration statunitense nel 1981.\nStoria.\nIl potere dolcificante dell'aspartame \u00e8 stato scoperto nel 1965 da James M. Schlatter, un chimico che lavorava per la G. D. Searle &amp; Company. Schlatter aveva sintetizzato l'aspartame come tappa chimica intermedia del processo di generazione di un tetrapeptide (cio\u00e8 una sostanza composta da quattro aminoacidi) della gastrina da utilizzare nella valutazione di un farmaco anti-ulcera. Egli ne scopr\u00ec per caso il suo sapore dolce leccandosi il dito per voltare pagina.\nNel 1981 viene approvata la sua entrata in commercio e nel 1983 la FDA ne ha approvato l'uso nelle bevande gassate e in altre bevande, prodotti da forno e confezionati. Nel 1996 l'FDA ha rimosso tutte le limitazioni sull'uso dell'aspartame. Nel 1980 diversi paesi dell'Unione europea hanno approvato l'aspartame, che \u00e8 stato approvato a livello europeo nel 1994. Il comitato scientifico della Commissione europea per l'alimentazione recensendo i successivi studi di sicurezza ha ribadito l'approvazione nel 2002.\nL'aspartame si \u00e8 progressivamente imposto come il dolcificante artificiale pi\u00f9 diffuso al mondo, con una produzione annua dell'ordine delle decine di migliaia di tonnellate.\nPotere dolcificante.\nViene utilizzato come additivo alimentare autorizzato a livello europeo e classificato col numero E951.\nPur avendo la stessa quantit\u00e0 di calorie del saccarosio, il suo potere dolcificante \u00e8 circa 200 volte maggiore, per cui ne sono sufficienti piccole quantit\u00e0 per dolcificare cibi e bevande.\nUna dose efficace \u00e8 di circa 20\u00a0mg per un adulto.\nControindicazioni.\nLa dose giornaliera ammissibile \u00e8 stata fissata in 40\u00a0mg/kg di peso corporeo, che per una persona adulta di 70\u00a0kg di peso equivale all'assunzione di 4-5 litri di bibita gassata, 300-350 gomme da masticare o circa 140 compresse dolcificanti.\nNe \u00e8 sconsigliata l'assunzione alle donne incinte e ai bambini, sebbene sia presente in molti prodotti rivolti anche a questi ultimi.\nLe persone che soffrono di fenilchetonuria, che hanno cio\u00e8 difficolt\u00e0 nell'eliminare la fenilalanina, devono controllare l'assunzione di aspartame in quanto ne \u00e8 una fonte.\nIl dibattito sui possibili problemi per la salute.\nL'iter di messa in commercio dell'aspartame fu caratterizzato da polemiche, sia perch\u00e9 la FDA si bas\u00f2 su studi imperfetti, sia perch\u00e9 alcuni valutatori della FDA furono in seguito assunti dall'azienda titolare dell'autorizzazione.\nQueste zone d'ombra da un lato fecero s\u00ec che s'imputassero all'uso dell'aspartame una serie di malattie, come la sclerosi multipla, il lupus e i tumori, e dall'altro spinsero una serie di enti a fare approfondite verifiche, reiterate pi\u00f9 volte nel tempo, che ne hanno sancito la sicurezza.\nIl dibattito sull'uso di aspartame negli alimenti si \u00e8 riacceso nel 2005 con la pubblicazione di uno studio promosso dalla California Environmental Protection Agency che ha evidenziato un aumento dell'incidenza di linfomi e leucemie nei topi femmina a seguito di assunzione di bassi dosaggi di aspartame. Inoltre uno studio della Fondazione Europea di oncologia e scienze ambientali \"Bernardino Ramazzini\" di Bologna ha ulteriormente segnalato questi effetti e ha ipotizzato un legame tra la formaldeide rilasciata dal metabolismo dell'aspartame e l'aumento dell'incidenza di tumori cerebrali. Lo studio \u00e8 stato pubblicato sullo \"European Journal of Oncology\" nel luglio 2005. Questi nuovi dati sono stati valutati dall'Agenzia Europea per la Sicurezza Alimentare (EFSA), nell'insieme di tutti gli studi effettuati sull'aspartame negli ultimi vent'anni. L'EFSA ha confermato la dose giornaliera ammissibile di 40\u00a0mg/kg peso corporeo e ha concluso che lo studio non dimostra con sicurezza la relazione fra l'insorgenza di tumori e il consumo di aspartame e non sono emersi nuovi dati che giustifichino nuovi studi, considerate anche le fasce di assunzione pi\u00f9 a rischio come i diabetici o le persone che seguono regimi alimentari a basso contenuto calorico. L'EFSA, che gi\u00e0 si era espressa sull'aspartame nel 2002, ne ha ribadito la sicurezza negli anni seguenti (2006, 2009, 2010, 2011).\nLa sicurezza dell'aspartame \u00e8 stata anche riaffermata negli Stati Uniti dal National Cancer Institute a seguito di un'indagine durata cinque anni su mezzo milione di persone. Dall'indagine non \u00e8 emerso nessun aumento dell'incidenza di linfomi, leucemie e tumori del cervello. Questo studio \u00e8 stato effettuato sulla base di questionari inviati fra il 1995 e il 1996 a persone di et\u00e0 compresa fra 50 e 70 anni e riguarda l'analisi di rischio per un'esposizione a dosi inferiori alle attuali e non superiore ai 15 anni, visto che l'inizio della commercializzazione dell'aspartame risale al 1981. Nel 2007 una \"review\" medica sull'argomento concluse che le prove scientifiche mostravano che l'assunzione di aspartame come dolcificante \u00e8 priva di pericoli ai livelli attuali di consumo.\nL'agenzia europea EFSA, in un comunicato stampa del 10 dicembre del 2013, ha annunciato di aver concluso un'analisi su larga scala di tutti gli studi disponibili: dall'analisi emerge che \"l'aspartame e i suoi prodotti di degradazione sono sicuri per il consumo umano ai livelli di esposizione attuali\", ovvero alla dose giornaliera ammissibile di 40\u00a0mg/Kg di peso corporeo/die. In merito ai tre principali prodotti di degradazione dell'aspartame, l'agenzia afferma quanto segue:\n\"La fenilalanina \u00e8 un aminoacido che costituisce le proteine presenti in molti alimenti. \u00c8 nota la sua tossicit\u00e0 a livelli di assunzione elevati, in particolare per il feto in via di sviluppo in donne affette dalla patologia detta fenilchetonuria (PKU). Il metanolo \u00e8 presente o pu\u00f2 essere rilasciato da alimenti quali frutta e verdura e viene anche prodotto naturalmente dall'organismo. Diventa tossico in caso di esposizione estremamente elevata, ad esempio in seguito al consumo di alcuni liquori distillati in casa. Gli esperti dell'EFSA hanno concluso che il metanolo derivato dall'aspartame rappresenta una piccola percentuale dell'esposizione totale al metanolo da tutte le fonti. L'acido aspartico \u00e8 un aminoacido che si trova nelle proteine. L'organismo pu\u00f2 convertire l'acido aspartico nel glutammato, un neurotrasmettitore che a livelli molto elevati pu\u00f2 avere effetti nocivi sul sistema nervoso. Tuttavia gli esperti dell'EFSA non hanno osservato evidenze di neurotossicit\u00e0 associata all'aspartame e hanno concluso che l'acido aspartico derivato dall'aspartame non desta timori per la sicurezza dei consumatori.\"\nLa posizione assunta dall'EFSA \u00e8 stata fortemente criticata dal Centro di Ricerca sul Cancro Istituto Ramazzini."}
{"id": "2384915", "revid": "767487", "url": "https://it.wikipedia.org/wiki?curid=2384915", "title": "979 a.C.", "text": ""}
{"id": "2384917", "revid": "1613689", "url": "https://it.wikipedia.org/wiki?curid=2384917", "title": "Musica cristiana", "text": ""}
{"id": "2384918", "revid": "154893", "url": "https://it.wikipedia.org/wiki?curid=2384918", "title": "Musica sacra cristiana", "text": ""}
{"id": "2384919", "revid": "767487", "url": "https://it.wikipedia.org/wiki?curid=2384919", "title": "988 a.C.", "text": ""}
{"id": "2384920", "revid": "83531", "url": "https://it.wikipedia.org/wiki?curid=2384920", "title": "Shadow DN3", "text": "La Shadow DN3 fu una vettura di Formula 1, con cui il costruttore statunitense affront\u00f2 la stagione 1974. Vi fu anche una versione B, approntata per il 1975.\nSpecifiche tecniche.\nProgettata da Tony Southgate e Dave Wass, come la precedente DN1, veniva spinta dal tradizionale motore Ford Cosworth DFV. Possedeva un cambio Hewland TL200, montato su una monoscocca in alluminio. In tutte le gare venne gommata dalla Goodyear.\nStagione 1974.\nL'esordio fu nella prima gara stagionale, con Peter Revson, che part\u00ec dal quarto posto ma fu costretto al ritiro. L'altro pilota, Jean-Pierre Jarier, affront\u00f2 le prime due gare stagionali con la DN1. Revson perir\u00e0 in un incidente a Kyalami, in una sessione di prove private prima del terzo appuntamento stagionale, disputato sul circuito africano. Sar\u00e0 sostituito prima da Brian Redman, poi da Bertil Roos, e, infine, da Tom Pryce. Jarier conquist\u00f2 il terzo posto a Monaco e Pryce un sesto in Germania.\nStagione 1975.\nNei primi due appuntamenti del 1975 Tom Pryce utilizz\u00f2 il modello B, in attesa della Shadow DN5, ma senza risultati di rilievo.\nStagione 1976.\nLa DN3 venne impiegata per l'ultima volta nel Gran Premio di Gran Bretagna 1976 da Mike Wilds, per il \"team\" privato \"P.R. Reilly\", senza per\u00f2 riuscire a qualificarsi.\nRisultati completi in Formula 1.\nDN3.\n() (il grassetto indica le pole position, il \"corsivo\" indica i giri veloci) \nDN3B.\n() (il grassetto indica le pole position, il \"corsivo\" indica i giri veloci) "}
{"id": "2384922", "revid": "154893", "url": "https://it.wikipedia.org/wiki?curid=2384922", "title": "Musica religiosa", "text": ""}
{"id": "2384923", "revid": "154893", "url": "https://it.wikipedia.org/wiki?curid=2384923", "title": "Musica spirituale", "text": ""}
{"id": "2384924", "revid": "838137", "url": "https://it.wikipedia.org/wiki?curid=2384924", "title": "969 a.C.", "text": "Eventi.\nNella citt\u00e0 fenicia di Tiro sale al potere Hiram I, detto il Grande."}
{"id": "2384925", "revid": "838137", "url": "https://it.wikipedia.org/wiki?curid=2384925", "title": "978 a.C.", "text": ""}
{"id": "2384927", "revid": "767487", "url": "https://it.wikipedia.org/wiki?curid=2384927", "title": "987 a.C.", "text": ""}
{"id": "2384928", "revid": "31886", "url": "https://it.wikipedia.org/wiki?curid=2384928", "title": "Geografia culturale", "text": "La geografia culturale \u00e8 una sottodisciplina della geografia che studia le manifestazioni geografiche della cultura, ovvero si occupa dello studio dei simboli che sono attribuiti a luoghi e a spazi.\nPrecursori.\nAlexander von Humboldt.\nAlexander von Humboldt con la sua principale opera, \"Kosmos\", illustra la geografia secondo il disegno razionalista, che fonda il processo di costruzione della conoscenza sulla ragione. Nei suoi studi precedenti Humboldt si era occupato del territorio dal punto di vista morfologico associandolo agli usi e costumi che vigevano su di esso; le sue descrizioni geografiche ci parlavano sia della natura sia della cultura di un dato territorio. Con Humboldt abbiamo l'oggettivit\u00e0 della conoscenza geografica; la realt\u00e0 materiale \u00e8 indagata applicando i precetti cartesiani (evidenza, riduzione, causalit\u00e0, esaustivit\u00e0 o sintesi). La conoscenza di Humboldt viene definita di tipo binario; \u00e8 costituita quindi da due elementi: la rappresentazione della realt\u00e0 territoriale e la relativa spiegazione, vale a dire segno e significato.\nHumboldt viene definito uno scienziato-viaggiatore, figura diffusa nell'Europa dell'Ottocento. Lo scienziato-viaggiatore \u00e8 uno studioso che attraverso numerosi viaggi e facendo esperienza diretta della realt\u00e0 geografica, formula ipotesi ed elabora teorie per far progredire il sapere. Humboldt con i suoi resoconti di viaggio, (significativo \u00e8 \"La relation historique du voyage aux R\u00e9gions \u00e9quinotiales du nouveau continent\"), porta avanti il suo progetto di ricerca, raccogliendo sul campo grandi quantit\u00e0 di dati con l'intento di diffondere un interesse maggiore nei lettori sull'argomento, utilizzando la letteratura di viaggio per la quale il pubblico mostra una maggiore preferenza.\nPer Humboldt il paesaggio \u00e8 il risultato di relazioni di causa ed effetto che regolano le condizioni fisiche del territorio e lo sfruttamento delle sue risorse.\nErnest Kapp.\nIl concetto di geografia culturale compare per la prima volta nel 1845 quando Ernst Kapp introduce il termine di \"Kulturgeographie\". Kapp fu il primo ad associare il termine \"cultura\" con la geografia, anche se la cultura viene ancora intesa come manifestazione individuale e non a livello sociale.\nKarl Ritter.\nOltre alla realt\u00e0 materiale o visibile, Karl Ritter tiene conto della cosiddetta realt\u00e0 non visibile (le vie di comunicazione, le forme di coltivazione, la distribuzione della popolazione, le strutture sociali ecc.).\nLa conoscenza, secondo Ritter, \u00e8 di tipo ternario. Abbiamo come in Humboldt la rappresentazione e la spiegazione, ma al processo di conoscenza viene aggiunto un terzo elemento: la realt\u00e0 territoriale ossia l'oggetto come referente.\nNello studio del paesaggio Ritter porta avanti l'idea di un paesaggio intessuto di segni che ci parlano di una realt\u00e0 che sta oltre la realt\u00e0 visibile. \nFriedrich Ratzel.\nFondamentale fu il contributo nel 1875 di Friedrich Ratzel che parl\u00f2 di geografia culturale, ma non possiamo definire ancora il suo lavoro come fondazione della geografia culturale. Nell'opera principale di Ratzel, \"Anthropogeographie\" del 1882, manca ancora uno statuto epistemologico della materia, bench\u00e9 si trattino aspetti della realt\u00e0 geografica quali la distribuzione e la diffusione dei differenti gruppi etnici sulla terra; in quest'opera per\u00f2 vengono enunciati i concetti basilari di un altro ramo della geografia, quello della geografia umana. Ratzel, suddividendo le popolazioni in primitive, ovvero sotto controllo dell'ambiente, e popolazioni avanzate, cio\u00e8 che dominano il territorio dove sono insediate, giunge alla conclusione che il comportamento sociale e le modalit\u00e0 con cui una popolazione si stanzia in un luogo, siano fortemente in relazione con il territorio geografico. \nGli studi di Ratzel furono da alcuni accusati di Determinismo ambientale, secondo il quale il comportamento sociale \u00e8 fortemente influenzato dal territorio.\nLa geografia culturale tradizionale.\nAd una vera teorizzazione sull'argomento arriviamo negli anni trenta del Novecento negli Stati Uniti.\nNel 1931 Carl Sauer defin\u00ec i principi fondamentali e gli obiettivi della geografia culturale, per questo ne \u00e8 considerato il fondatore. Sauer defin\u00ec la geografia culturale come \u201cl'applicazione dell'idea di cultura ai problemi geografici\u201d (Vallega 2003, p. 21). Sauer limit\u00f2 la ricerca della geografia culturale a determinati aspetti: in che modo gli elementi culturali siano diffusi e distribuiti nel territorio geografico, le manifestazioni geografiche dell'ecologia culturale e lo sfruttamento delle risorse naturali, la specializzazione delle culture e l'individuazione delle regioni culturali. Sauer fu anche il fondatore della scuola di Berkeley, specializzata nello studio del paesaggio, che contribu\u00ec con molte ricerche empiriche alla diffusione della geografia culturale. All'idea di territorio in chiave strutturalista ha contribuito nel 1939 Richard Hartshorne con il suo saggio \"The nature of Geography: a critical survey of current thought in the light of the past\".\nLa nuova geografia culturale.\nDopo una fase iniziale di sviluppo negli anni trenta, la geografia culturale conosce un periodo di crescita negli anni cinquanta e un successivo declino negli anni sessanta. Intorno agli anni ottanta, invece, alcuni fenomeni cambiano l'impostazione degli studiosi di geografia culturale. La sfiducia nello Strutturalismo, l'insoddisfazione nelle ricerche quantitative e la perplessit\u00e0 verso una rappresentazione esclusivamente analitica del territorio, riportano l'attenzione alla cultura, con la nascita di una nuova sensibilit\u00e0. \nIn quegli anni, inoltre, si afferma in geografia il Postmodernismo, un movimento di pensiero, critico verso il Razionalismo e lo Strutturalismo, che condiziona la nuova geografia culturale. Il territorio viene letto, in chiave postmodernista, come un testo, un insieme di segni in contatto con il contesto storico-culturale che lo circonda (Dear, 2001). Lo studioso postmodernista concentra la sua attenzione sui paesaggi culturali urbani individuandone i segni postmoderni, osserva le trasformazioni industriali nel tempo e si occupa del discorso della rappresentazione del territorio, preferendo quella secondo la quale il territorio \u00e8 una fitta rete di segni, dove il compito del geografo \u00e8 esplorarne e interpretarne i significati. \nAll'interno della nuova geografia culturale si delineano quattro indirizzi:\nIndirizzo strutturalista.\nLa geografia culturale a indirizzo strutturalista \u00e8 influenzata dallo Strutturalismo, quella corrente di pensiero che vede la realt\u00e0 come un complesso di elementi che interagiscono tra loro. L'indirizzo strutturalista utilizza dati oggettivi che si basano su valori misurabili, rispecchia quindi la posizione della geografia culturale tradizionale. La geografia culturale di stampo strutturalista e l'antropologia culturale condividono la stessa base teorica, quella dello Strutturalismo. Con l'antropologia culturale, non \u00e8 il territorio a essere esaminato come insieme di elementi interagenti, ma sono le culture a essere studiate come aggregati di elementi secondo schemi generali al fine poi di classificarle.\nIndirizzo spiritualista.\nL'indirizzo spiritualista della geografia culturale poggia la sua base teorica sullo Spiritualismo, la dottrina che porta avanti il processo di conoscenza attraverso la filosofia. Questo indirizzo indaga il territorio geografico attraverso un'impostazione basata sui valori della natura, della storia e della trascendenza; inoltre si sofferma sulla rappresentazione e sulla ricerca geografica della struttura estetica interna. L'indirizzo spiritualista esamina il paesaggio concentrandosi sui valori estetici, interrogandosi sulla collocazione della coscienza umana che scaturisce da un evidente soggettivismo. Due esponenti importanti per il filone spiritualista sono Giuliana Andreotti e Luisa Bonesio.\nIndirizzo eclettico.\nL'indirizzo eclettico \u00e8 adottato dagli studiosi che esplorano la realt\u00e0 geografica attraverso il contributo di diverse dottrine. La geografia culturale con indirizzo eclettico studia il paesaggio attraverso il contributo delle impostazioni dei vari indirizzi (spiritualista, strutturalista e semiotico). Evidente \u00e8 questa compresenza di pi\u00f9 chiavi di lettura nello studio del paesaggio, dove troviamo descritte le forme materiali del paesaggio secondo la linea strutturalista, l'universo dei simboli che connotano il paesaggio secondo l'indirizzo semiotico e l'attenzione ai valori estetici del paesaggio dell'impostazione spiritualista. Determinate manifestazioni geografiche della cultura possono essere indagate attraverso varie prospettive che rispecchiano i diversi indirizzi.\nAd esempio, di una certa popolazione di un dato territorio possiamo sottolineare fattori oggettivi quali la lingua, la religione (secondo l'impostazione strutturalista), evidenziare come questa popolazione abbia rappresentato il territorio dove risiede attraverso la pittura e la musica, per poi passare ai simboli attribuiti dalla popolazione alla natura e alla trascendenza (secondo la corrente spiritualista). Con l'indirizzo eclettico verranno associati tutti questi elementi.\nCome dice Vallega, la geografia culturale pu\u00f2 essere definita una scienza-ponte che dialoga con molte altre discipline come la semiotica, la poetica, la sociologia, l'estetica e molte altre ancora.\nPrincipale esponente dell'indirizzo eclettico \u00e8 Paul Claval con la sua opera \"La g\u00e9ographie culturelle\", dove troviamo i fondamenti principali di questo indirizzo.\nIndirizzo semiotico.\nL'indirizzo semiotico della geografia culturale interpreta i simboli attribuiti a luoghi e spazi, e i significati ad essi conferiti con l'apporto dato dalla semiotica, la disciplina che studia la produzione, la trasmissione e l'interpretazione dei segni. L'indirizzo semiotico non vuole spiegare i segni e i simboli del territorio ricorrendo a metodi razionali o secondo il procedimento causalistico, ma si propone di comprenderli al di l\u00e0 dei principi cartesiani e di causalit\u00e0, favorendo l'immaginazione.\nParlando di geografia culturale a indirizzo semiotico, ci riferiamo alla corrente che indaga la cultura, intesa come creazione di simboli, nelle sue manifestazioni di tipo geografico.\nL'antropologo Leslie A. White si \u00e8 soffermato su questo processo, vedendo la specie umana come caratterizzata da una grande capacit\u00e0, quella di creare e utilizzare simboli. Secondo White, il processo attraverso il quale l'essere umano \u00e8 sollecitato alla creazione del simbolo avviene col meccanismo di \u00abreazione-creazione\u00bb, cio\u00e8 l'uomo crea il simbolo solo conseguentemente ad una reazione innescata da stimoli provenienti dal contesto che lo circonda. Questo processo, spiega White, avviene secondo quattro fasi. Inizialmente l'uomo risponde con una reazione istintiva ad uno stimolo esterno; successivamente, la reazione non \u00e8 pi\u00f9 di tipo istintivo ma \u00e8 conseguente all'elaborazione delle esperienze avute in precedenza; la terza fase consiste nel saper controllare fattori esterni, fino ad arrivare all'ultimo stadio del processo di \u00abreazione-creazione\u00bb, nel quale l'essere umano \u00e8 capace di rappresentare la realt\u00e0 per mezzo di simboli, anche utilizzando l'immaginazione.\nCon questo processo l'uomo arriva a produrre simboli. Il campo di indagine della geografia culturale \u00e8 appunto questo universo di simboli che costituisce la cultura, patrimonio di simboli e significati che si sono modificati e diffusi nel tempo, trasmettendosi di generazione in generazione.\nEssendo il simbolo oggetto di studio della geografia culturale essa si avvale dei numerosi apporti della semiotica, il cui fondatore \u00e8 Charles Sanders Peirce. Secondo il modello triadico di Peirce, che si differenzia da quello di Ferdinand de Saussure il segno \u00e8 il risultato dell'interazione di tre fattori:\nLa geografia culturale ha adottato il modello triadico al suo metodo d'indagine, infatti la cultura come simbolo, \u00e8 il risultato delle interazioni tra:\nGeografia come descrizione metaforica.\n\u201cLa geografia \u00e8 stata considerata come la descrizione metaforica del territorio\u201d (Vallega 2003, p. 68); la geografia culturale ha quindi il compito di produrre rappresentazioni metaforiche della realt\u00e0 che siano composte da simboli, creati e trasformati dalla cultura.\nA seconda del rapporto che si stabilisce tra segno e significato, il rapporto pu\u00f2 essere univoco, plurivoco o arbitrario, ogni indirizzo della geografia culturale ha privilegiato uno di questi aspetti di corrispondenza. L'indirizzo strutturalista predilige il rapporto univoco tra segno e significato, tipico della modernit\u00e0. Gli indirizzi semiotico e spiritualista, invece, si concentrano sul rapporto plurivoco caratterizzante la postmodernit\u00e0. La storia metaforica \u00e8 il riflesso della trasformazione dei significati nella storia, attribuiti a luoghi e spazi, che viene affrontata con una retorica dura o morbida.\n\"Retorica morbida premoderna:\" questa impostazione rappresenta il territorio mediante simboli che cercano di riprodurlo attraverso il principio di somiglianza, gli oggetti vengono rappresentati secondo una distanza esistenziale. La retorica della fase premoderna \u00e8 una retorica morbida; questo tipo di rappresentazione tende a un discorso-comunicazione, che non ha l'intenzione di spiegare ma solo quello di comprendere e comunicare, vicino a quello che era l'approccio di Ritter.\n\"Retorica dura moderna:\" \u00e8 quella che rispecchia la posizione di Humboldt: la carta geografica ha come fine ultimo quello informare e non di comunicare. Le distanze tra gli oggetti sono indicate in modo preciso, ne consegue una retorica dura finalizzata alla spiegazione e non alla comprensione, la base discorsiva viene definita, in questo caso, discorso-prigione, legato al principio di causalit\u00e0.\n\"Retorica morbida postmoderna:\" nella carta postmoderna le distanze vengono rispettate in modo puntuale, i simboli rappresentano luoghi dal forte potere connotativo. Parliamo in questa fase di discorso-creazione, il cui obiettivo \u00e8, oltre quello di dare spiegazioni e di comunicare, anche d'indirizzare verso nuove interpretazioni del mondo; il discorso-creazione \u00e8 supportato da una retorica morbida. \nRiassumendo, la rappresentazione del territorio varia in modo rilevante a seconda che venga trattata da studiosi di indirizzo strutturalista o su base semiotica. La rappresentazione razionalista o strutturalista \u00e8 legata al principio di prossimit\u00e0, gli oggetti sono rappresentati secondo la distanza euclidea, la carta geografica vuole informare attraverso una retorica dura e un discorso-prigione con una simbologia orientata all'esibizione.\nLa rappresentazione su base semiotica, invece, considera irrilevante la distanza tra gli oggetti: \u00e8 basata anch'essa sul principio di prossimit\u00e0, e la carta geografica di questa impostazione \u00e8 una carta che vuole comunicare utilizzando una retorica morbida. Il discorso-creazione permette di dare interpretazioni alla simbologia che \u00e8 orientata alla comunicazione.\nLe tre regioni tematiche della geografia culturale su base semiotica.\nLa geografia culturale su base semiotica affronta diversi aspetti della cultura, con un discorso creativo e dalla retorica morbida. I tre ambiti di studio su cui si sofferma sono: \nRapporto con la societ\u00e0.\nNell'ambito dello studio delle relazioni con la societ\u00e0, si osserva l'uomo immerso in una realt\u00e0 sociale, che sia una comunit\u00e0, la famiglia o la propria nazione, individuando quali sono quei simboli da lui creati in questi contesti sociali e i valori da lui assegnati. \nLa geografia culturale ha in questo caso il compito di osservare i comportamenti sociali manifestati per capirne i valori e il significato attribuitogli dall'uomo, definito in questa circostanza di studio \u201chomo socialis\u201d. Oltre al comportamento dell'uomo in societ\u00e0 ci si occupa delle varie fasi che compongono la vita sociale dell'individuo, come l'ingresso in societ\u00e0 che \u00e8 contraddistinto dall'apposizione del nome, la struttura del nome e le sue trasformazioni, indicative dei momenti di passaggio tra condizioni sociali differenti. In alcuni casi si accede all'interno di una comunit\u00e0 con un rito di iniziazione, come la circoncisione per alcune culture o il battesimo per altre culture come avviene in quella cristiana, e si cambia il proprio status attraverso riti di passaggio. Altri temi che affronta questo campo sono il sesso, inteso come forma di interazione sociale, la struttura della famiglia e l'importanza del corpo che deve rispettare o meno alcuni canoni estetici condivisi e se la loro assenza pu\u00f2 essere fattore di allontanamento sociale.\nMolto trattato \u00e8 stato anche il tema dei rapporti tra i sessi, e quindi di conseguenza il primato del maschio e la posizione della donna in societ\u00e0. La societ\u00e0 viene anche esaminata secondo il rapporto che intrattiene con il suo passato, cio\u00e8 si esamina l'importanza data alle radici culturale e alla rilevanza attribuita alla conservazione della memoria storica. \nA livello geografico tutto questo viene rappresentato procedendo su tre fasi. Inizialmente viene rappresentata la dimensione ontologica, i dati oggettivi della societ\u00e0, la composizione e la struttura familiare e professionale di una comunit\u00e0. In seguito passiamo alla dimensione semiotica, analizziamo il territorio in base ai riti in esso praticati. L'ultima fase \u00e8 quella dell'ermeneutica, quindi a livello geografico rappresentiamo i valori espressi dai simboli e dai riti.\nLa geografia culturale che si occupa del rapporto in societ\u00e0 \u00e8 interessata a quattro categorie di individualit\u00e0: i santi, gli eroi, i leader politici e i leader della cultura e delle arti sceniche, alle quali la comunit\u00e0 attribuisce delle funzioni specifiche. I santi hanno infatti il compito di proteggere la citt\u00e0 e, materia molto ricca per la geografia culturale, sono i loro simboli che connotano i luoghi come santuari, luoghi di pellegrinaggio\u2026Gli eroi che generalmente possedevano propriet\u00e0 fisiche o intellettuali maggiori rispetto ai comuni uomini, svolgevano delle funzioni guida per l'intera societ\u00e0, combattendo contro gli oppressori e in favore dei pi\u00f9 deboli. I leader politici hanno una carica simbolica inferiore rispetto alle due categorie precedenti, in quanto molto spesso la loro immagine \u00e8 costruita solo dai media, e per quanto riguarda artisti come pittori, poeti, filosofi, i luoghi ad essi legati sono connotati in misura minore.\nLa geografia culturale utilizza lo studio di queste quattro categorie di individualit\u00e0 per individuare i luoghi dove esse hanno lasciato dei segni, li interpretano per arrivare al loro significato, in seguito individua i luoghi dove si celebrano riti legati alle singole personalit\u00e0 per poi notare se i simboli che contrassegnano uno stesso luogo convivano insieme in modo integrale, neutrale o conflittuale.\nUtilizzando la visione strutturalista o la visione semiotica arriviamo alla rappresentazione di due societ\u00e0 distinte, seguendo l'indirizzo strutturalista arriveremo ad una societ\u00e0-struttura, mentre privilegiando l'impostazione semiotica avremo la societ\u00e0-simboli. Le caratteristiche della societ\u00e0-struttura sono una rappresentazione basata su criteri oggettivi misurabili, funzionali a spiegare come la societ\u00e0 si strutturi e come evolva. Proprio per l'utilizzo di dati matematici e tesi alla semplice spiegazione, gli strutturalisti utilizzeranno un discorso geografico forte. La societ\u00e0-simboli della visione semiotica invece, attraverso un discorso geografico morbido, non viene spiegata con dati oggettivi ma cerca di comprendere con indagini soggettive le condizioni dell'esistenza umana legate ai luoghi. \nRapporto con la trascendenza.\nLa geografia culturale che si occupa del rapporto con la trascendenza, si sofferma sull'esplorazione del territorio volta a scoprire come l'\u201dhomo religiosus\u201d si comporta di fronte alla trascendenza e quali simboli e valori le attribuisce. Per trascendenza non ci si riferisce al rapporto esclusivamente con le religioni, ma facciamo riferimento al rapporto con il soprannaturale che presentandosi con miracoli e apparizioni connotano quei luoghi, oggetto di studio della geografia culturale. La citt\u00e0 in cui si \u00e8 manifestato il trascendente pu\u00f2 essere definita come \u201ccitt\u00e0 simbolo\u201d, nel caso in cui un complesso di segni rimandano al trascendente, come ad esempio Medina o Gerusalemme, oppure \u201ccitt\u00e0 monosemiche o polisemiche\u201d a seconda che posseggano simboli rilevanti per la rappresentazione del trascendente riconducibili a una stessa religione o a molte.\nCome nel caso della sovrapposizione di simboli di differenti individualit\u00e0 in uno stesso luogo, anche nel rapporto con la trascendenza si possono creare conflitti tra simboli di natura diversa presenti nel medesimo territorio, basti pensare prendendo in esame le tre religioni monoteiste una stessa citt\u00e0 che abbia una chiesa, una moschea e una sinagoga sul suo territorio.\nLa geografia culturale studiando le \u201ccitt\u00e0 simbolo\u201d osserva come vengano rappresentate le fasi estreme della vita, la geografia culturale e l'escatologia collaborano per arrivare alle rappresentazioni che le varie religioni danno delle tre realt\u00e0 finali, paradiso, purgatorio e inferno, per poi capire quanto queste visioni incidano sul territorio.\nI simboli sulla trascendenza subiscono numerosi mutamenti nel tempo, questo per effetto di fenomeni che avvengono nelle citt\u00e0 come l'espansione urbana e l'immigrazione che conferisce alla citt\u00e0 un carattere multietnico portando a simboli diversi in uno stesso luogo con conseguente possibilit\u00e0 di conflitti.\nI simboli che ci indicano il rapporto con la trascendenza non sono legati solamente alle religioni ma sono simboli legati anche al pensiero laico sostenuti dalla fede nella ragione e nella scienza. \nIn un tessuto urbano i simboli in relazione con la trascendenza possono comparire sotto forma di simboli puntuali, cio\u00e8 strutture materiali come i santuari oppure possiamo trovarli come simboli diffusi, connaturati in manifestazioni sociali come le processioni o i pellegrinaggi o infine come simboli lineari, manifestazioni soprannaturali come le apparizioni o i miracoli. I luoghi delle apparizioni e dei miracoli rappresentano per l'uomo un punto di contatto con la trascendenza rafforzando in modo rilevante la spiritualit\u00e0 religiosa per il forte impatto che questi eventi hanno sui fedeli, sorpresi da un qualcosa che va oltre ci\u00f2 che \u00e8 previsto e accertato dai normali sistemi di conoscenza.\nLa geografia culturale su base semiotica tratta con una retorica morbida il rapporto con la trascendenza, comprende i valori assegnati al territorio attraverso dei simboli, e analizza le diverse visioni del mondo delle comunit\u00e0 umane. Al contrario la geografia culturale strutturalista occupandosi dei simboli nati dalle religioni, prende in esame solo quello che pu\u00f2 essere spiegato razionalmente, considerando la religione solo per gli effetti provocati sui costumi sociali.\nRapporto con la natura.\nL'ultimo campo di studio della geografia culturale \u00e8 quello basato sul rapporto con la natura, che si propone di indagare quale ruolo ha la natura per l'esistenza dell'\u201dhomo ecologicus\u201d, quindi si osservano quei simboli, sia di natura biologica sia di natura fisica e i valori che rappresentano.\nConsiderando il rapporto con la natura dobbiamo prendere in esame due tipi di simboli, quelli legati al \"mythos\" simboli creati da leggende e nei miti, dove fondamentale \u00e8 l'immaginazione, oppure simboli legati al \"logos\" che provengono dalla scienza o dalla filosofia, rispecchiando la tipica visione strutturalista.\nIl primo approccio dell'individuo con la natura \u00e8 l'apposizione del nome agli elementi naturali, monti, laghi, fiumi, un tentativo iniziale di introiettare dentro di s\u00e9 la realt\u00e0 esterna. Il passo successivo alla \"denominazione\" di un territorio \u00e8 la \"delimitazione\", l'individuo vuole circoscrivere i confini entro i quali la comunit\u00e0 andr\u00e0 sviluppandosi. Arriviamo cos\u00ec alla \"territorializzazione\", si organizza il territorio arricchendolo attraverso la creazione di simboli da parte della comunit\u00e0.\nIl rapporto dell'uomo con la natura \u00e8 cambiato nel tempo, inizialmente tra essere umano e natura si era instaurato un rapporto di totale armonia, la natura era una madre fertile che con i suoi frutti permetteva all'uomo di sopravvivere, successivamente con il progresso scientifico, il rapporto tra uomo e cultura si \u00e8 trasformato in un rapporto conflittuale, in cui la natura rappresenta un essere minaccioso e pericoloso, in quanto opponendosi al progresso frenava lo sviluppo produttivo dell'uomo. Con l'avvento della modernit\u00e0 alla natura \u00e8 stata attribuita un'altra immagine, quella di una macchina, sottolineando il suo ruolo funzionale al progresso. Sul livello ontologico ci si sofferma adesso rispetto al passato, alle nuove tecniche della bioingegneria che portano alla trasformazione dei componenti organici. A livello semiotico invece, la rappresentazione mediante simboli della natura cambia grazie alla creazione di spazi virtuali, mentre a livello epistemologico non assistiamo a percorsi nuovi di conoscenza.\nPossiamo vedere che i simboli attribuiti al rapporto uomo-natura hanno subito un cambiamento nel tempo. Analizzando l'epoca premoderna, quando il mondo naturale era legato al concetto di trascendente, la comunit\u00e0 umana accettava questo stato di superiorit\u00e0 della natura che andava oltre qualsiasi limite umano.\nIn epoca moderna, l'uomo nei confronti della natura non ha pi\u00f9 quel ruolo passivo che lo caratterizzava in epoca premoderna, adesso l'essere umano gestisce la natura secondo le sue esigenze. Nell'ultima fase storica, la visione postmoderna della natura si sta allontanando da una concezione razionalista per avvicinarsi ad una prospettiva semiotica, la natura \u00e8 un tessuto simbolico tutto da interpretare, ricco anche di valenze estetiche e spirituali.\nUno dei protagonisti nello studio dei simboli assegnati al mondo naturale \u00e8 il fiume. I ritmi di secca e di piena dei fiumi scandivano la vita degli uomini, che associavano al ciclo delle portate fluviali, il ciclo della propria vita, la nascita e la morte, dove la risalita del fiume stava a significare il ritorno alle origini. Il fiume \u00e8 stato rappresentato sia come una realt\u00e0 lineare sia circolare, in quanto con gli studi sul ciclo dell'acqua, la rappresentazione circolare risponde meglio alla necessit\u00e0 di illustrare il ciclo che va dall'evaporazione al ritorno dell'acqua sulla superficie terrestre con le precipitazioni.\nOltre al fiume anche alla montagna sono stati attribuiti simboli importanti dalle comunit\u00e0 umane. Innanzitutto la montagna unisce il cielo con la terra e avvicina l'uomo al trascendente. La montagna \u00e8 stata teatro di molte apparizioni o eventi raccontati nelle sacre scritture, basti pensare al monte Sinai dove Mos\u00e8 ricevette le tavole della legge. Alla montagna come simbolo \u00e8 stato attribuito anche il significato di tempio di Dio, paradiso terrestre, centro del mondo, e la scalata della montagna viene interpretata sia come ascesa per la volont\u00e0 di purificarsi sia come segno della presunzione dell'uomo che vuole sfidare i suoi limiti fisici. La montagna, diversamente dal fiume che veniva rappresentato con un cerchio o con un segmento, viene associata al triangolo come figura geometrica di riferimento.\nPrendendo in considerazione i significati a cui siamo giunti analizzando il fiume e la montagna ci accorgiamo che al primo sono stati assegnati significati legati al movimento, allo scorrere, caratteristiche di un'entit\u00e0 mutevole, alla montagna invece, \u00e8 stata affidata una valenza diversa, una connotazione che riconduce alla stabilit\u00e0 e all'immutabilit\u00e0. \nDopo aver indagato un territorio, prendendo in esame ciascuno dei tre aspetti, i rapporti con la natura, con la trascendenza e con la societ\u00e0, la geografia culturale su base semiotica sar\u00e0 in grado di illustrare una realt\u00e0 intessuta di simboli di varia natura che possono mutare nel tempo, che ci comunicano come in quel territorio l'uomo interagisce con gli altri, organizzandosi in gruppi etnici, comunit\u00e0, famiglie, come si accoster\u00e0 alla natura e come vivr\u00e0 il rapporto con la trascendenza."}
{"id": "2384929", "revid": "767487", "url": "https://it.wikipedia.org/wiki?curid=2384929", "title": "968 a.C.", "text": ""}
{"id": "2384930", "revid": "110157", "url": "https://it.wikipedia.org/wiki?curid=2384930", "title": "Premi Goya 1987", "text": "La cerimonia di premiazione della 1\u00aa edizione dei Premi Goya si \u00e8 svolta il 16 marzo 1987 al Cine Lope de Vega di Madrid ed \u00e8 stata presieduta dall'attore Fernando Rey.\nVincitori e candidati.\nI vincitori sono indicati in grassetto, a seguire gli altri candidati."}
{"id": "2384933", "revid": "767487", "url": "https://it.wikipedia.org/wiki?curid=2384933", "title": "977 a.C.", "text": ""}
{"id": "2384937", "revid": "119847821", "url": "https://it.wikipedia.org/wiki?curid=2384937", "title": "Giuseppe Pasquale", "text": "Biografia.\nGli inizi.\nDi origini biscegliesi, nel corso degli anni trenta la sua famiglia conobbe alcuni rovesci finanziari che lo obbligarono, dopo la laurea, a svolgere lavori umili in uno dei tanti zuccherifici presenti a quel tempo nella sua citt\u00e0 natale: Ferrara. Inizi\u00f2 prima con mansioni generiche e successivamente assunse ruoli sempre pi\u00f9 rilevanti. Nel dopoguerra divenne agente, sempre a Ferrara, di una nota Compagnia d'Assicurazione. Appassionato di boxe, pratic\u00f2 sin da ragazzo questa disciplina divenendo successivamente arbitro di pugilato. In quest'ultima veste sar\u00e0 presente ai campionati internazionali di boxe di Londra del 1948.\nDirigente sportivo.\nAlla fine degli anni quaranta inizi\u00f2 anche l'attivit\u00e0 di dirigente sportivo nel mondo del calcio con l'ingresso nella dirigenza della che aveva in Paolo Mazza il suo presidente. Quello con Mazza fu l'inizio di un sodalizio fortunato, di l\u00ec a poco divenne vice presidente dei biancoazzurri poi, a seguito di un convegno per riformare i campionati di calcio organizzato proprio da Mazza nel Castello Estense, Pasquale entr\u00f2 in stretto contatto con i vertici della Lega Calcio e assunse prima il ruolo di consigliere per poi passare a ruoli sempre pi\u00f9 prestigiosi facendo addirittura parte della commissione tecnica della Nazionale italiana in due occasioni: dal 5 dicembre 1954 al 9 dicembre 1956 e dal 25 aprile 1957 al 23 marzo 1958. Nel 1953 rest\u00f2 famosa la sua proposta relativa alla \"non retrocessione\" dal campionato di Serie A. In teoria questo provvedimento avrebbe dovuto placare le polemiche sugli arbitraggi e favorire lo svolgimento in tranquillit\u00e0 del campionato senza l'assillo della retrocessione per le squadre meno attrezzate ma molti l'interpretarono come il tentativo di favorire la SPAL e Mazza. Nell'assemblea dei presidenti tenutasi a Fiuggi la proposta non pass\u00f2 per un solo voto (8 contro 7).\nLa scalata.\nIl 1958 fu l'anno di svolta per Pasquale: dopo esserne stato il vice presidente, divenne presidente della Lega Nazionale Professionisti rimanendovi sino al 1962. Negli anni della sua presidenza alla Lega si concretizz\u00f2 in modo evidente la sua alleanza con il presidente della SPAL che Pasquale riusc\u00ec perfino ad imporre come Commissario Tecnico della Nazionale di calcio dell'Italia durante i Mondiali di Calcio del Cile e che a sua volta divenne vice presidente della Lega. Mazza pag\u00f2 per\u00f2 duramente questo sodalizio venendo esonerato da C.T. della Nazionale fra mille polemiche.\nNell'autunno 1960 Giuseppe Pasquale ide\u00f2 inoltre la Nazionale italiana di Lega, vale a dire la rappresentativa aperta agli stranieri del campionato italiano. La rappresentativa disput\u00f2 il primo confronto con l'omologa formazione inglese il 1\u00ba novembre 1960.\nPresidente di Federazione.\nPasquale divenne presidente della FIGC dal 1961 al 1966, venne considerato un presidente innovatore, port\u00f2 la Serie A a 16 squadre, attu\u00f2 il blocco degli stranieri, impose che le societ\u00e0 calcistiche professionistiche venissero trasformate in SpA e promosse la legge antidoping. Proprio quest'ultimo provvedimento gli procur\u00f2 non pochi grattacapi, in quanto il , squadra della citt\u00e0 nella quale si era nel frattempo trasferito, fu una delle prime squadre colpite (sebbene poi venne prosciolta); nel 1964, infatti, si registrarono sotto la sua abitazione numerosissime contestazioni da parte dei sostenitori felsinei.\nLa fine della sua carriera da dirigente.\nI mondiali di calcio del 1966 con la loro ingloriosa conclusione, sancirono forse realmente la chiusura dell'epoca Pasquale, accusato addirittura di essere stato assente in Inghilterra - non fu presente nemmeno in Cile perch\u00e9 in realt\u00e0 era terrorizzato all'idea di dover prendere un aereo - decise di uscire definitivamente dal mondo del calcio rassegnando le sue dimissioni con un anno d'anticipo e venendo sostituito da Artemio Franchi. Ufficialmente la motivazione che adott\u00f2 fu la conclusione del suo programma che riguardava la trasformazione delle societ\u00e0 di calcio in SpA, in realt\u00e0 il suo operato aveva suscitato non pochi malumori. \"Lascio il calcio perch\u00e9 non mi diverte pi\u00f9\" dichiar\u00f2 alla stampa, ma il suo eclettismo stava iniziando a logorarlo.\nIl declino.\nRicco e famoso, ben introdotto nel mondo della finanza, Pasquale si dedic\u00f2 a molte attivit\u00e0, entrando sin dai tempi in cui era all'apice della carriera da dirigente sportivo, in svariati CdA di banche e finanziarie e dedicandosi alacremente ad ogni genere d'affari. Fu produttore cinematografico con la Tan Film, Este FIlm e Intra Film ma soprattutto con la Ultra Film produsse e finanzi\u00f2 decine di film tra cui \"Anonimo veneziano\" di Enrico Maria Salerno, \"Sinfonia per un massacro\" di Jacques Deray, \"Io la conoscevo bene\" di Antonio Pietrangeli, \"Operazione San Gennaro\" di Dino Risi, \"Gli indifferenti\" di Francesco Maselli, , \"Contestazione generale\" di Luigi Zampa, \"La ragazza di Bube\" di Luigi Comencini, \"Sedotta e abbandonata\" di Pietro Germi, \"Uno dei tre\" di Andr\u00e9 Cayatte e \"Roma\" di Federico Fellini che fu il suo ultimo film.\nNel 1968 Pasquale venne nominato amministratore unico della S.E.E. (Societ\u00e0 Esercizi Editoriali), subentrata alla S.E.S.S. nella gestione de La Gazzetta dello Sport, Guerin Sportivo e Fiera Letteraria.\nRest\u00f2 per\u00f2, nel 1969, implicato nel cosiddetto \"Scandalo del burro\", ovvero una vicenda speculativa di commercio del burro nella quale la banca svizzera \"Vallugano\", di cui Pasquale era il maggior azionista, venne coinvolta. L'istituto di credito di Pasquale aveva infatti finanziato un numero ingente di transazioni esponendosi eccessivamente e vedendo minata la propria solidit\u00e0 e producendo cos\u00ec un'autentica voragine. La banca venne chiusa per bancarotta il 14 maggio 1971 e segn\u00f2 l'inizio del tracollo per Pasquale che in rapida successione vide sciogliersi come neve al sole il suo impero di societ\u00e0 e partecipazioni: nel 1972 la S.E.E. fallir\u00e0 e il film \"Roma\" verr\u00e0 ultimato con altri finanziatori.\nPasquale mor\u00ec, ormai dimenticato, due giorni prima del suo settantunesimo compleanno a seguito di complicazioni cardiocircolatorie."}
{"id": "2384940", "revid": "599013", "url": "https://it.wikipedia.org/wiki?curid=2384940", "title": "J\u00f3zsef Zs\u00e1mboki", "text": "Carriera.\nHa giocato per due stagioni nel Bayern di Monaco nell'Oberliga S\u00fcd (massimo campionato tedesco occidentale), uno nell'Hessen Kassel (2\u00ba liga sud) e quattro nello Strasburgo, in Francia."}
{"id": "2384942", "revid": "767487", "url": "https://it.wikipedia.org/wiki?curid=2384942", "title": "986 a.C.", "text": ""}
{"id": "2384944", "revid": "767487", "url": "https://it.wikipedia.org/wiki?curid=2384944", "title": "985 a.C.", "text": ""}
{"id": "2384946", "revid": "76963", "url": "https://it.wikipedia.org/wiki?curid=2384946", "title": "Faune A. Chambers", "text": "Conosciuta per il suo ruolo nel film \"Epic Movie\" e in \"White Chicks\". Ha recitato anche in \"Austin Powers in Goldmember\", in \"\" e nel film \"Il curioso caso di Benjamin Button\"."}
{"id": "2384956", "revid": "281901", "url": "https://it.wikipedia.org/wiki?curid=2384956", "title": "Pesce sorcio", "text": ""}
{"id": "2384959", "revid": "281901", "url": "https://it.wikipedia.org/wiki?curid=2384959", "title": "Celorinco", "text": ""}
{"id": "2384962", "revid": "110157", "url": "https://it.wikipedia.org/wiki?curid=2384962", "title": "Skagway (Alaska)", "text": "Skagway \u00e8 una citt\u00e0 e borough dell'Alaska di 862 abitanti (censimento relativo all'anno 2000).\nGeografia fisica.\nLa cittadina sorge in fondo al Canale Lynn, nella parte terminale del ramo di mare chiamato \"Taiya Inlet\", in una delle zone pi\u00f9 asciutte della regione (a Skagway si contano solo 66 cm di pioggia all'anno). Skagway si sviluppa per circa 1 km verso l'interno della valle del fiume Skagway, che termina al Passo White, al confine con il Canada. Parte di questo territorio (il centro della citt\u00e0 e il tracciato ferroviario White Pass Trail) fa parte del Klondike Gold Rush National Historical Park. La via principale della citt\u00e0, Broadway Street, \u00e8 piena di negozi di articoli da regalo pi\u00f9 o meno collegati al periodo d'oro della cittadina.\nStoria.\nLa fondazione del primo gruppo urbano risale al 1897 durante la corsa all'oro. Si calcola che pi\u00f9 di 40.000 cercatori d'oro diretti nello Yukon passarono per questa cittadina. Il nome della citt\u00e0 \u00e8 derivato da una parola Tlingit e si riferisce al mare mosso nella Taiya Inlet, causato dai forti venti del nord.\nEconomia.\nBuona parte dell'economia della citt\u00e0 poggia sul turismo delle navi da crociera (oltre 400 all'anno) e sulla linea ferroviaria turistica che porta nel Canada. "}
{"id": "2384964", "revid": "767487", "url": "https://it.wikipedia.org/wiki?curid=2384964", "title": "976 a.C.", "text": ""}
{"id": "2384965", "revid": "287204", "url": "https://it.wikipedia.org/wiki?curid=2384965", "title": "Trachyrincus scabrus", "text": "Il pizzuto o pesce topo pizzuto (Trachyrincus scabrus sin. \" Trachyrhynchus trachyrhynchus\") \u00e8 un pesce abissale della famiglia Macrouridae.\nDistribuzione e habitat.\nVive in mar Mediterraneo ed in Atlantico orientale tra le Isole Britanniche e il Senegal.\nVive a grandi profondit\u00e0, tra 200 e 2000 metri, su fondi di fango.\nDescrizione.\nHa un aspetto cos\u00ec caratteristico da non essere confondibile con altri pesci topo a causa del rostro molto lungo e piatto, terminante in una punta acuta e portante due carene, una per parte. Gli occhi sono molto grandi mentre la bocca \u00e8 piccola; la mandibola porta un barbiglio molto breve. Il corpo termina con una coda sottile, priva di pinna caudale. Le pinne dorsali sono due di altezza simile, la prima breve e la seconda lunga fino all'estremit\u00e0 posteriore, l'anale \u00e8 simile ma pi\u00f9 corta. Pettorali e ventrali sono piccole. La sagoma del pesce \u00e8 pi\u00f9 panciuta rispetto agli altri membri della famiglia. La linea laterale corre presso la parte superiore del corpo; lungo le basi delle anale e seconda dorsale ci sono piccole spine rivolte verso la coda. Le squame sono armate di spine, al tatto questo pesce risulta assai ruvido.\nIl colore \u00e8 grigiastro con pinne scure ed occhi verdi.\nRaggiunge i 50 cm di lunghezza.\nAlimentazione.\nSi ciba di animaletti bentonici che scova nel fango.\nRiproduzione.\nDepone uova pelagiche in febbraio-marzo.\nPesca.\nSi cattura talvolta con reti a strascico e palamiti ed \u00e8 commestibile ma non si incontra sui mercati."}
{"id": "2384966", "revid": "767487", "url": "https://it.wikipedia.org/wiki?curid=2384966", "title": "967 a.C.", "text": ""}
{"id": "2384968", "revid": "345405", "url": "https://it.wikipedia.org/wiki?curid=2384968", "title": "958 a.C.", "text": ""}
{"id": "2384969", "revid": "767487", "url": "https://it.wikipedia.org/wiki?curid=2384969", "title": "949 a.C.", "text": ""}
{"id": "2384977", "revid": "124245441", "url": "https://it.wikipedia.org/wiki?curid=2384977", "title": "Storia di Monza", "text": "La storia di Monza inizia in epoca romana, con l'attestazione del \"vicus\" di \"Modicia\", anche se nel territorio monzese sono state rinvenute testimonianze di presenza umane molto anteriori. La citt\u00e0 conobbe un periodo di particolare rilevanza politica e di intenso sviluppo artistico durante il VII secolo, quando fu capitale estiva del Regno longobardo; in seguito la citt\u00e0 entr\u00f2 nei domini del Sacro Romano Impero, pur con ampi margini di autonomia, e infine, dall'XI secolo, entr\u00f2 nell'orbita di Milano. \nLibero comune nel XIII secolo, nel XIV Monza entr\u00f2 nei domini dei Visconti di Milano, dei quali segu\u00ec la sorte passando prima sotto il controllo spagnolo e poi sotto quello austriaco, fino a diventare parte, nel 1859, del Regno di Sardegna, Regno d'Italia dal 1861.\nOrigine del nome.\nSecondo una leggenda, la regina Teodolinda, per riposarsi durante una battuta di caccia del re e della corte longobarda, si addorment\u00f2 lungo la riva del fiume Lambro. In sogno avrebbe visto una colomba, simbolo dello Spirito santo, che le avrebbe pronunciato la parola \"modo\", ad indicare che avrebbe dovuto dedicare quel luogo a Dio. \nLa regina a quel punto avrebbe risposto \"etiam\", indicando la sua piena accondiscendenza al volere divino. \n&lt;br&gt;Dall'unione delle due parole \"modo\" ed \"etiam\" sarebbe poi quindi nato il nome della citt\u00e0: \"Modoetia\". \nL'episodio \u00e8 narrato, insieme ad altri della vita della regina, nel ciclo di affreschi, eseguito nel XV secolo dai fratelli Zavattari, che decora interamente le pareti della Cappella di Teodolinda nel Duomo di Monza.\nEpoca celtica.\nUrne e corredi funerari, armi, lucerne, spilloni, vasellame vario: questi ritrovamenti databili all'et\u00e0 del bronzo (circa II millennio a.C.) sono state scoperti sia nella provincia monzese che nell'attuale citt\u00e0 sul finire del XX secolo: questi ritrovamenti oggi sono conservati nei depositi dei Musei Civici.\nDocumentata \u00e8 anche la sicura presenza nella regione di comunit\u00e0 socialmente organizzate di origine celtica.\nInfatti la trib\u00f9 celtica degli Insubri, valicate le Alpi, si era stabilita intorno a \"Mediolanum\" (Milano), dividendosi in numerosi villaggi, tra cui quello che sarebbe diventata l'odierna Monza.\nPlinio il Vecchio descrive gli abitanti della zona come dediti alla pastorizia e all'agricoltura di rape, frumento e vite. Fiorente era l'allevamento di maiali grazie all'abbondanza di boschi di querce.\nEpoca romana.\nNell'anno 222 a.C. i consoli romani Gneo Cornelio Scipione Calvo e Marco Claudio Marcello sottomisero i Celti insubri che tuttavia, pochi anni pi\u00f9 tardi, si sollevarono all'arrivo di Annibale (218 a.C.).Tornata nell'orbita di Roma nei primi decenni del II secolo a.C., la Gallia Cisalpina fu integrata con un diffuso insediamento di coloni e ottenne da Giulio Cesare la cittadinanza romana nel 49 a.C. (\"Lex Roscia\").\nNella ripartizione di Augusto Modicia era inclusa nella Regio XI, il cui territorio corrispondeva all'antica Gallia Transpadana.\nLa citt\u00e0 non era un municipio autonomo in quanto per la relativa vicinanza dipendeva dal municipio di \"Mediolanum\"; nodo stradale importante per le vie che collegavano Milano a Como e a Bergamo, la sua importanza cominci\u00f2 a manifestarsi dalla fine del III secolo anche se il luogo continu\u00f2 a mantenere un carattere essenzialmente agricolo.\nIl nome latino della citt\u00e0 era probabilmente \"M\u00f2dicia\" (come testimonia la dedica incisa su di un'ara del II secolo dedicata ad Ercole dagli \"Juvenes Modiciates\") anche se non lo si ritrova menzionato nei documenti n\u00e9 di et\u00e0 repubblicana, n\u00e9 imperiale.\nDai ritrovamenti archeologici si \u00e8 trovato che il nucleo principale della citt\u00e0 era sulla sponda destra del fiume Lambro verso il Duomo, e un secondo nucleo, forse pi\u00f9 tardo, era sulla sponda sinistra verso l'odierna chiesa di S.Maurizio. \nLe due zone erano collegate dall'unico monumento tuttora rimasto della Monza romana: il ponte sul fiume Lambro detto \"di Arena\". \nIl ponte sarebbe cos\u00ec chiamato perch\u00e9 si trovava nelle vicinanze di un luogo in cui i giovani praticavano attivit\u00e0 ginnico-sportive; un'altra ipotesi si riferisce invece alla possibile esistenza di un piccolo anfiteatro, sulla riva sinistra del fiume, come suggerito dalla curva ellittica descritta dall'andamento dell'attuale via Vittorio Emanuele II.\nIl ponte (che fu demolito nel XIX secolo per far posto all'odierno ponte dei Leoni) era lungo 70\u00a0m e largo 4, era composto di sette archi ribassati in cotto e serizzo, uno dei quali \u00e8 tuttora visibile. Da qui passava la strada che da Milano conduceva a Lecco e a Bergamo.\nDella Monza romana sono rimaste varie testimonianze quali ceramiche, grezze o dipinte, di uso quotidiano, are dedicate a Giove, Ercole e Mercurio, iscrizioni, sarcofagi, lapidi sepolcrali ed epigrafi di militari, commercianti e piccoli proprietari, spesso dai nomi celtici romanizzati.\nLe fondazioni di un ninfeo tardo romano sono state risistemate nel giardino della cosiddetta casa dei Decumani, poco lontano dal luogo del ritrovamento avvenuto ad est della cappella del Rosario del Duomo.\nIn una zona non molto distante poteva anche trovarsi un'area sepolcrale, poich\u00e9 i relativi materiali lapidei di recinzione furono reimpiegati come pilastri della stessa casa dei Decumani.\nNell'ultimo periodo della decadenza dell'impero, nel 402, i Goti di Alarico saccheggiarono la regione Transpadana.\nLe invasioni barbariche.\nAlla disgregazione dell'impero romano Monza condivide le vicende dell'intera Italia che subisce lo stanziamento di nuovi popoli.\nDapprima gli Eruli di Odoacre, che depone l'ultimo imperatore romano (476).\nQuindi gli Ostrogoti di Teodorico (493), che sceglie proprio Monza come una delle sue residenze e vi fa costruire un proprio \"Palatium magnum\". Purtroppo del palazzo di Teodorico, peraltro menzionato da Paolo Diacono nella sua \"Historia Langobardorum\", non \u00e8 rimasta traccia apparente.\nPoi la guerra mossa da Giustiniano contro i Goti che porta alla riconquista bizantina dell'Italia (553).\nInfine l'arrivo in Italia dei Longobardi (568), guidati dal loro re Alboino: la conquista longobarda si estender\u00e0 a larga parte del territorio italiano (Langobardia Maior e Langobardia Minor) e comporter\u00e0 un ruolo storicamente importante per la citt\u00e0 di Monza (\"Modoetia\").\nEpoca medievale.\nI Longobardi e Teodolinda.\nNon si hanno notizie storiche su Monza per tutto il periodo che intercorre tra la morte di Teodorico ed il regno di Autari che invece sar\u00e0, insieme a quello del suo successore Agilulfo, molto importante politicamente per la citt\u00e0.\nAutari, terzo re in Italia dei Longobardi, aveva sposato, nel 589, Teodolinda, principessa cattolica bavarese, figlia del duca Garibaldo e di Valdrada principessa della stirpe longobarda dei Letingi.\nMorto improvvisamente Autari nel 590, Teodolinda spos\u00f2 in seconde nozze il duca di Torino, Agilulfo, incoronato re d'Italia. La coppia regale stabil\u00ec a Milano la propria capitale e a Monza la residenza estiva; Teodolinda si fece allora costruire un ricco palazzo a Monza. Anche di questa residenza regale non \u00e8 rimasta traccia, se non nell'iscrizione sull\"'Evangeliario\" donato dalla regina alla chiesa di San Giovanni.\nTeodolinda fece anche costruire, nel 595, vicino al suo palazzo e sulla riva del fiume Lambro un \"oraculum\", cio\u00e8 un luogo di preghiera, presto ampliato e dotato di molti ornamenti d'oro e d'argento: la prima basilica di San Giovanni Battista, adiacente al Palazzo Reale. Tutto ci\u00f2 secondo la testimonianza dello storico longobardo Paolo Diacono (VIII secolo), che nella sua \"Historia Langobardorum\" scrisse: \u00ab\"[...] Theudelinda regina basilicam costruxerat, qui locus supra Mediolanum duodecim milibus abest, [...]\"\u00bb.Vestigia del tempio teodolindeo, quali muri del VI secolo, iscrizioni, lastre decorate a soggetto religioso si trovano tuttora a far parte dell'odierno Duomo, che forse ne comprende alcune navate. A lato dell'abside rimane anche una torre longobarda usata pi\u00f9 tardi come campanile della Basilica e forse in origine posta a difesa dell'adiacente Palazzo Reale.\nPi\u00f9 tardi nacque una leggenda riguardo alla costruzione dell'oraculum: secondo questa tradizione infatti Teodolinda, addormentatasi lungo la riva del Lambro durante una battuta di caccia del re e della corte longobarda, avrebbe visto in sogno una colomba, simbolo dello Spirito santo, che le avrebbe pronunciato la parola \"modo\", ad indicare che avrebbe dovuto dedicare quel luogo a Dio. La regina a quel punto avrebbe risposto \"etiam\", indicando la sua accondiscendenza al volere divino. Dall'unione delle due parole \"modo\" ed \"etiam\" sarebbe poi nato il nome della citt\u00e0: \"Modoetia\". L'episodio \u00e8 narrato, insieme ad altri della vita della regina, nel ciclo di affreschi dei fratelli Zavattari che decorano interamente le pareti della Cappella di Teodolinda nel Duomo di Monza.\nPapa Gregorio Magno, grazie all'influenza della regina, sostenne la conversione al cattolicesimo del popolo longobardo, ancora in gran parte pagano o ariano. Per incoraggiare e confermare la fede del popolo il papa don\u00f2 una serie di oggetti di culto, molti dei quali, carichi di valore storico ed artistico, sono ancora oggi conservati nel museo del Duomo, insieme anche a numerosi oggetti d'arte di questo popolo: tra questi l'Evangeliario di Teodolinda, che papa Gregorio Magno don\u00f2 nel 603 alla regina dei Longobardi.\nTeodolinda mor\u00ec nel 627 e venne sepolta nell'Oraculum. Nel 1308 i suoi resti furono trasferiti in un sarcofago nella Cappella a lei dedicata.\nDopo Teodolinda la Chiesa monzese and\u00f2 assumendo un'importanza spirituale e temporale sempre maggiore. A suo capo fu posto un \"Diacono custode\" (che successivamente, nell'anno 879, divenne \"Arciprete\"). In questo periodo la Basilica monzese e le sue terre furono prima soggette a \"Principi\", cio\u00e8 a feudatari inviati dai re longobardi residenti a Pavia.\nPi\u00f9 tardi l'Arciprete di Monza giunse ad associare il potere temporale a quello spirituale.\nNell'anno 774 i Longobardi di Desiderio sono sconfitti dai Franchi di Carlo Magno che riceve la Corona Ferrea nel 775.\nIX secolo.\nNell'843 l'Impero carolingio venne diviso in tre regni: Monza fa parte del \"Regnum Italicum\", assegnato a Lotario I.\nNegli stessi anni Monza diviene possesso del conte franco Ugo di Tours.\nX secolo.\nIl Glossario di Monza risale probabilmente ai primi decenni del X secolo.\nCon Berengario (850-924), duca del Friuli, divenuto re d'Italia e poi, nel 915, anche imperatore del Sacro Romano Impero, Monza torna nuovamente ad assumere l'importanza perduta dopo la morte della regina Teodolinda.\nBerengario, incoronatovi imperatore con la Corona Ferrea, sceglie Monza come sede imperiale e dalla citt\u00e0 emana molti decreti per il governo dell'impero stesso. Vi fa anche costruire un \"castrum\" fortificato contro le incursioni degli Ungari.\nSotto il suo regno, Monza pot\u00e9 godere di una certa indipendenza: disponeva infatti di un proprio sistema di pesi e di misure; poteva anche confiscare beni e contrassegnare gli atti notarili con proprie segnature.\nBerengario I fu molto generoso con Monza con numerose donazioni al suo Duomo, tra cui la famosa Croce, e concedendo ampi benefici ai suoi 32 canonici ed alle altre chiese. In particolare il dominio della chiesa monzese divenne consistente ed il suo Arciprete venne a riunire i ruoli di capo della Basilica e di Signore con potere politico.\nMonza citt\u00e0 fortificata ospit\u00f2, nel 980, Ottone II proveniente dalla Germania . Nell'anno 1000 suo figlio Ottone III divenne protettore di Monza e di tutti i suoi possedimenti: Bulciago, Cremella, Lurago, Locate e Garlate.\nLa potenza economica della citt\u00e0 ed il suo prestigio come sede di incoronazione affermatosi nel corso del X secolo andr\u00e0 consolidandosi nei due secoli successivi, suscitando la rivalit\u00e0 di Milano che cercher\u00e0 con varie e alterne vicende di sottometterla.\nXI secolo.\nNel 1018, Ariberto d'Intimiano (970-1045), Signore di Monza, viene consacrato vescovo di Milano: cos\u00ec la citt\u00e0 perde la propria autonomia rispetto alla potente e troppo vicina Milano. Sono gli anni che vedono le lotte tra Ariberto e l'imperatore Corrado II. Alla sua morte, Ariberto lascia importanti donazioni alla Basilica e al clero monzese.\nNon si hanno documenti certi per ricostruire storicamente l'origine del Comune di Monza. La maggior parte degli studiosi propende per collocarla alla fine dell'XI secolo, o all'inizio di quello successivo, come reazione al forte potere politico esercitato dall'Arciprete sulla citt\u00e0.\nXII secolo.\nSi stima che la citt\u00e0 di Monza contasse circa settemila abitanti. L'agricoltura ne costituiva l'attivit\u00e0 prevalente, anche se l'artigianato iniziava a crescervi d'importanza.\nNel 1128, a Monza nella chiesa di San Michele, Corrado III di Svevia, della famiglia degli Hohenstaufen, viene incoronato re d'Italia dall'arcivescovo di Milano Anselmo Pusterla.Non si sa con certezza quale corona fu usata in questa cerimonia poich\u00e9 ne esistevano tre: quella di Teodolinda, la Corona Ferrea e quella di Agilulfo. Per\u00f2 le prime due si ritengono poco adatte per una incoronazione per le loro dimensioni, troppo piccole; rimarrebbe la corona di Agilulfo, che viene fatta risalire non all'epoca longobarda, ma al secolo XI e che oggi non \u00e8 pi\u00f9 a Monza perch\u00e9 \u00e8 stata fusa a Parigi dove era stata requisita e portata da Napoleone alla fine del XVIII secolo.\nNel terzo decennio del secolo nasce a Monza San Gerardo dei Tintori, fondatore di un ospedale.\nNel 1135 Corrado III deve cedere il proprio regno a Lotario II (secondo un'altra numerazione, Lotario III). Nello stesso anno papa Innocenzo II prende la Chiesa di Monza sotto la protezione apostolica e ne conferma i beni e i privilegi.\nL'anno successivo Lotario garantisce al clero monzese l'indipendenza da Milano: Monza riacquista cos\u00ec la propria autonomia che non \u00e8 solamente limitata al governo feudale di terre e di beni, ma \u00e8 estesa anche al potere spirituale: infatti, mentre \u00e8 negata ad altri, all'arciprete di Monza \u00e8 confermata la facolt\u00e0 di ordinare i chierici della propria chiesa (anno 1150); naturalmente tale autonomia non fu mai assoluta, non potendosi svincolare completamente dall'autorit\u00e0 del vescovo di Milano.\nAmizo de Modoetia \u00e8 Console nell'anno 1141.\nFederico I Barbarossa succede allo zio Corrado III di Svevia ed \u00e8 due volte nella citt\u00e0 di Monza: nel 1158 e nel 1163.\nIn questo periodo la citt\u00e0 torna ad assumere grande importanza e riacquista la propria indipendenza da Milano, citt\u00e0 fortemente ostile all'imperatore.\nFederico dichiara Monza di sua propriet\u00e0 e le concede anche la \"curraria\" (cio\u00e8 il diritto di riscuotere la dogana sulle strade), diritto solitamente concesso solo alle citt\u00e0 di \"sede regia\".\nNel periodo delle lotte contro Milano e le altre citt\u00e0 della Lega, Monza \u00e8 soprattutto un centro amministrativo per il Barbarossa che vi vuole un palazzo sul Lambro per tenervi corte e amministrare la giustizia.\nL'indipendenza monzese dura fino al 1185 quando il Barbarossa, conclusa con la Lega la pace di Costanza, deve abbandonare la citt\u00e0 al predominio di Milano che la sottomette nuovamente e si appropria del Tesoro del Duomo.\nNel 1185 Enrico VI, figlio del Barbarossa, \u00e8 incoronato re a Monza, in occasione delle sue nozze con Costanza d'Altavilla, erede del Regno Normanno.\n\"Rogerius de Modoetia\" \u00e8 ricordato come Console nell'anno 1187.\nXIII secolo.\nIl Comune di Monza trova il suo simbolo distintivo nell'Arengario. Il palazzo civico destinato a contrapporsi idealmente al Duomo, centro del potere religioso viene costruito alla fine del Duecento.\nAgli anni dell'et\u00e0 comunale risale anche il primo stemma della citt\u00e0 di Monza: uno scudo azzurro nel quale campeggia una Luna crescente di colore rosso, con un bianco semicerchio al mento. Se ne trova una rappresentazione nel \"Codice degli Statuti del Comune di Monza\" nella Biblioteca capitolare del Duomo.\nAltro luogo tipico duecentesco \u00e8 il cosiddetto \"Pratum magnum\", grande area aperta destinata a mercato (corrisponde all'odierna piazza Trento e Trieste).\nGi\u00e0 all'inizio del XII secolo Monza era un luogo fortificato; con il libero Comune era venuta a cambiare la stessa struttura medioevale della citt\u00e0. Infatti, all'attivit\u00e0 agricola si affiancava la lavorazione artigianale dei panni e, in grandi cascine fuori dalle mura, si sviluppava la lavorazione delle lane.\nIn questo periodo il Comune \u00e8 nuovamente legato, per le scelte politiche, a quello di Milano che nel 1221 sostiene Monza, il cui podest\u00e0 era stato scomunicato dall'arcivescovo di Milano Enrico da Settala.\nNel 1242, per aiutare i milanesi che erano in lotta contro Federico II, l'Arciprete di Monza Alberico da Oreno acconsente ad impegnare i tesori della citt\u00e0; al momento della loro restituzione \u00e8 mancante un calice d'oro massiccio detto \"magno\".\nPer sostenere una seconda guerra contro Federico II, i milanesi chiedono in prestito un calice d'oro monzese; per la sua restituzione \u00e8 necessario far ricorso alla scomunica che venne comminata nel 1254: il calice viene restituito, ma mancante di diciassette gemme, come risulta da un inventario del 1275.\nOrmai Monza \u00e8 sempre pi\u00f9 legata alle vicende di Milano e deve condividerne le vicende ed i nemici:\nnel 1255 la citt\u00e0 viene saccheggiata dai Ghibellini e nel 1259 Ezzelino da Romano cerca d'impadronirsi del castello di Monza, ma ne viene respinto mentre il borgo \u00e8 messo a ferro e fuoco.\nEra comunque destino che il tesoro della basilica passasse ancora di mano in mano come pegno a garanzia dei prestiti ricevuti: nel 1273 \u00e8 presso gli Umiliati di Sant'Agata (attuale chiesa del Carrobiolo) in Monza e nel 1311 viene impegnato presso alcuni banchieri che per sicurezza lo trasferiscono ad Avignone. Tra i membri della delegazione era anche Martino Aliprandi, residente a Milano, ma appartenente alla importante famiglia di Monza. Solo nel 1319 il tesoro verr\u00e0 restituito a Monza grazie a Matteo I Visconti, gi\u00e0 Vicario imperiale e Signore di Milano.\nMonza rimane coinvolta nelle lotte tra i Della Torre ed i Visconti.\n\u00c8 presidiata da soldatesche milanesi nel 1275.\nDopo la decisiva vittoria viscontea nella Battaglia di Desio del 1277 \u00e8 occupata dalle truppe dell'Arcivescovo Ottone Visconti e del marchese Guglielmo di Monferrato (1278); l'anno successivo la citt\u00e0 venne dichiarata possesso del podest\u00e0 e del popolo milanese.\nEpoca moderna.\nI Visconti e gli Sforza.\nL'anno 1300, primo Giubileo nella storia della Cristianit\u00e0, vede l'inizio dei lavori di ricostruzione del Duomo, promossi da Matteo Visconti.\nIl nuovo imperatore Arrigo VII, nel 1311, non trova a Monza la Corona ferrea (alienata dai Torriani) e si fa confezionare un'apposita corona per essere incoronato re dei Romani. Nel 1312 Monza aderisce alla fazione ghibellina.\nEnrico Aliprandi, membro dell'eminente famiglia monzese, aderisce alla fazione dei Torriani, arruola molti soldati al suo comando e viene acclamato Signore di Monza dal popolo nel 1322.\nNello stesso 1322 Luchino Visconti e Francesco da Garbagnate fanno demolire la cinta muraria di Monza per impedirle di difendersi dagli attacchi provenienti dalla parte di Milano.\nNel 1325 Galeazzo I, conquistata la citt\u00e0 dopo un lungo assedio, pone mano a nuove grandi opere di difesa: la biforcazione del fiume Lambro (il Lambretto) e la costruzione di un castello, il terzo, in Monza.\nLa prima costruzione consisteva in una torre alta quarantadue metri, che divenne luogo terribile di prigionia (la prigione dei \"Forni\"). Il Castello di Monza venne successivamente ampliato, tanto che si dovette abbattere una chiesa (Santa Maria d'Ingino), e furono costruite altre due torri in riva al fiume Lambro.\nNel 1327 proprio lo stesso Galeazzo I viene rinchiuso nei \"Forni\" di Monza per ordine dell'Imperatore Ludovico il Bavaro e ne verr\u00e0 liberato l'anno successivo.\nNell'aprile del 1329 Pinalla Aliprandi, con un manipolo di cavalieri viscontei, riconquista Monza, occupata dalle truppe di Ludovico IV il Bavaro, giovandosi anche dell'aiuto portogli dal fratello Martino e, nel maggio dello stesso anno, respinge un tentativo dello stesso imperatore di impadronirsi della citt\u00e0.\nAzzone Visconti concede che Monza sia nuovamente cinta di mura: i lavori hanno inizio nel 1333 e si protraggono fino al 1381.\nMartino Aliprandi \u00e8 podest\u00e0 di Monza dal 1334 al 1336, ove cura la costruzione delle mura e la fortificazione della rocca.\nCon la costruzione delle nuove mura alle tre antiche porte della citt\u00e0 se ne aggiungono altre, per un totale di sette, fortificate e munite di ponti levatoi: la porta Nuova (verso Milano), la Carnaia (sempre verso Milano), la porta di San Biagio, quella del Carrobiolo, di Lecco, de Gradi e di Lodi.\nNell'anno 1354 il papa Innocenzo VI proclama l'indiscusso diritto di Monza di imporre in Duomo la Corona d'Italia, la Corona Ferrea.\nNel 1380 Gian Galeazzo Visconti dona il Castello di Monza alla moglie Caterina che poi vi morir\u00e0 nel 1404, imprigionatavi dal figlio Giovanni Maria.\nUn'epidemia di peste si diffonde nel 1402.\nNel 1407 Estorre Visconti \u00e8 proclamato Signore di Monza e vi fa coniare una propria monetazione; alla morte di Giovanni Maria Visconti (1412) \u00e8 acclamato Duca di Milano, contendendo cos\u00ec la successione a Filippo Maria Visconti, ma deve poi riparare nel Castello di Monza dove viene assediato: colpito ad una gamba da una pietra lanciata da una macchina d'assedio, muore per gli esiti della frattura il 7 gennaio 1413. La resistenza continua per opera di una donna, Valentina Visconti, eroica figlia di Barnab\u00f2 e moglie di Giovanni Aliprandi. Soltanto il 1\u00ba maggio 1413, agli estremi dei viveri e delle forze, acconsent\u00ec a capitolare nelle mani del capitano ducale che dirigeva l'assedio, Francesco Bussone detto il Carmagnola.\nLa peste ritorna a colpire nel 1424.\nGiacomo Castiglioni \u00e8 Governatore di Monza dal 1427 al 1436.\nSul finire della Signoria viscontea la bottega dei fratelli Zavattari porta a termine nel Duomo di Monza l'affresco delle \"Storie di Teodolinda\" (1440-1446).\nLa signoria dei Visconti continua su Monza fino alla morte dell'ultimo Duca, Filippo Maria (1447); ad essa succede, con le vicende del Ducato di Milano, quella di Francesco I Sforza al quale Monza si arrende nel 1449. Suo figlio Galeazzo Maria nomina castellano di Monza Andrea Simonetta, fratello di Cicco.\nGli Spagnoli.\nNel 1500 il re di Francia Luigi XII, sconfitto e fatto prigioniero Ludovico il Moro, occupa il Ducato di Milano e Monza ne segue le vicende.\nSconfitti i francesi dalla Lega Santa, tra il 1512 e il 1515, Massimiliano Sforza \u00e8 nuovamente Duca. Ma dopo la battaglia di Marignano (1515) Francesco I s'impossessa del Ducato di Milano estromettendone lo Sforza.\nNel 1522 il generale Lautrec occupa il castello monzese nel quale convengono altri condottieri italiani.\nCon la battaglia di Pavia (1525) i francesi sono sconfitti dalle forze imperiali di Carlo V, e a Francesco II Sforza \u00e8 restituito il Ducato di Milano.\nIn Italia la potenza della Spagna \u00e8 ormai predominante.\nA seguito di un'epidemia di peste il Duca Francesco II si rifugia nel castello di Monza fino a quando anche la citt\u00e0 non \u00e8 raggiunta dal morbo.\nNel 1526 Monza sostiene un nuovo assedio.\nAntonio de Leyva, governatore di Milano e comandante supremo delle truppe imperiali, nel 1527, saccheggia la citt\u00e0.\nNello stesso anno lo scoppio di una mina provoca la semidistruzione del Castello di Monza.\nAntonio De Leyva diviene Signore di Monza nel 1529. Egli si dedica al governo regolando affari ecclesiastici, controllando imposte e dazi e facendo chiudere alcune porte (di Lecco, di Lodi e di Cesare).\nNel 1530 Carlo V, dopo il Congresso di Bologna (1529-1530), viene incoronato con la Corona Ferrea.\nFrancesco II Sforza muore senza eredi nel 1535, si apre quindi la questione della successione al trono del Ducato milanese.\nTra il 1537 ed il 1557 il feudo \u00e8 governato da Luigi de Leyva.\nAlla famiglia de Leyva appartiene Marianna o Suor Virginia, personaggio storico a cui si ispira il Manzoni per la figura della Monaca di Monza.\nNel 1576 si verifica un'epidemia di peste, la famosa peste di San Carlo, che ha termine nel 1577 dopo aver provocato la morte di numerose persone: viene eretta la \"Crocetta \" nella piazza del Duomo per celebrarvi la messa all'aperto ed evitare il contagio.\nDue anni dopo san Carlo Borromeo, unificando il rito in tutta la diocesi, impone anche a Monza quello ambrosiano. I Monzesi, che per gli antichi legami con il patriarcato di Aquileia officiavano da secoli un rito romano misto quello patriarchino-aquileiense, si ribellano appellandosi a papa Gregorio XIII. Questi, forse per evitare che i monzesi esasperassero la situazione ai quei tempi di conflitto religioso con il nascente protestantesimo, revoca il provvedimento del cardinale di Milano: dal 24 giugno 1578 a Monza ritorna il rito romano.\nIl 1630 vede infuriare ancora il morbo della peste (ricordata ne I Promessi Sposi) che provoca una profonda crisi demografica ed economica.\nNel 1648 Monza ed il suo territorio divengono propriet\u00e0 dei Durini, famiglia di ricchi banchieri milanesi che vi fanno erigere vari edifici.\nIl Ducato di Milano, e quindi Monza, rimangono soggetti alla corona spagnola fino all'inizio del XVIII secolo. Indubbia \u00e8 stata la decadenza economica della regione (e in generale di tutta Italia), soprattutto nel XVII secolo.\nGli Asburgo d'Austria.\nAlla fine della guerra di successione spagnola (1713), il Ducato di Milano viene assegnato alla casa degli Asburgo d'Austria. Questo periodo storico corrisponde ad una stagione di rinascita della citt\u00e0, con un notevole sviluppo dell'agricoltura e dell'artigianato.\nVengono costruite le prime ville storiche monzesi.\nL'imperatrice Maria Teresa fa edificare per il figlio Ferdinando, Governatore di Milano, la Villa Reale (1777-1780). La scelta di Monza era dovuta, oltre che alla bellezza del paesaggio, anche alla posizione strategica e al fatto di essere facilmente collegata a Vienna oltre che per la sua vicinanza con Milano. La costruzione \u00e8 compiuta in tre anni dall'architetto folignate Giuseppe Piermarini.\nA conclusione della campagna d'Italia di Napoleone Bonaparte (1796) il Ducato di Milano viene ceduto alla Repubblica Francese ed entra poi a far parte della Repubblica Cisalpina (che, nel 1802, diverr\u00e0 Repubblica Italiana).\nEpoca contemporanea.\nNapoleone Bonaparte.\nInvisa ai francesi come simbolo del potere aristocratico, la Villa di Monza viene venduta per essere demolita, ma le proteste dei cittadini ne ottengono la salvezza anche se l'abbandono provoca il degrado del complesso.\nCome in molti altri luoghi d'Italia, anche a Monza vengono scalpellati gli stemmi nobiliari.\nDue terzi degli ori e degli argenti del famoso Tesoro della basilica monzese vengono consegnati alla zecca di Milano, che li trasforma in monete per \"rimborsare\" le spese di guerra francesi. Bonaparte si impossessa anche dei tesori della basilica e dei libri della Biblioteca capitolare che vanno ad arricchire la Biblioteca Nazionale di Francia. Invece la Corona ferrea viene lasciata provvisoriamente a Monza.\nNel 1805 la Repubblica Italiana diventa Regno d'Italia con capitale Milano. \nIl 26 maggio 1805 la Corona Ferrea \u00e8 a Milano per l'incoronazione di Napoleone, che da solo se la pone in capo, proferendo la famosa frase \"Dio me l'ha data, guai a chi la tocca\". Napoleone istituisce anche l'Ordine della Corona del Ferro.\nMonza riceve il titolo di citt\u00e0 imperiale.\nVicer\u00e9 d'Italia \u00e8 nominato Eugenio di Beauharnais che nell'agosto del 1805 si stabilisce nella Villa di Monza. L'edificio, restaurato, torna a vivere un nuovo brillante periodo e, in questa occasione, assume la denominazione di Villa Reale.\nNel 1807 il castello di Monza \u00e8 definitivamente demolito; con le sue pietre viene costruito il muro di recinzione del parco voluto dal Beauharnais a complemento della Villa Reale.\nIl ritorno degli Austriaci.\nAlla caduta del primo Impero (1815) l'Austria ottiene di annettersi i territori italiani del Regno Lombardo-Veneto, ma li governa oppressivamente con propri funzionari: Monza \u00e8 inclusa nella provincia di Milano.\nI Monzesi chiedono la restituzione di tutti i tesori che Napoleone aveva fatto prelevare da Monza. Promotore della richiesta \u00e8 stato l'arciprete monsignore Prugnola: il 2 marzo 1816, la citt\u00e0 ritorna in possesso del Tesoro e dei libri della Biblioteca capitolare. I codici ritornano ed in parte anche ben rilegati, ma dal tesoro risulta mancante la \"Corona di Agilulfo\", rubata e fusa a Parigi.\nPer decreto dell'imperatore d'Austria Francesco I nell'anno 1816 Monza diviene ufficialmente una citt\u00e0. Nel 1818 l'arciduca Ranieri, vicer\u00e9 del Regno Lombardo-Veneto, torna ad utilizzare la Villa di Monza.\nIl successivo imperatore d'Austria Ferdinando I si fa incoronare re del Lombardo Veneto a Milano con la Corona ferrea (6 settembre 1838) e, con l'occasione, estende vari benefici alla citt\u00e0.\nIl 17 agosto 1840 parte da Monza diretto a Milano alla stazione di Porta Nuova al Ponte delle Gabelle il treno inaugurale della prima linea ferroviaria del Lombardo Veneto che collega le due citt\u00e0.\nVengono aperte nuove strade, tra cui la via Ferdinandea (l'attuale via Vittorio Emanuele); nel 1842 il ponte dei Leoni \u00e8 eretto vicino all'antico ponte romano di Arena; viene installata l'illuminazione notturna a gas.\nL'artigianato della lavorazione della lana va decadendo mentre diventano sempre pi\u00f9 importanti quella del feltro e la collegata industria del cappello.\nIl Risorgimento.\nDurante le cinque giornate di Milano (22-23 marzo 1848) anche Monza insorge cacciando la guarnigione austriaca del reggimento Geppert.\nI patrioti monzesi, unitisi ai Lecchesi, combattono poi a Milano a porta Tosa (oggi porta Vittoria). Scacciati gli Austriaci, a Monza si forma una \"Guardia cittadina\" alla quale le donne monzesi regalano il vessillo.\nDopo la prima guerra di indipendenza, al ritorno degli austriaci nel 1849, il generale Radetzky e poi l'arciduca Massimiliano (fratello dell'imperatore Francesco Giuseppe e poi imperatore del Messico) si insediano nella Villa Reale.\nLa cosa che importava di pi\u00f9 era, come al solito, il tesoro della basilica che, prelevato dal Generale Radetzky, era stato portato a Mantova nel 1849 ma restituito nello stesso anno.\nNel 1859, alla fine della seconda guerra di indipendenza, tutta la Lombardia \u00e8 liberata dagli austriaci ed entra a far parte del Regno di Sardegna. Ma il tesoro e la Corona ferrea, dopo una sosta a Verona, dagli austriaci erano stati trasferiti a Vienna; il tutto ritorner\u00e0 solennemente a Monza solo alla conclusione della terza guerra di indipendenza, il 6 dicembre 1866. E a Monza la Corona ferrea rimane definitivamente, con due sole eccezioni: nel 1878, quando, a Roma, \u00e8 posta sul feretro di Vittorio Emanuele II e durante le due guerre mondiali quando \u00e8 messa al sicuro in Vaticano.\nIl 1860 \u00e8 l'anno della spedizione di Garibaldi in Sicilia: un giovane studente monzese, Achille Mapelli, abbandonati gli studi in legge, si arruola volontario con i Mille.\nNel 1861, all'indomani della proclamazione del Regno d'Italia, la citt\u00e0 conta circa 25.000 abitanti.\nNel 1862 Giuseppe Garibaldi visita Monza. Alla morte dell'eroe, dopo venticinque anni dalla sua visita, Monza gli dedicher\u00e0 un monumento, marmo dello scultore Bazzaro, collocato nell'omonima piazza.\nNel 1868 re Vittorio Emanuele II istituisce l'Ordine della Corona d'Italia nella cui insegna compare la Corona ferrea.\nIl secondo '800.\nGi\u00e0 da secoli le acque del Lambro fornivano forza motrice all'attivit\u00e0 dei numerosi mulini monzesi, di cui un esempio \u00e8 il Mulino Colombo, e questa opportunit\u00e0 aveva favorito lo sviluppo di un artigianato cittadino. Dalla met\u00e0 del XIX secolo si assistette alla trasformazione delle tradizionali attivit\u00e0 artigianali, tessitura della seta, produzione di cappelli, tessitura del cotone, e, in Brianza, lavorazione del legno e produzione di mobili, in una moderna industria manifatturiera.\nIn particolare negli ultimi due decenni del secolo la fisionomia di Monza come citt\u00e0 industriale si accentu\u00f2 notevolmente. Avevano raggiunto una significativa importanza il settore tessile (cotonificio Fossati), quello legato alla meccanica (Officine meccaniche Alfredo Zopfi &amp; C.) e all'elettricit\u00e0 (batterie Hensemberger), e soprattutto l'industria del cappello (cappellifici Cambiaghi, Valera e Ricci, Carozzi, Meroni, Paleari e Ferrario).\nLa produzione di cappelli si era imposta a Monza fin dal XVII secolo, quando era stato strappato a Milano il primato produttivo in virt\u00f9 dei minori costi e dell'esenzione dai dazi cittadini, e negli ultimi decenni dell'Ottocento si era riconvertita in una fiorente industria manifatturiera di proporzioni europee.\nL'importanza del settore per Monza fu tale che la citt\u00e0, nota allora come \"Citt\u00e0 del cappello\", tra fine ottocento e inizio novecento divenne il principale centro di produzione di cappelli al mondo, sede della Federazione italiana dei cappellai e, dal 1921 al 1926, anche della Federazione internazionale dei cappellai, il sindacato internazionale dei lavoratori di categoria. L'industria entr\u00f2 in crisi durante il ventennio fascista e non riusc\u00ec pi\u00f9 a ricostituirsi nel dopoguerra, se non in piccole realt\u00e0.\nNel 1870 entr\u00f2 in funzione la biblioteca civica, ospitata dapprima in varie sedi comunali (poi, nel 1938, verr\u00e0 trasferita nell'antico seminario trasformato nel palazzo degli Studi).\nIl 22 agosto 1891 fu inaugurato il primo ospedale monzese dedicato a san Gerardo, compatrono della citt\u00e0 insieme a san Giovanni Battista, grazie anche alla cospicua donazione da parte del re Umberto I.\nAl 31 dicembre 1895 Monza contava circa 37.500 abitanti stabili, con \"31 strade interne\" della lunghezza di circa 42 chilometri. Intorno a queste strade vi era la campagna che produceva frumento, mais, foraggi, patate, avena, segale ed ortaggi in genere. Altra fonte di ricchezza era l'allevamento dei bachi da seta (i \"bigatt\") i cui bozzoli venivano lavorati dalle filande della Brianza.\nIl 17 agosto 1899 venne fondato il settimanale cattolico \"il Cittadino\" (direttore l'avv. Filippo Meda), tuttora in attivit\u00e0.\nIl regicidio.\nLa sera del 29 luglio 1900 a Monza l'anarchico Gaetano Bresci uccise il re d'Italia Umberto I di Savoia mentre salutava la folla dopo un saggio ginnico della societ\u00e0 sportiva Forti e Liberi, sparandogli tre o quattro colpi di rivoltella.\nUmberto I si trovava a Monza dalla mattina del 21 luglio, in villeggiatura estiva presso la Villa Reale, trascorrendo le giornate tra gite nel Parco e ricevimenti. Il 24 luglio ricevette l'invito a presenziare al saggio finale del concorso ginnico organizzato per la sera di domenica 29 dalla societ\u00e0 sportiva Forti e Liberi, presso il campo sportivo di via Matteo da Campione, comunicando per\u00f2 l'intenzione di partecipare alla premiazione finale solo la mattina di sabato 28 luglio.\nGaetano Bresci era tornato da Paterson negli Stati Uniti, dove era emigrato, in Italia a inizio giugno, con l'intento di uccidere il re, per vendicare le sanguinose repressioni compiute nell'ultimo decennio dell'Ottocento contro le proteste popolari, in particolare l'eccidio di centinaia di persone a seguito dei Moti popolari di Milano del 1898, compiuto dal generale Fiorenzo Bava Beccaris su ordine del Governo. Dopo la strage Umberto I confer\u00ec a Bava Beccaris la Croce di Grand'Ufficiale dell'Ordine Militare di Savoia e la nomina a senatore.\nBresci giunse a Monza il 27 luglio 1900, con in valigia la rivoltella che aveva comprato a New York, e prese alloggio presso una affittacamere in via Cairoli, nei pressi della stazione. La mattina di sabato 28 luglio si rec\u00f2 in carrozza al parco, in quei giorni aperto al pubblico, per fare un sopralluogo e informarsi sulle abitudini del re, venendo a sapere che la sera successiva avrebbe partecipato alle premiazioni del saggio ginnico della Forti e Liberi.\nLa sera di domenica 29 Umberto I, lasci\u00f2 dopo cena la Villa Reale in carrozza e giunse al poco distante campo sportivo di via Matteo da Campione alle 21.30 in punto, raggiunse il palco reale, assistette alle ultime prove ginniche e salut\u00f2 gli atleti durante le premiazioni, intrattenendosi in particolare con quelli provenienti da Trento sul tema nazionalistico delle terre irridente. Malgrado i due precedenti attentati subiti dal re, le misure di sicurezza erano molto scarse.\nAlle ore 22.30 circa, terminate anche le premiazioni, Umberto I lasci\u00f2 la tribuna e sal\u00ec sulla carrozza reale.\nGaetano Bresci, che non era riuscito ad avvicinarsi alla carrozza prima dell'ingresso nel campo sportivo, era entrato e aveva guadagnato le prime file tra il pubblico nei pressi del palco reale, in una posizione che avrebbe reso impossibile la fuga dopo il regicidio. Mentre suonava la marcia reale e il re stava ancora salutando la folla, Bresci esplose tre o quattro colpi di rivoltella in rapida successione, ferendo mortalmente Umberto I al cuore, al polmone e alla spalla. La carrozza si allontan\u00f2 velocemente, il re ebbe il tempo di dire al generale Ponzio Vaglia, in carrozza con lui, \"Credo non sia niente\", perse conoscenza dopo pochi istanti e mor\u00ec dopo aver raggiunto il cortile della Villa Reale.\nIl corpo di Umberto I, ormai privo di vita, fu portato a braccia sulle scalinate della Villa Reale, dove lo attendeva la regina Margherita di Savoia, e fu deposto su un letto, dove i medici presenti non poterono che constatare la morte del sovrano. Dopo che il corpo fu lavato e ricomposto, vi fu un breve momento di preghiera in cui la regina Margherita afferm\u00f2: \"Questo \u00e8 il peggior delitto che sia stato commesso in questo secolo\".\nGaetano Bresci senza opporre resistenza si lasci\u00f2 arrestare dai carabinieri, che con fatica riuscirono a sottrarlo al linciaggio della folla facendolo salire su una carrozza; sia l'anarchico che i gendarmi furono immediatamente circondati e colpiti da pugni e bastonate, e quando Bresci fu infine tradotto alla caserma in piazza San Paolo aveva il volto contuso, il naso sanguinante, il petto ferito e la camicia a brandelli.\nIntorno alle ore 23.00 fu trasportato alla caserma dei carabinieri di Monza dove nella notte sub\u00ec il primo interrogatorio, dichiarando di professare principi anarchici, di aver commesso il regicidio di sua iniziativa e di non essere membro di alcuna associazione politica.\nLa notte del 30 luglio Bresci fu rinchiuso nel carcere di Monza e lasci\u00f2 infine la citt\u00e0 la mattina del 2 agosto, quando venne portato nel carcere di Milano.\nSubito dopo il regicidio a Monza furono bloccate tutte le comunicazioni e proibiti i dispacci telegrafici. Partirono solo il telegramma della regina Margherita per il principe e quello del generale Vaglia per il Presidente del Consiglio Giuseppe Saracco.\nLa notizia si sparse rapidamente per Monza, le strade si svuotarono e i caff\u00e8 furono chiusi. Intorno alle 5.30 arrivarono da Milano quaranta carabinieri per presidiare la Villa Reale nel timore di disordini o sollevazioni popolari, paure che si rivelarono infondate.\nIl successore di Umberto I, Vittorio Emanuele III, giunse a Monza la sera del 31 luglio, tra ingenti misure di sicurezza, per rendere omaggio alla salma del padre. Dopo l'incoronazione, in sua memoria fece edificare la cappella Espiatoria in via Matteo da Campione, nel luogo dell'assassinio. Il memoriale fu progettato dall'architetto Giuseppe Sacconi, che mor\u00ec a lavori iniziati da poco, e completato dal suo allievo Guido Cirilli, che introdusse varie modifiche al progetto originale.\nA seguito della costruzione la societ\u00e0 Forti e Liberi fu spostata nell'attuale sede, edificata prospiciente alla Cappella, in via Cesare Battisti.\nGli inizi del XX secolo.\nAll'inizio del secolo Monza conta 41.200 abitanti; nel 1911 \u00e8 annoverata tra gli otto centri pi\u00f9 industrializzati d'Italia. Le attivit\u00e0 principali rimangono quelle legate alla lavorazione del cotone, alla meccanica e alle industrie dei cappellifici.\nLa prima guerra mondiale (1915-1918) ha coinvolto anche Monza come le altre citt\u00e0 d'Italia; alla fine della guerra la citt\u00e0 ha voluto ricordare i suoi seicento caduti con il grandioso monumento (1932) dello scultore E.Pancera, posto in piazza Trento e Trieste (l'antica piazza del mercato).\nNel periodo tra le due guerre mondiali l'assetto industriale della citt\u00e0 non sub\u00ec modifiche sostanziali, pur registrando notevoli incrementi nei volumi di produzione. Lo sviluppo edilizio conseguente fu notevole e talvolta disordinato; nel 1925 si cerc\u00f2 di mettere ordine in materia urbanistica con un apposito piano regolatore.\nFurono abbattute le antiche costruzioni che sembravano di ostacolo, fu modificata l'antica piazza del mercato nell'attuale piazza Trento e Trieste in fronte alla quale fu costruito il nuovo Palazzo del Comune su disegno dell'architetto Brusconi.\nNel 1922, da un ramo dell'Umanitaria di Milano, era stato creato a Monza l'ISIA (acronimo di \"Istituto Superiore di Industrie Artistiche\") all'interno del complesso della Villa Reale. L'ISIA ha costituito una novit\u00e0 assoluta nel panorama scolastico italiano dell'epoca divenendo subito un'importante fucina di arti applicate ed un vivace stimolo culturale, sia nazionale che internazionale, grazie al livello dei direttori e alla scelta dei talenti artistici chiamati a tenervi lezione.\nAll'interno del parco vengono costruiti l'autodromo (1922) e un campo da golf (1925).\nIl nuovo cimitero \u00e8 terminato nel 1930 su progetto dell'architetto Stacchini.\nLa popolazione monzese raggiunse nel 1931 le 60.000 unit\u00e0.\nVengono modificati il corso del Lambro e la piazza Garibaldi con la costruzione del Palazzo di Giustizia (architetto Bartesaghi) sul luogo dell'antico ospedale. Negli stessi anni viene sistemata la piazza Roma con la \"fontana delle Rane\".\nLa seconda guerra mondiale.\nLa seconda guerra mondiale comport\u00f2 per la citt\u00e0 di Monza bombardamenti, distruzioni e vittime civili e, dopo il 1943, l'occupazione nazista.\nNel corso della guerra Monza non fu direttamente coinvolta in scontri ma fu oggetto di ripetuti bombardamenti e mitragliamenti da parte dell'aviazione anglo-americana durante tutti e cinque gli anni di conflitto: il primo bombardamento, dei razzi illuminanti a scopo intimidatorio, risale al 17 giugno 1940, appena sette giorni dopo l'ingresso dell'Italia in guerra, e l'ultimo nella notte dell'11 aprile 1945.\nDue sirene avvertivano la popolazione: una in centro citt\u00e0 gestita dai vigili del fuoco e una, collegata alla prima, su un edificio della Philips in via Borgazzi, coadiuvate nel corso dei frequenti bombardamenti del 1945 dalla campana maggiore del Duomo di Monza. Le difese antiaeree cittadine, insufficienti, furono due batterie contraeree per tutta l'area di Monza e Lissone, spostate nel 1943, due mitragliere sulla Casa della GIL, e, dopo l'occupazione nazista, delle postazioni per cannoni poste fra San Fruttuoso e il Rond\u00f2. Le principali vie di comunicazione furono dotate di trincee paraschegge e durante il giorno addetti del comune ogni due o tre chilometri segnalavano con bandierine bianche l'avvicinarsi di velivoli nemici.\nSubito dopo le leggi razziali e ancor di pi\u00f9 durante gli anni della guerra su pressione del podest\u00e0 Ulisse Cattaneo, in Monza si verificarono persecuzioni nei confronti delle due famiglie ebree monzesi, i Colombo e i Levi, che avranno entrambe tra i loro componenti vittime nel campo di concentramento di Auschwitz, e di altri ebrei residenti o transitanti per Monza, i fratelli N\u00fcremberg, il milanese sfollato Enzo Namias, morto anch'egli ad Auschwitz, e sette ebrei ricoverati presso la casa di cura Villa Biffi, tra cui Clara Finzi, deportata dopo il parto, e Dorotea Pisetzky, malata psichica deportata al campo di concentramento di Bolzano presso Gries e uccisa dalle sevizie delle guardie, oggi sepolta nel campo ebraico del Cimitero Monumentale di Milano.\nGi\u00e0 durante i primi anni di guerra erano attivi in Monza dei gruppi antifascisti che si riunivano clandestinamente nello studio dell'avvocato Fortunato Scali. Nel corso del 1943, un gruppo di antifascisti monzesi, guidati da Gianni Citterio, militante del PCI e figura centrale della Resistenza cittadina, fondarono il \"Fronte di azione antifascista\", organizzazione politica clandestina che stampava anche il giornale \"Pace e Libert\u00e0\" nella casa di Antonio Gambacorti Passerini presso Olgiate Calco, fino alla caduta del fascismo nel settembre 1943. Il gruppo fu attivo nella propaganda antifascista, mediante la diffusione di volantini e di manifesti, e sar\u00e0 la base da cui si costituir\u00e0 il CLN monzese.\nNella resistenza cittadina \u00e8 da ricordare anche la figura del monzese Giovanni Battista Stucchi, alpino tornato dalla spedizione italiana in Russia che si un\u00ec alla lotta partigiana dopo la caduta del Fascismo nel 1943, ricoprendo ruoli di primo piano come membro socialista del Comando militare del CLNAI e Comandante militare unico della Repubblica partigiana dell'Ossola.\nL'8 settembre 1943, in occasione dell'armistizio, Gianni Citterio, con i membri del \"Fronte d'azione antifascista\" e i rappresentanti dei partiti democratici, si rivolse alla cittadinanza dal balcone del Municipio, incitando i monzesi alla resistenza e alla lotta armata contro il fascismo e contro l'invasore tedesco.\nPochi giorni dopo, il 12 settembre 1943, ebbe inizio l'occupazione nazista di Monza, le truppe della Wehrmacht entrarono in citt\u00e0 e insediarono il comando presso il macello comunale (tra via Mentana e via Buonarroti). Segu\u00ec una capillare occupazione della citt\u00e0 con la complicit\u00e0 dei comandi fascisti locali, l'insediamento del comando di piazza nella casa del Fascio, di un presidio militare presso San Fruttuoso e del comando operativo delle SS per tutta l'Italia settentrionale ovest nelle ville attorno la Villa Reale.\nNel corso dell'occupazione, dall'aprile 1944, si distinse per brutalit\u00e0 e torture l'Ufficio politico investigativo, istituito dai fascisti repubblichini in dipendenza della Guardia Nazionale Repubblicana con compiti di investigazione e repressione dei reati politici, di cui uno dei tre distaccamenti aveva sede in Monza. La repressione antipartigiana, in collaborazione coi tedeschi, fu portata avanti con interrogatori violenti e torture sistematiche nella Villa Reale e nelle adiacenti ville di via Tommaso Grossi, nel macello comunale, dirimpetto al carcere di via Mentana allora in uso, e nella Casa della GIL, oggi Urban Center. Nel quadro della repressione fascista furono attive anche le Brigate Nere cittadine, con soprusi e requisizioni alla popolazione, e la \"Banda Pennacchio\", una banda di repressione aggregata al comando delle SS monzese.\nNegli anni dell'occupazione in citt\u00e0 si verificarono anche cinque esecuzioni sommarie. \nA queste occorre aggiungere l'uccisione delle uniche due cadute della Resistenza brianzola, entrambe operanti a Monza: Salvatrice Benincasa, catanese di nascita, arrestata con l'accusa di spionaggio durante una missione di infiltrazione presso i comandi tedeschi di cui restano sconosciute circostanze e obiettivi, torturata nella Casa della GIL e uccisa il 18 dicembre 1944 al vicino ponte sul Lambro; e Elisa Sala, gi\u00e0 pi\u00f9 volte arrestata e seviziata, torturata nella Villa Reale e uccisa a Sovico da membri dell'Ufficio politico investigativo il 17 febbraio 1945.\nLa mattina del 25 aprile 1945, con la citt\u00e0 ancora sotto occupazione nazista e con un'ingente presenza fascista, mentre le brigate partigiane calavano da tutta la Brianza, i membri del CLN monzese cercarono un incontro con il comando tedesco per evitare scontri sanguinosi e rappresaglie sulla popolazione. Tale colloquio segn\u00f2 anche l'ultima presenza documentata del sergente delle SS Siegfried Werning, criminale di guerra che far\u00e0 perdere le proprie tracce.\nL'incontro, senza che si raggiungesse un accordo di resa, comport\u00f2 una \"tregua d'armi\" dettata dallo stallo a partire dalle ore zero del 25 aprile stesso, per cui i tedeschi non interferirono con gli eventi dell'Insurrezione, riuscendo cos\u00ec a limitare gli scontri armati avvenuti in citt\u00e0 tra il 25 e il 26 aprile 1945, che registrarono per\u00f2 alcune vittime civili. Il 26 aprile si insedi\u00f2 il CLN in Municipio e venne nominato primo sindaco della Liberazione il socialista Enrico Far\u00e8, membro del CLN e gi\u00e0 ultimo sindaco della citt\u00e0 prima del Fascismo, che il 30 aprile nomin\u00f2 la giunta municipale.\nIl 29 aprile 1945 fecero il loro ingresso in citt\u00e0 i militari americani della 1\u00aa divisione corazzata, prendendo contatto, grazie alla mediazione dell'arciprete di Monza monsignor Giovanni Rigamonti, con le SS ancora asserragliate nel loro quartier generale e imponendogli la resa. Il 30 aprile 1945 i tedeschi lasciarono quindi la citt\u00e0.\nAl termine della guerra Monza cont\u00f2 ottantatr\u00e9 caduti per mano nazifascista tra partigiani e deportati, tra cui Gianni Citterio, decorato con la Medaglia d'oro al valor militare alla memoria, Ferdinando Tacoli, Medaglia d'argento al valor militare alla memoria, a cui \u00e8 stata dedicata la scuola elementare situata nel quartiere Triante, e Elisa Sala.\nDopoguerra.\nNella seconda met\u00e0 del secolo la citt\u00e0 conosce un notevole incremento di popolazione e un conseguente sviluppo edilizio.\nCon lo sviluppo delle varie attivit\u00e0 si manifestano i problemi legati al traffico e ai collegamenti con i centri vicini, soprattutto con Milano.\nIl nuovo millennio.\nAll'inizio del secolo Monza conta circa 120.000 abitanti.\nL'Universit\u00e0 degli Studi di Milano-Bicocca pone in Monza il suo campus per le Facolt\u00e0 di medicina e chirurgia e di Scienze dell'organizzazione.\nPer l'importanza economica propria e del circondario, la citt\u00e0 diventa capoluogo della Provincia di Monza e della Brianza (11 giugno 2004).\nNella primavera del 2009 viene completata la controversa risistemazione della piazza Trento e Trieste (l'antico \"Pratum magnum\" medievale). Con l'occasione viene riportato alla luce parte del decorso della roggia anticamente usata dagli artigiani tessitori.\nCollegamenti esterni.\nCronologia di Monza dal 1815 ad oggi"}
{"id": "2384979", "revid": "838137", "url": "https://it.wikipedia.org/wiki?curid=2384979", "title": "909 a.C.", "text": ""}
{"id": "2384981", "revid": "1005847", "url": "https://it.wikipedia.org/wiki?curid=2384981", "title": "Umberto Delle Fave", "text": "Biografia.\nUomo di spicco della Democrazia Cristiana, eletto deputato al parlamento italiano nelle legislature I, II, III e IV, quindi senatore nella V Legislatura, \u00e8 nominato sottosegretario del Ministero del lavoro e della previdenza sociale nei governi De Gasperi VIII, Pella, Scelba e Segni I, e sottosegretario alle Poste e Telecomunicazioni nel Fanfani II.\nSvolse l'orazione funebre di Enrico Mattei il giorno dei suoi funerali a Matelica.\n\u00c8 segretario del Consiglio dei ministri nei governi Fanfani III e Fanfani IV, Ministro del lavoro e della previdenza sociale nei governi Leone I e Moro II, ministro dei Rapporti col Parlamento nel Governo Moro I.\nPrima della riforma della RAI del 1975 - quando alla direzione generale c'era Ettore Bernabei (DC) ed amministratore delegato era Luciano Paolicchi (PSI) - Umberto delle Fave fu presidente della RAI."}
{"id": "2384982", "revid": "767487", "url": "https://it.wikipedia.org/wiki?curid=2384982", "title": "908 a.C.", "text": ""}
{"id": "2384985", "revid": "647919", "url": "https://it.wikipedia.org/wiki?curid=2384985", "title": "Trachyrhynchus trachyrhynchus", "text": ""}
{"id": "2384987", "revid": "647919", "url": "https://it.wikipedia.org/wiki?curid=2384987", "title": "Pizzuto", "text": ""}
{"id": "2384988", "revid": "1702319", "url": "https://it.wikipedia.org/wiki?curid=2384988", "title": "Stazione di Cosenza", "text": "La stazione di Cosenza Vaglio Lise \u00e8 la stazione ferroviaria di RFI della citt\u00e0 di Cosenza, posta al km 65+803 della ferrovia Cosenza-Sibari e al km 25+886 della Paola-Cosenza; \u00e8 scalo terminale di ambedue le linee.\nVi si attestano anche le linee a scartamento ridotto delle Ferrovie della Calabria per Catanzaro e per San Giovanni in Fiore. Sorge nella zona nord della citt\u00e0 di Cosenza, a 202 metri s.l.m.\nStoria.\nLa progettazione della stazione di Cosenza \"Vaglio Lise\" risale alla met\u00e0 degli anni sessanta ed \u00e8 contestuale a quella della nuova linea Paola-Cosenza; fu approvata il 30 ottobre 1969 con la legge n. 791 redatta dall'allora Ministro dei lavori pubblici Giacomo Mancini.\nIl progetto esecutivo del fabbricato viaggiatori venne elaborato anni dopo, nel periodo tra 1971-72 dagli architetti Sara Rossi e Cesare Tropea, con la consulenza strutturale dell'ingegnere Mario Desideri dello studio Nervi. I lavori di costruzione tuttavia si protrassero a lungo e furono completati nel 1978 con una spesa complessiva di 13 miliardi di lire. L'impianto entr\u00f2 in servizio il 31 maggio 1987 sostituendo il vecchio scalo posto nel centro cittadino. L'inaugurazione avvenne in concomitanza con l'apertura della nuova ferrovia per Paola.\nIl 16 dicembre 1989 fu attivato anche il collegamento delle Ferrovie della Calabria (allora Ferrovie Calabro Lucane), precedentemente attestate anch'esse nella vecchia stazione FCL ridotta di conseguenza a fermata \"Cosenza Centro\".\nMovimento.\nTrasporto su Ferro.\nLa stazione \u00e8 servita dai treni che collegano Cosenza con:\nI treni del trasporto regionale vengono effettuati con E.464 con carrozze UIC-X restaurate + carrozze semipilota, carrozze piano ribassato + carrozze semipilota, carrozze MDVC, carrozze MDVE + carrozze semipilota, miste di prima e seconda classe. Inoltre vengono utilizzati i treni Minuetto ALe 501/502.\nStrutture e impianti.\nIl fabbricato di stazione si discosta nettamente dalle forme consuete ed \u00e8 fornito di massicce pensiline in calcestruzzo armato su tutti i binari viaggiatori sostenute da pilastri portanti ad arco. I binari per servizio viaggiatori sono 5 mentre altri 3 sono adibiti al servizio merci. La configurazione del fascio binari, pur essendo la stazione terminale, \u00e8 tipica delle stazioni passanti, fanno eccezione i 6 binari delle FC e i primi 2 binari di FS perch\u00e9 sono tronchi, mentre tutti gli altri binari sono passanti. Affiancati al primo binario vi sono i sei binari tronchi a scartamento ridotto delle Ferrovie della Calabria che realizzano il perfetto interscambio tra le linee.\nPossiede anche una rimessa locomotive dotata di rifornitore di gasolio e di carbone e uno scalo merci, con sagoma limite e un ponte a bilico da 100\u00a0t in grado di pesare veicoli fino a 20\u00a0m di lunghezza; il fascio binari \u00e8 posto a livello inferiore rispetto al piano binari della stazione viaggiatori.\nOfficine FC di Cosenza Vaglio Lise.\nNelle adiacenze della stazione sono state realizzate le officine delle Ferrovie della Calabria attrezzate sia per la manutenzione dei rotabili ferroviari che del parco automobilistico.\nIl deposito di Cosenza \u00e8 stato costruito in sostituzione di quello dismesso di Cosenza Citt\u00e0. \nServizi.\nLa stazione, che RFI classificata nella categoria 'silver' dispone di:\nInterscambi.\nLa stazione \u00e8 collegata alla citt\u00e0 di Cosenza mediante le linee urbane di autobus AMACO, e il servizio treni urbani delle Ferrovie della Calabria."}
{"id": "2384989", "revid": "57342", "url": "https://it.wikipedia.org/wiki?curid=2384989", "title": "Umberto delle Fave", "text": ""}
{"id": "2384990", "revid": "767487", "url": "https://it.wikipedia.org/wiki?curid=2384990", "title": "907 a.C.", "text": ""}
{"id": "2384991", "revid": "647919", "url": "https://it.wikipedia.org/wiki?curid=2384991", "title": "Pesce topo pizzuto", "text": ""}
{"id": "2384993", "revid": "767487", "url": "https://it.wikipedia.org/wiki?curid=2384993", "title": "906 a.C.", "text": ""}
{"id": "2384995", "revid": "149727", "url": "https://it.wikipedia.org/wiki?curid=2384995", "title": "Stazione di Cosenza Vaglio Lisi", "text": ""}
{"id": "2384996", "revid": "149727", "url": "https://it.wikipedia.org/wiki?curid=2384996", "title": "Cosenza Vaglio Lisi", "text": ""}
{"id": "2384997", "revid": "767487", "url": "https://it.wikipedia.org/wiki?curid=2384997", "title": "905 a.C.", "text": ""}
{"id": "2384998", "revid": "767487", "url": "https://it.wikipedia.org/wiki?curid=2384998", "title": "904 a.C.", "text": ""}
{"id": "2385000", "revid": "767487", "url": "https://it.wikipedia.org/wiki?curid=2385000", "title": "903 a.C.", "text": ""}
{"id": "2385001", "revid": "767487", "url": "https://it.wikipedia.org/wiki?curid=2385001", "title": "902 a.C.", "text": ""}
{"id": "2385002", "revid": "729019", "url": "https://it.wikipedia.org/wiki?curid=2385002", "title": "Dewoitine D.27", "text": "Il Dewoitine D.27 era un caccia monomotore ad ala alta a parasole prodotto dall'azienda francese Soci\u00e9t\u00e9 A\u00e9ronautique Fran\u00e7aise - Avions Dewoitine, poi dalla svizzera Eidgen\u00f6ssischen Konstruktionswerkst\u00e4tten (EKW), quindi nuovamente dalla francese Soci\u00e9t\u00e9 A\u00e9ronautique Fran\u00e7aise (Avions Dewoitine), negli anni trenta.\nDerivato direttamente dal precedente D.12 ne era sostanzialmente una variante che, adottando una diversa motorizzazione, era stato concepito per il mercato estero.\nStoria del progetto.\nSviluppo.\nIl progetto del D.27 si deve alla specifica emessa dalla Section technique de l'a\u00e9ronautique francese, la STA\u00e9 1926 C1 leger programme, per la fornitura di un aereo da caccia leggero destinato ad equipaggiare Il progetto del caccia Dewoitine D.27 fu la consacrazione estrema dei velivoli con ala a parasole progettati dall'ingegnere \u00c9mile Dewoitine. Esso fu sviluppato per rispondere alle esigenze del programma per un caccia leggero, destinato ad equipaggiare l'Arm\u00e9e de l'air, definito dalla Section technique de l'a\u00e9ronautique (STA\u00e9) con la designazione 1926 C1 leger. Il D.27 era fedele alle concezioni strutturali dei caccia precedenti, ma incorporava numerosi perfezionamenti sul piano dell'aerodinamica, del propulsore (un motore in linea Hispano-Suiza 12Mb a 12 cilindri a V erogante da 500 CV, carrello d'atterraggio con asse a V, al posto delle ruote indipendenti articolate. Il velivolo era armato con due mitragliatrici Darne di 7,5\u00a0mm sincronizzate in fusoliera.\nNel gennaio 1927 le Constructions A\u00e9ronautiques E. Dewoitine vennero messe in liquidazione, ed l'incompleto prototipo del D.27 fu trasferito in Svizzera, presso la societ\u00e0 Eidgen\u00f6ssischen Konstruktionswerkst\u00e4tten (EKW), per continuarne lo sviluppo. L'aereo and\u00f2 in vol\u00f2 per la prima volta a Thun il 3 giugno 1928, nelle mani del collaudatore Marcel Doret. Entro la fine dell'anno tre D.27 erano stati ordinati dalla Romania, uno dall'Argentina (usato solo per valutazioni) e quattro dalla Jugoslavia.\nIn Svizzera il prototipo fu oggetto di una valutazione, insieme al Comte AC-1, in vista di una eventuale acquisizione da parte delle Fliegertruppen, in cui risult\u00f2 vincitore.\nTecnica.\nCaccia monoplano con ala a parasole e fusoliera di costruzione metallica a sezione ovoidale, con struttura a guscio a rivestimento lavorante, e velatura monoplana a profilo spesso, sostenuta da due coppie di montanti obliqui. La fusoliera era basata su quattro longheroni principali (in duralluminio) pi\u00f9 vari longheroncini ausiliari e ordinate cui era chiodato il rivestimento metallico. L'ala, dalla caratteristica forma in pianta trapezoidale, con il tronco centrale rettangolare e priva di diedro, ma dotata di cospicua rastremazione in spessore, era realizzata su due longheroni in duralluminio estruso e centine in tubi di duralluminio; lo spessore decrescente verso le estremit\u00e0 (che erano arrotondate) comportava una variazione dei profili, che assicuravano all'ala un'elevata efficienza, pur compromettendone le doti alle massime incidenze. Essa era sostenuta da una controventatura, con la capra centrale sostituita da montanti divergenti che si univano a quelle principali, lievemente inclinate all'indietro. Il rivestimento alare era di tela. L'impennaggio orizzontale aveva le estremit\u00e0 arrotondate ed era rivestito di tela, come le superfici mobili. Un marcato gomito al bordo d'uscita, in corrispondenza della mezzeria del velivolo, assicurava al pilota una buona visibilit\u00e0 nel settore antero-superiore. Caratteristica interessante del velivolo fu l'adozione di alettone ed equilibratore di allungamento piuttosto elevato e superficie relativamente limitata.\nIl carrello di atterraggio era triciclo posteriore fisso, con asse a V, al posto delle ruote indipendenti articolate, e pattino di coda.\nIl propulsore era un motore in linea Hispano-Suiza 12Mb a 12 cilindri a V, a liquido, erogante la potenza di 500 CV, ed azionante un'elica bipala lignea.\nL'armamento si basava su due mitragliatrici Darne calibro 7,5\u00a0mm.\nImpiego operativo.\nNel marzo 1928 \u00c9mile Dewoitine ritorno in Francia, creando la Soci\u00e9t\u00e9 A\u00e9ronautique Fran\u00e7aise-Avions Dewoitine. Il secondo ed il terzo D.27 di preserie furono consegnati alla Francia nell'aprile 1929. Il primo velivolo, rimotorizzato con un propulsore Hispano-Suiza 12Jb da 400 hp, venne designato D 272, e destinato a partecipare alle manifestazioni di acrobazia aerea. L'altro velivolo, destinato a subire la valutazione militare presso la STA\u00e9 di Villacoublay, incominci\u00f2 i collaudi il 28 maggio 1929. L'aereo era armato con due mitragliatrici Darne calibro 7,5 mm. Il 29 novembre 1929 venne firmato un contratto dalla DGT (Direction G\u00e9n\u00e9rale Technique) del Minist\u00e8re de l'Air per il secondo e terzo esemplare di preserie, pi\u00f9 tre, portati poi a quattro, caccia supplementari prodotti dalla Lior\u00e9-et-Olivier.\nIl sostanziale fallimento, alla fine del luglio 1930, della preserie del caccia D.27 fu dovuto a numerosi problemi strutturali dell'ala. Per rispondere ai nuovi requisiti imposti dalla STA \u00e8 di Villacoublay venne progettata dall'ingegner Emile Dewoitine una nuova struttura alare sostanzialmente rinforzata, ed a questo punto la DGT (Direction G\u00e9n\u00e9rale Technique) del Minist\u00e8re de l'Air emise un ordine per 90 caccia D.27 dotati di ali rinforzate. Le modifiche strutturali adottate portarono al cambio in designazione del velivolo, da D.27 a Dewoitine D.53. Il primo prototipo, dotato dell'ala rinforzata, fu completato dalla Liore-et-Olivier il 27 febbraio 1931. Si trattava dell'esemplare D.27 N.14 che assunse la denominazione D.530. L'aereo effettu\u00f2 il primo volo alla fine del mese seguente. Il D.530 era dotato di propulsore Hispano-Suiza 12Md, una versione alleggerita del modello 12Mb da 500 hp. I propulsori Hispano-Suiza 12Md non risultarono accettabili per la STAe, ed il secondo, terzo e quinto caccia D.53 di serie ricevettero gli Hispano-Suiza 12Mb standard, assumendo, durante le prove ufficiali, la designazione D 531.\nJugoslavia.\nAlla fine del 1928 la Jugoslovensko Kraljevsko Ratno Vazduhoplovstvo ricevette dalla fabbrica EKW il prototipo D.27 C1 per effettuare una valutazione del velivolo. Nel 1929 vennero ordinati tre caccia D.27 C1 Jockey, dotati di motore Hispano Suiza 12Mb da 500 CV. I piani di costruzione su licenza furono annullati a favore del caccia Avia BH-33. Utilizzati per un breve periodo come velivoli da combattimento, gli aerei furono ritirati dal servizio, e immediatamente radiati, nel 1937.\nSvizzera.\nNel febbraio 1927 \u00c9mile Dewoitine chiuse il suo stabilimento di Tolosa e si trasfer\u00ec in Svizzera, presso Thun. In quegli stabilimenti mise a punto diversi modelli esportati in varie nazioni. Alla fine del 1929, le Forze aeree svizzere decisero di rinnovare la propria linea di caccia e commissionarono la produzione di cinque prototipi, denominati D-27 III. La costruzione degli aerei doveva avvenire a cura della EKW di Thun per la cellula, e dalla Saurer/SLM per la motoristica. Nell'autunno del 1929 la EKW inizi\u00f2 la costruzione di una preserie di 15 caccia D.27 III, che adottavano una coda ridisegnata ed un'ala riveduta, della superficie ridotta di 0,45 m\u00b2. Queste modifiche erano state esaminate presso il tunnel del vento dei Laboratoire Eiffel.\nAi velivoli di preserei seguirono 45 velivoli di serie, le cui consegne iniziarono nel 1931, e portarono il totale di esemplari consegnati a 65. Ad essi seguirono altri 2 velivoli di una versione migliorata, specifica per l'addestramento caccia, nota come Dewoitine D.26, dotata di elica metallica con ogiva, ruote carenate, piano verticale di coda arrotondato e motore radiale Wright 9Qa da 250 CV prodotto su licenza dalla Hispano Suiza. Gli aerei vennero utilizzati per quasi dieci anni, equipaggiando i reparti da caccia svizzeri fino al 1940. In seguito, con l'arrivo dei Messerschmitt Bf 109 e dei Morane-Saulnier MS.406, i Dewoitine D.27 vennero passati al compito di addestratori, raggiungendo i D.26. A partire dal maggio 1940, con l'attacco tedesco Francia, avvennero alcuni scontri armati tra le Fliegertruppen e la Luftwaffe. A seguito di ci\u00f2 i D.27 vennero rapidamente riarmati come aerei da caccia, ma non ebbero mai impiego bellico. A partire dalla met\u00e0 del 1940 furono riassegnati all'addestramento, rimanendo operativi in tale ruolo fino al 1944, quando furono definitivamente radiati."}
{"id": "2385004", "revid": "767487", "url": "https://it.wikipedia.org/wiki?curid=2385004", "title": "911 a.C.", "text": ""}
{"id": "2385006", "revid": "767487", "url": "https://it.wikipedia.org/wiki?curid=2385006", "title": "921 a.C.", "text": ""}
{"id": "2385010", "revid": "1013865", "url": "https://it.wikipedia.org/wiki?curid=2385010", "title": "Provincia Centrale (Sri Lanka)", "text": "La provincia Centrale dello Sri Lanka consiste in una regione principalmente montuosa situata al centro dell'isola. Famosa soprattutto per il t\u00e8, piantato dai britannici a partire dal 1860, la provincia ha come capoluogo Kandy, citt\u00e0 che attrae ogni anno molti turisti poich\u00e9 considerata sacra dai singalesi.\nDistretti.\nLa provincia comprende tre distretti: "}
{"id": "2385012", "revid": "117982977", "url": "https://it.wikipedia.org/wiki?curid=2385012", "title": "Mamme nella Rete", "text": "Mammenellarete.it \u00e8 la social tv dedicata al mondo della maternit\u00e0. Nasce nell'ottobre del 2007 con l'intento di aggregare l'intera blogosfera delle madri in un unico spazio informativo e di confronto grazie a strumenti come il blog, il forum e, soprattutto, la video community. \nNel 2008 i video-racconti dei suoi utenti danno vita a \u201cMamme nella rete\u201d, programma televisivo user generated dedicato alle madri. \nMamme nella rete si avvale delle competenze sviluppate da The Blog TV, Media Company specializzata nella realizzazione di Social TV e progetti partecipativi e nella produzione di format TV, campagne pubblicitarie e contest user generated.\nNascita e sviluppo.\nNell'ottobre del 2007 nasce il blog di mamme nella rete, spazio d'informazione e intrattenimento per tutte le madri online.\nNel marzo del 2008 viene lanciata la prima versione della video community, vero e proprio YouTube delle madri, dove, oltre ai contenuti offerti dalla redazione come le video consulenze degli esperti, vengono caricati i video riguardanti ogni aspetto della maternit\u00e0 (attesa, parto, nascita, allattamento, tempo libero, ecc) dalle madri stesse, membri della community.\nNell'aprile del 2009 va in onda su Discovery Real Time (Sky, 118) la prima edizione di mamme nella rete, docu-reality user generated realizzato dalle madri in attesa. Tutte le storie che compongono le varie puntate nascono dalla selezione dei video presenti sulla community di mamme nella rete.\nNel gennaio del 2009 viene lanciata la nuova versione della video community, completamente rinnovata nelle funzionalit\u00e0 e nel look. Tra le novit\u00e0 pi\u00f9 rilevanti, la nascita del forum, la wiTV, il canale dedicato ai padri e la rinnovata linea editoriale del blog, che si impone come punto di riferimento informativo a 360\u00b0 per tutte le madri.\nNell'aprile del 2009 \u00e8 in onda la seconda edizione di mamme nella rete in tv. Stessa formula della prima edizione. Ogni domenica su Discovery Real Time (Sky, canale 118).\nIl programma tv.\nMamme nella rete, in onda su Discovery Real Time, \u00e8 il primo programma TV user generated dedicato alla maternit\u00e0 nell'era del web 2.0. Protagoniste delle varie storie sono le stesse madri, quattro per ogni episodio, che raccontano la vita familiare attraverso i loro video amatoriali, arricchiti dalle video consulenze di vari esperti. Mamme nella rete \u00e8 infatti realizzato \u201cinteramente\u201d grazie ai filmati delle madri iscritte alla community."}
{"id": "2385013", "revid": "82308674", "url": "https://it.wikipedia.org/wiki?curid=2385013", "title": "931 a.C.", "text": ""}
{"id": "2385014", "revid": "1494169", "url": "https://it.wikipedia.org/wiki?curid=2385014", "title": "Kumba", "text": ""}
{"id": "2385017", "revid": "1873017", "url": "https://it.wikipedia.org/wiki?curid=2385017", "title": "Settimana santa di Francavilla Fontana", "text": "I riti della settimana santa di Francavilla Fontana rappresentano uno degli eventi pi\u00f9 importanti e rinomati che si svolgono nell'intera area jonico-salentina durante il periodo pasquale. Hanno inizio il venerd\u00ec di Passione, antecedente alla domenica delle palme.\nLa loro origine, sebbene incerta, si pu\u00f2 datare intorno al XV e XVI secolo, epoca in cui si costituirono le prime confraternite.\nL'inizio delle celebrazioni.\nIl venerd\u00ec che precede la domenica delle palme, definito \"venerd\u00ec dei dolori di Maria\" esce la statua della Madonna Addolorata vestita con un abito nero ricamato in fili d'oro. La processione percorre lentamente la vie cittadine ed \u00e8 accompagnata dai confratelli, vestiti di nero, della Reale arciconfraternita dell'orazione e morte. Marce funebri accompagnano la processione dall'inizio alla fine.\nLa vestizione della statua della Vergine Addolorata \u00e8 privilegio delle eredi della viscontessa spagnola donna Carmela Brost in Forleo, la quale don\u00f2 la statua di scuola veneziana all'Arciconfraternita. Il privilegio della vestizione divenne diritto nel 1879.\nLa domenica delle palme, prima della messa, vi \u00e8 la benedizione dei rami d'ulivo. Subito dopo, un corteo di confratelli del Carmine incappucciati, salmodiando un'antica nenia di perdono, si recano presso la collegiata del SS. Rosario (chiesa matrice), per ricevere il precetto pasquale. Al termine di questa celebrazione, i confratelli ritornano nella loro chiesa di appartenenza, questa volta per\u00f2 salmodiano una nenia, nella quale evidenziano la loro gioia per aver ricevuto il perdono. Intanto i bambini di ogni parrocchia, girano per le case dei fedeli per offrire i ramoscelli di ulivo benedetti. La sera, presso la chiesa di Santa Chiara (\"della Morte\"), vi \u00e8 un concerto musicale, dove si rappresentano le 14 stazioni della Via Crucis, musicate dal francavillese padre Serafino Marinosci e cantate dalla corale di Francavilla Fontana.\nMercoled\u00ec santo.\nIl mercoled\u00ec Santo, come da tradizione, i bambini portano in giro per la citt\u00e0 i \"piatti\", ossia dei baldacchini fioriti e grano verde appena spuntato, in segno di pace. Al termine della giornata i \"piatti\" vengono portati nelle varie chiese dove resteranno per i giorni del Triduo Pasquale. Intanto nelle case si iniziano a preparare i dolci tipici di questo periodo, come ciambelle, dolci o anche salate (la tipica \"palomma\"), ciambella con uovo sodo al centro.\nNella sera, presso la chiesa di Santa Chiara (\"della Morte\"), sede della Reale arciconfraternita dell'orazione e morte, vi \u00e8 l'aggiudicamento tramite un'offerta a concorso (fino a qualche anno fa tramite un'asta), delle statue da portare in processione il Venerd\u00ec Santo da parte dei confratelli della Morte.\nAd Oria, intanto, sede vescovile, vi \u00e8 la consacrazione degli olii da parte del Vescovo.\nGioved\u00ec santo.\nIl gioved\u00ec santo inizia il pellegrinaggio ai sepolcri; durante la messa \"in Coena Domini\" (l'ultima cena) vengono distribuiti pani anemici ai fedeli, nel momento in cui i canonici e i confratelli di ogni congrega della citt\u00e0 siedono in fila e, tolti i piedi dalle scarpe, porgono al proprio parroco il destro che lo bagna.\nI pappamusci.\nI \"pappamusci\" sono coppie di confratelli della Congregazione del Carmine, che, dalle prime ore pomeridiane del gioved\u00ec santo, per tutta la notte, fino al tramonto del venerd\u00ec santo, attraversano il paese scalzi, in gesto di penitenza, visitando tutte le chiese cittadine e pregando davanti ai sepolcri, dove riposa il Cristo morto.\nSono vestiti con una veste bianca semplice o ricamata. Alla cintura hanno il cingolo, simbolo del sacrificio; sul petto lo scapolare, l'abitino color marrone, segno dell'appartenenza alla Confraternita e privilegio, anzi \"Decor Carmeli\", proprio del Carmine. C'\u00e8 anche il cappello, ad indicare il rispetto e l'ossequio del pellegrino. Infine si caratterizzano per la presenza del cappuccio, che nasconde il volto, e per il bordone, il bastone dei pellegrini.\nVenerd\u00ec santo.\nIl venerd\u00ec Santo i pappamusci continuano il loro pellegrinaggio durante la mattina, che \u00e8 accompagnata dalle processioni di tre statue raffiguranti la Vergine Desolata, che ogni anno (essendo sei le confraternite) cambiano. Particolare \u00e8 l'anno che tocca alla Venerabile Confraternita di Maria SS. del Carmine, che porta due statue unite, raffiguranti la Vergine e San Giovanni. Anticamente questa serie di processioni avvenivano la mattina del sabato Santo.\nNel primo pomeriggio, in ogni parrocchia, vi \u00e8 l'Adorazione della Croce, che annuncia la morte di Ges\u00f9.\nLa sera \u00e8, invece, dedicata alla processione dei Misteri, simbolo della morte di Cristo.\nDurante la processione, aperta dalla Croce dei Misteri, sfilano i confratelli delle varie congreghe trasportando le statue rappresentanti i vari momenti della Passione, realizzate in cartapesta policroma dell'Ottocento.\nUn passo lento conduce l'intera processione per le vie principali di Francavilla, guidato dal suono della \"trenula\".\nUn momento particolare \u00e8 costituito dai \"Crociferi\", detti anche \"Pappamusci cu lli trai\": penitenti o semplicemente devoti, anch'essi scalzi ed incappucciati (per rimanere anonimi), che trasportano pesanti travi di legno sulle spalle, seguendo la statua detta \"della Cascata\", raffigurante una delle cadute di Cristo per recarsi sul Golgota.\nLa processione \u00e8 conclusa dal clero cittadino, che precede la statua di Cristo morto, portata in spalla dai confratelli della Morte (anticamente dai prelati del Capitolo cittadino) ed accompagnata dal Sindaco, dal Capitano dei carabinieri, dal priore della Reale arciconfraternita dell'orazione e morte e dal primo magistrato cittadino. La statua \u00e8 seguita dai priori delle altre confraternite e da alcuni cavalieri del Santo Sepolcro di Gerusalemme, provenienti dai vari luoghi della diocesi di Oria.\nPasqua.\nLa domenica di Pasqua incomincia con la veglia iniziata la sera del sabato santo, quando il sacerdote, insieme ai fedeli, accende sul sagrato della propria chiesa il fuoco benedicendolo. Successivamente, dopo l'entrata in chiesa del corteo e l'accensione del cero pasquale, vi \u00e8 l'annuncio della Pasqua. \nLa sera, partendo dalla parrocchia dell'Immacolata, esce la statua di Cristo risorto: la statua seminuda, con la bandiera crociata di rosso in mano, sale per le vie cittadine dalla Confraternita di Maria SS. Immacolata fino a porsi tra le nuvole di carta attaccate all'addobbo."}
{"id": "2385019", "revid": "293377", "url": "https://it.wikipedia.org/wiki?curid=2385019", "title": "Davide Moscardelli", "text": "Biografia.\n\u00c8 nato a Mons, in quanto suo padre, insieme alla sua famiglia, in quel periodo era in missione in Belgio per conto dell'aeronautica militare. \u00c8 poi tornato in Italia, precisamente a Roma, citt\u00e0 d'origine dei genitori, dove ha mosso i suoi primi passi da calciatore. Ha un fratello maggiore che in carriera ha ricoperto il ruolo di attaccante a livelli dilettantistici. \u00c8 tifoso della Roma \n\u00c8 sposato con Guendalina, dalla quale ha avuto due figli. I due si sono sposati il 5 dicembre 2011 a Verona. Il suo testimone di nozze, nonch\u00e9 suo amico ed ex compagno di squadra al , \u00e8 Francesco Valiani.\nCaratteristiche tecniche.\nEra un attaccante mancino, mobile, forte fisicamente e inoltre dotato di una eccellente tecnica individuale; poteva essere impiegato come punta centrale. Il suo ruolo naturale, tuttavia, era quello di seconda punta, in grado di giocare su tutto il fronte d'attacco partendo da lontano e nel segnare reti in acrobazia, ma anche gol da opportunista.\nCarriera.\nHa debuttato nel 1997 nella societ\u00e0 di calcio di Maccarese, con la quale ha giocato fino al 2001, disputando 101 incontri, con 19 gol totali. Nella stagione 2001-2002 ha giocato con la maglia del Guidonia Villanova nell'Eccellenza laziale siglando 20 reti in 27 partite, ottenendo con la formazione romana la promozione in Serie D attraverso i \"playoff\".\nNel 2002 passa nei professionisti, in Serie C2 con la maglia della Sangiovannese: mette a segno 15 reti in 30 partite.\nNel 2003 arriva in Serie B alla , e al primo anno segna 16 gol, terminando la stagione al decimo posto in campionato. Al secondo anno il suo rendimento cala e segna 7 reti, con la squadra che finisce la stagione al quart'ultimo posto; lascia Trieste con 79 presenze e 23 gol.\nNell'estate 2005 si trasferisce al . In Romagna rimane per due stagioni, nelle quali non riesce mai a diventare titolare stabilmente, partendo spesso dalla panchina. In totale segna 15 gol in 63 incontri totali.\nNell'estate 2007 si trasferisce al , dove ritrova il posto da titolare realizzando 15 reti; a fine stagione la squadra bianconera retrocede in Lega Pro Prima Divisione, concludendo all'ultimo posto in classifica.\nNella stagione 2008-2009 passa in compropriet\u00e0 al . Nei primi mesi incontra diverse difficolt\u00e0; a partire da novembre cambia ruolo in campo, giocando come attaccante esterno, e inizia una crescita progressiva che lo porter\u00e0 a disputare un girone di ritorno positivo, in linea con i risultati della squadra emiliana, che conclude al decimo posto.\nConfermato anche per la stagione successiva, vive nuovamente un avvio di campionato sottotono. Dopo l'esonero di Castori con cui giocava come punta centrale, il nuovo tecnico Ficcadenti lo riporta nel ruolo di attaccante esterno e gli consegna la fascia di capitano. Il rendimento migliora e Moscardelli chiude la sua seconda stagione piacentina con 37 presenze e 14 reti, contribuendo alla salvezza ottenuta nel finale di stagione, con la squadra che termina due punti sopra la zona play-out.\nIl 4 agosto 2010 viene ufficializzato il suo passaggio al Chievo. Il 29 agosto del 2010, all'esordio in campionato, mette a segno il suo primo gol in Serie A contro il nella partita che i clivensi vincono per 2-1. Nella partita successiva contro il Genoa realizza il suo secondo gol in campionato. Il 21 novembre 2010 ha segnato il goal del momentaneo 2-0 contro l'Inter, sfida poi vinta 2-1. Chiude la sua prima stagione nella massima serie con 6 reti in 34 partite. Nelle due annate successive trova meno spazio nell'attacco clivense, impiegato come riserva di Alberto Paloschi, Cyril Th\u00e9r\u00e9au e Sergio Pellissier, totalizzando rispettivamente 25 e 7 presenze in campionato.\nPoco utilizzato tra i clivensi, in quanto chiuso in attacco dagli altri attaccanti della rosa, il 31 gennaio 2013 viene ufficializzato il suo passaggio al Bologna, con cui firma un contratto di un anno e mezzo, fino al 2014, su richiesta di Stefano Pioli che lo aveva gi\u00e0 allenato al Piacenza e al Chievo. Esordisce con i rossoblu alla prima partita utile, il 3 febbraio seguente in Pescara-Bologna (2-3), sostituendo Alessandro Diamanti al 34' della ripresa.\nIl 27 aprile, durante la partita disputata contro l'Atalanta, sostituisce tra i pali a tempo scaduto, con i cambi esauriti, il compagno di squadra Gianluca Curci, rimasto infortunato in precedenza.\nMette a segno la sua prima rete in campionato il 12 maggio contro il (vittoria per 0-2). Conclude l'annata con 9 presenze e una rete in maglia felsinea.\nPer la stagione 2013-2014 veste la maglia n\u00b0 10, lasciata libera dal partente Alberto Gilardino. Alla seconda giornata della stagione 2013-2014, parte titolare e segna la prima rete stagionale del Bologna contro la ; il risultato finale sar\u00e0 2-2. Parte nell'undici titolare anche nella successiva partita esterna contro l', ed anche in questa occasione, il Bologna esce imbattuto e rimedia un pareggio per 1-1. Il 3 dicembre torna a segnare contro il Siena in Coppa Italia, ma la sua rete non basta ad evitare la definitiva sconfitta per 2-1 ai tempi supplementari. A fine stagione rimane svincolato.\nIl 1\u00ba agosto 2014 viene tesserato dal , in Lega Pro. Fa il suo esordio in giallorosso nella partita del primo turno preliminare di Coppa Italia del 10 agosto 2014 vinta per 5-0 contro il Foligno; nel corso dell'incontro segna anche il suo primo gol con il Lecce al 72' su calcio di rigore, fissando il punteggio sul definitivo 5-0. Gioca anche da titolare il secondo turno di Coppa il 16 agosto, dove il Lecce per\u00f2 viene eliminato contro lo Spezia con il risultato di 1-0.\nIl 29 novembre 2014 con la maglia del Lecce contro il Melfi (gara vinta 4-1 dai pugliesi) ha siglato il suo 150\u00ba gol in carriera. Conclude la stagione con un bottino personale di 15 gol, miglior marcatore stagionale della sua squadra.\nIl 12 luglio 2016, dopo essere rimasto svincolato, firma con l'. Diviene capitano della squadra e nella prima stagione ottiene 36 presenze complessive con 18 gol. Nella stagione seguente raggiunge la salvezza nel girone A nonostante i 13 punti di penalizzazione inflitti agli amaranto, mettendo a segno 12 reti.\nIl 3 luglio 2018 viene comunicato l'ingaggio da parte del , di cui diviene sin da subito il capitano, dopo gli addii di Andrea Lisuzzo e Daniele Mannini. Esordisce con i nerazzurri il 29 luglio contro la Triestina, nell'incontro valevole per il primo turno di Coppa Italia, segnando una doppietta. In tutto il campionato segna 8 reti, pi\u00f9 altre 2 nei play-off, al termine della stagione ottiene la promozione in Serie B coi pisani. Il 16 dicembre 2019 realizza una doppietta nella vittoria per 3-1 sul campo del Trapani, tornando al gol in serie B dopo nove anni.\nIl 29 agosto 2020 annuncia il suo ritiro dal calcio giocato, e il suo ingresso nello staff tecnico del Pisa."}
{"id": "2385021", "revid": "287204", "url": "https://it.wikipedia.org/wiki?curid=2385021", "title": "Regions Morgan Keegan Championships and the Cellular South Cup 2009", "text": "Il Regions Morgan Keegan Championships and the Cellular South Cup 2009 \u00e8 stato un torneo giocato sul cemento del Racquet Club of Memphis a Memphis nel Tennessee. \u00c8 stata la 34\u00aa edizione del Regions Morgan Keegan Championships, la 24\u00aa del Cellular South Cup. Il Regions Morgan Keegan Championships faceva parte dell'ATP World Tour 500 series nell'ambito dell'ATP World Tour 2009, il Cellular South Cup del Tornei WTA International nell'ambito del WTA Tour 2009. Sia il torneo maschile sia quello femminile sono durati dal 15 al 22 febbraio 2009.\nPartecipanti WTA.\nAltri partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nPartecipanti ATP.\nAltri partecipanti.\nGiocatori che hanno ricevuto una Wild card:\nGiocatori passati dalle qualificazioni:\nCampioni.\nSingolare maschile.\n Andy Roddick ha battuto in finale Radek \u0160t\u011bp\u00e1nek, 7-5, 7-5\nSingolare femminile.\n Viktoryja Azaranka ha battuto in finale Caroline Wozniacki, 6\u20131, 6\u20133\nDoppio maschile.\n Mardy Fish / Mark Knowles hanno battuto in finale Travis Parrott / Filip Pol\u00e1\u0161ek, 7-6(7), 6-1\nDoppio femminile.\n Viktoryja Azaranka / Caroline Wozniacki hanno battuto in finale Juliana Fedak / Micha\u00eblla Krajicek, 6\u20131, 7\u20136(2)"}
{"id": "2385024", "revid": "1442080", "url": "https://it.wikipedia.org/wiki?curid=2385024", "title": "Pallavolo Sumirago", "text": "La Pallavolo Sumirago \u00e8 stata una societ\u00e0 pallavolistica femminile di Sumirago, paese in provincia di Varese.\nStoria della societ\u00e0.\nApprodata per la prima volta in Serie A1 stagione 1992-93, sponsorizzata dall'Ecoclear, chiuse il campionato al decimo posto, garantendosi la permanenza nella massima serie per la stagione successiva. Al secondo anno Sumirago chiuse terza in \"regular season\" guadagnandosi l'accesso alla Coppa CEV; fu poi eliminata al primo turno dei \"play-off\" scudetto dalla Teodora Ravenna.\nNel 1994-95 la squadra chiuse al sesto posto l'A1 e, come nella stagione precedente, l'eliminazione nei \"play-off\" avvenne ancora al primo turno, per mano di Ravenna. L'annata si concluse per\u00f2 con la vittoria della Coppa CEV, ottenuta sconfiggendo in finale la squadra ucraina dell'Orbita Zaporozhije.\nNel 1995-96 Sumirago si qualific\u00f2 per la terza volta ai \"play-off\", perdendo nuovamente nei quarti contro la Foppapedretti Bergamo, poi vincitrice del titolo. Perso lo sponsor Ecoclear, a fine stagione la societ\u00e0 rinunci\u00f2 all'iscrizione alla massima serie per la stagione successiva, cedendo i diritti a Reggio Calabria e scomparendo dal panorama pallavolistico."}
{"id": "2385025", "revid": "767487", "url": "https://it.wikipedia.org/wiki?curid=2385025", "title": "941 a.C.", "text": ""}
{"id": "2385028", "revid": "76963", "url": "https://it.wikipedia.org/wiki?curid=2385028", "title": "Sung Kang", "text": "Biografia.\nFiglio di immigrati sudcoreani, Sung Kang \u00e8 conosciuto soprattutto per aver interpretato il ruolo di Han Lue in cinque capitoli della popolare saga di \"Fast and Furious\", \"\" (2006), \"Fast &amp; Furious - Solo parti originali\" (2009), \"Fast &amp; Furious 5\" (2011), \"Fast &amp; Furious 6\" (2013) e \" Fast &amp; Furious 9\" (2021).\nNel 2005 ottiene un ruolo nel film \"The Motel\". Nel 2007 ha una piccola parte nel film \"Transformers\". Nel 2017 interpreta il ruolo del viceprocuratore John Mak nella serie televisiva prodotta da 50 Cent, \"Power\". Nel 2009 recita nel film \"Ninja Assassin\".\n\u00c8 stato proprietario di un ristorante chiamato Saketini a Los Angeles, in California, oramai chiuso.\nDoppiatori italiani.\nNelle versioni in italiano dei suoi film, Kang \u00e8 stato doppiato da:\nDa doppiatore \u00e8 sostituito da:"}
{"id": "2385031", "revid": "144796", "url": "https://it.wikipedia.org/wiki?curid=2385031", "title": "Antoinette de M\u00e9rode-Westerloo", "text": ""}
{"id": "2385032", "revid": "767487", "url": "https://it.wikipedia.org/wiki?curid=2385032", "title": "951 a.C.", "text": ""}
{"id": "2385035", "revid": "767487", "url": "https://it.wikipedia.org/wiki?curid=2385035", "title": "961 a.C.", "text": ""}
{"id": "2385038", "revid": "1908306", "url": "https://it.wikipedia.org/wiki?curid=2385038", "title": "Porchia", "text": "Porchia \u00e8 un ex comune italiano della provincia di Ascoli Piceno di 400 abitanti di Montalto delle Marche.\nStoria.\nIl territorio di Porchia \u00e8 abitato fin dall'antichit\u00e0, esistendo testimonianza della presenza di necropoli sia picene sia romane. La fondazione vera e propria risale per\u00f2 al IV secolo, durante le invasioni barbariche. Il borgo prende il nome di \"Porcia\". Il castello porchiese sorge all'epoca delle incursioni saracene, intorno al IX secolo.\nNel 1291 il papa ascolano Niccol\u00f2 IV attribuisce al castello la prima forma di autonomia, ammettendolo all'elezione del podest\u00e0. Di l\u00ec a poco Porchia entra a far parte dei castelli di Ascoli, come baluardo nordorientale della citt\u00e0. Ascoli offre a sua volta aiuto militare al castello (1319-1321). Di questo \"status\" la frazione reca tuttora traccia, con la partecipazione della sua rappresentanza alla Quintana di Ascoli Piceno.\nNel 1377, il pi\u00f9 spavaldo, valoroso ma anche crudele dei signori ghibellini, Boffo da Massa realizza una piccola signoria al confine tra gli stati di Fermo e di Ascoli Piceno costituita da Carassai, Castignano, Cossignano e Porchia. Nel 1380 Antonio di Acquaviva della famiglia dei duchi di Atri, fece prigioniero Guarniero, figlio di Boffo e lo rinchiuse nel carcere di Santa Vittoria. Lo tenne in ostaggio a lungo e minacci\u00f2 di ucciderlo se il padre non gli avesse consegnato i castelli di Porchia e Cossignano.\nIl 4 settembre 1387 Boffo da Massa viene ucciso a Carassai. Cossignano, il giorno dopo la morte del Tiranno e Porchia, il giorno successivo si confederarono, con Fermo.\nPur soggetta al comune di Ascoli, tuttavia, Porchia appartiene alla diocesi di Fermo, nella quale rester\u00e0 fino al 1571, quando sar\u00e0 aggregata alla diocesi di Ripatransone; nel 1586 poi il montaltese papa Peretti, Sisto V, elevando a sede vescovile la sua citt\u00e0, ne ricaver\u00e0 il territorio appunto dalla diocesi ripana, scorporandone anche Porchia (14 novembre). Il primo vescovo di Montalto, Paolo Emilio Giovannini, \u00e8 nativo del castello, e i fornaciai porchiesi forniscono i mattoni per la costruzione della nuova cattedrale.\nIl comune di Porchia cessa di esistere nel 1861, sopraggiunta l'Unit\u00e0 d'Italia, allorch\u00e9 un decreto piemontese lo accorpa definitivamente a Montalto delle Marche.\nSport.\nCalcio.\nLa squadra della piccola frazione \u00e8 l'Atletico Porchia che milita attualmente nella Seconda Categoria."}
{"id": "2385039", "revid": "767487", "url": "https://it.wikipedia.org/wiki?curid=2385039", "title": "971 a.C.", "text": ""}
{"id": "2385041", "revid": "767487", "url": "https://it.wikipedia.org/wiki?curid=2385041", "title": "981 a.C.", "text": ""}
{"id": "2385042", "revid": "767487", "url": "https://it.wikipedia.org/wiki?curid=2385042", "title": "901 a.C.", "text": ""}
{"id": "2385050", "revid": "373722", "url": "https://it.wikipedia.org/wiki?curid=2385050", "title": "Dodecascoeno", "text": ""}
{"id": "2385052", "revid": "287204", "url": "https://it.wikipedia.org/wiki?curid=2385052", "title": "Jos\u00e9 Alfonso Pizarro", "text": "Biografia.\nDa giovane entr\u00f2 nel servizio navale dei Cavalieri Ospitalieri. Fu cavaliere del Sovrano Militare Ordine di Malta, e gentiluomo di camera del re. In seguito serv\u00ec la marina spagnola raggiungendo il grado di contrammiraglio.\nQuando il governo spagnolo seppe della spedizione britannica dell'ammiraglio George Anson nel Pacifico, due navi e quattro fregate spagnole, con un reggimento di fanteria, partirono per il Cile. La flotta, guidata da Pizarro, part\u00ec nell'ottobre del 1740, ed arriv\u00f2 il 5 gennaio 1741 a R\u00edo de la Plata. Sapendo che Anson stava facendo rifornimento a Santa Catarina per poi entrare nel Pacifico tramite lo stretto di Le Maire (a sud-est della Terra del Fuoco), Pizarro salp\u00f2 per poterlo incrociare. Perse per\u00f2 una nave ed una fregata durante una burrasca, e fu obbligato a tornare indietro per le riparazioni. Durante il secondo tentativo, con due vascelli, fu di nuovo disalberato e dovette tornare a Montevideo. Da qui invi\u00f2 la fregata \"Esperanza\" nel Pacifico, e doppi\u00f2 le Ande in Per\u00f9, dove per qualche tempo fu comandante in capo della marina.\nIn seguito alla pace stipulata con l'Inghilterra, Pizarro lasci\u00f2 la fregata nel Pacifico e torn\u00f2 a Montevideo via terra, dove trov\u00f2 la propria nave ammiraglia, la \"Asia\", pronta a ripartire. La us\u00f2 per tornare in Europa nel novembre del 1745. Parte della ciurma era composta da indigeni delle pampas, che una notte si ammutinarono agli spagnoli, uccidendo la guardia sul ponte. Avevano preso possesso del vascello quando Pizarro riusc\u00ec ad uccidere il capobanda, e nella confusione gli ammutinati furono spinti in mare.\nAl suo arrivo a Cadice nel gennaio del 1746, Pizarro fu promosso vice-ammiraglio. Nel 1749 fu nominato vicer\u00e9 e capitano generale della Nuova Granada. Giunse a Cartagena de Indias a bordo della fregata \"Uaricochea\" nei primi giorni del novembre del 1749, dove prest\u00f2 giuramento davanti al predecessore, Sebasti\u00e1n de Eslava.\nForm\u00f2 un monopolio dell'aguardiente, che provoc\u00f2 rivolte. Organizz\u00f2 la zecca. Miglior\u00f2 le comunicazioni con Bogot\u00e1. Inizi\u00f2 la costruzione del ponte in pietre e malta di San Antonio, sulla confluenza tra il R\u00edo San Agust\u00edn ed il R\u00edo San Francisco a Bogot\u00e0. Quest'ultima opera fu completata dal suo successore, Jos\u00e9 Sol\u00eds Folch de Cardona.\nPizarro rimase in carica fino al 1753, quando lasci\u00f2 il comando al suo successore e torn\u00f2 in Spagna."}
{"id": "2385055", "revid": "287204", "url": "https://it.wikipedia.org/wiki?curid=2385055", "title": "Jose Alfonso Pizarro", "text": ""}
{"id": "2385056", "revid": "19933", "url": "https://it.wikipedia.org/wiki?curid=2385056", "title": "Jos\u00e9 Alonso Pizarro", "text": ""}
{"id": "2385057", "revid": "19933", "url": "https://it.wikipedia.org/wiki?curid=2385057", "title": "Jose Alonso Pizarro", "text": ""}
{"id": "2385063", "revid": "767487", "url": "https://it.wikipedia.org/wiki?curid=2385063", "title": "919 a.C.", "text": ""}
{"id": "2385068", "revid": "767487", "url": "https://it.wikipedia.org/wiki?curid=2385068", "title": "917 a.C.", "text": ""}
{"id": "2385071", "revid": "767487", "url": "https://it.wikipedia.org/wiki?curid=2385071", "title": "918 a.C.", "text": ""}
{"id": "2385072", "revid": "767487", "url": "https://it.wikipedia.org/wiki?curid=2385072", "title": "Love in Elevator", "text": "Love in Elevator \u00e8 un gruppo alternative rock italiano attivo sulla scena musicale dal 2004, anno in cui debuttano con la prima prova discografica, Venoma ep.\nBiografia.\nIl nome della band non vuole far riferimento alla hit degli Aerosmith, bens\u00ec vuole essere un omaggio a due band di culto degli anni '60: i Love di Arthur Lee e i 13th Floor Elevators di Roky Erickson.\nIl progetto sin dalle origini ruota attorno alla figura di Anna Carazzai (voce, chitarra, basso, piano, autrice di testi e musiche).\nDal 2004 la band inizia una collaborazione con l'etichetta Jestrai Records con la quale producono un ep Venoma (2004, distribuzione Venus), e due album: Sue Me (2005, distribuzione Venus) che contiene un'originale versione di Afterhours dei Velvet Underground in cui Luca Ferrari (Verdena) suona la batteria.\nNel 2004 sono anche presenti nella compilation tributo ai Beatles con una versione punk del brano Helter Skelter (The Beatles) in The Beatles Tribute (Jestrai 2004).\nSin dall'ep di debutto la band si distingue all'interno del panorama rock italiano indipendente per le forti influenze internazionali e un'attitudine tipica del rock alternativo anni '90.\nNel corso degli anni sono stati avvicinati dalla critica al sound di band americane quali Babes in Toyland, Sonic Youth, Nirvana, Fugazi, Jane's Addiction.\nIl percorso live comincia ad ingranare partendo da piccoli club underground e bar, fino ad arrivare a palchi di supporto a band come Verdena (I), One Dimensional Man (I), Tre Allegri Ragazzi Morti (I), Art Brut (UK), Shellac (USA), e partecipando al grande Rock in Idro nel 2005, insieme a grandi artisti internazionali come Juliette Lewis and the Licks, Turbonegro, The Hives.\nNel 2008 pubblicano per la Jestrai Records l'album \"Re Pulsion\", che vede alla batteria Francesco Valente gi\u00e0 (Il Teatro degli Orrori, One Dimensional Man). Al disco hanno partecipato anche Giulio Favero (chitarra), Luca Ferrari (batteria) e Andrea Garbo (ex-Jennifer Gentle,chitarra). Con Re Pulsion (2008), la band mette meglio a fuoco il proprio sound: strati di riff grondanti di bont\u00e0 grunge e post punk, e la voce sbarazzina e impressionante di Anna, timbro distintivo della band, che alterna ringhiate aggressive a dolcezza infantile.\nNel 2008 la band scollina in Francia per un fortunato mini tour che tocca Bordeaux, Montpellier, Toulose, Marseille e Nimes.\nNel 2009 sono la band di supporto ufficiale scelta dai Mudhoney, padrini del grunge statunitense, per le loro date italiane.\nAd ottobre dello stesso anno, esce anche il video di \"2:20\", brano tratto da Re Pulsion, curato da Elisa Fabris, una giovane artista trevigiana. Il video, in bianco e nero, ricco di citazioni che rimandano alle pellicole anni 1960, \u00e8 stato girato e montato dalla regista in Nuova Zelanda.\nAlla fine del 2010 esce il terzo album \"Il giorno dell'assenza\", il primo cantato interamente in lingua italiana. In questo album \u00e8 presente un nuovo strumento ossia il pianoforte usato dalla cantante-leader del gruppo Anna Carazzai. Il singolo estratto dall'album \u00e8 \"Mata Hari\", di cui \u00e8 stato girato un video per la regia di Elisa Fabris,gi\u00e0 regista del video di \"2:20\".\nNel 2012 i LIE sono la band di supporto ufficiale scelta dagli statunitensi Meat Puppets per il loro tour italiano. A dicembre dello stesso anno partecipano al prestigioso festival inglese \"All Tomorrow's Parties\", accanto a Neurosis, Shellac, Kim Deal, e molti altri. Nel 2015 sono scelti anche dai Refused, padrini dell'hardcore svedese, come supporto ufficiale in Italia .\nNel 2019 esce per Lagoonar il quarto album \"Lies To Stars,\" registrato e mixato da Andrea Volpato al Fox Studio e masterizzato da Bob Weston al Chicago Mastering Service.\nCuriosit\u00e0.\nIl 15 febbraio 2021 nasce la seconda figlia Maddalena dalla relazione con il batterista Francesco Valente"}
{"id": "2385073", "revid": "767487", "url": "https://it.wikipedia.org/wiki?curid=2385073", "title": "916 a.C.", "text": ""}
{"id": "2385076", "revid": "648716", "url": "https://it.wikipedia.org/wiki?curid=2385076", "title": "Profeta imberbe", "text": "Il Profeta imberbe \u00e8 una scultura di Donatello proveniente dalle nicchie del terzo ordine del Campanile di Giotto, risalente al 1416-1418. \u00c8 in marmo bianco a grandezza naturale (190x64x63 cm) ed \u00e8 oggi conservata nel Museo dell'Opera del Duomo di Firenze. \nStoria.\nLa statua era la prima, da sinistra, del lato est del campanile, quello verso la cupola del Brunelleschi, che all'epoca doveva ancora essere costruita. Le altre tre statue di questo lato erano il \"Profeta barbuto\" di Nanni di Bartolo (1408), il \"Sacrificio di Isacco\" di Donatello e Nanni di Bartolo (1421) e il \"Profeta pensieroso\", sempre di Donatello (1418-1420).\nLe statue delle nicchie vennero trasferite nel museo nel 1937 e sostituite all'esterno da copie. Annerite dagli agenti atmosferici sono tuttora in corso di pulizia a restauro. Il \"Profeta imberbe\" non \u00e8 ancora stato restaurato.\nDescrizione.\nIl soggetto della statua non \u00e8 stato chiaramente identificato per la mancanza di attributi iconografici, per cui \u00e8 chiamato col nome convenzionale di \"Profeta imberbe\" o \"col cartiglio\". La statua \u00e8 ispirata al modello classico dell'oratore ed \u00e8 caratterizzata da un forte realismo e da una profonda intensit\u00e0 espressiva, sottolineata dal leggero ancheggiamento e dallo scarto verso sinistra della testa, estrinsecante un senso di energia trattenuta come nelle migliori opere di Donatello. Pare che per questa opera fece da modello Filippo Brunelleschi, amico di Donatello di circa dieci anni pi\u00f9 anziano. La testa \u00e8 infatti trattata con penetrante individuazione fisiognomica che non ha niente di convenzionale.\nI lineamenti sono contratti e disarmonici, ma l'effetto generale di imponenza e dignit\u00e0 \u00e8 dato dai gesti pacati e dal forte effetto chiaroscurale dei panneggi. La figura guarda verso il basso, poich\u00e9 la sua collocazione iniziale era a molti metri di altezza. Il gesto di indicare il cartiglio che regge in mano \u00e8 molto eloquente e sottolinea l'importanza della sua profezia e lo sforzo insistente di comunicare con l'osservatore. Le lettere, probabilmente dipinte, non sono per\u00f2 pi\u00f9 visibili."}
{"id": "2385078", "revid": "767487", "url": "https://it.wikipedia.org/wiki?curid=2385078", "title": "915 a.C.", "text": ""}
{"id": "2385081", "revid": "767487", "url": "https://it.wikipedia.org/wiki?curid=2385081", "title": "925 a.C.", "text": ""}
{"id": "2385082", "revid": "838137", "url": "https://it.wikipedia.org/wiki?curid=2385082", "title": "945 a.C.", "text": ""}
{"id": "2385086", "revid": "767487", "url": "https://it.wikipedia.org/wiki?curid=2385086", "title": "955 a.C.", "text": ""}
{"id": "2385089", "revid": "767487", "url": "https://it.wikipedia.org/wiki?curid=2385089", "title": "965 a.C.", "text": ""}
{"id": "2385092", "revid": "767487", "url": "https://it.wikipedia.org/wiki?curid=2385092", "title": "975 a.C.", "text": ""}
{"id": "2385099", "revid": "767487", "url": "https://it.wikipedia.org/wiki?curid=2385099", "title": "939 a.C.", "text": ""}
{"id": "2385101", "revid": "767487", "url": "https://it.wikipedia.org/wiki?curid=2385101", "title": "929 a.C.", "text": ""}
{"id": "2385102", "revid": "767487", "url": "https://it.wikipedia.org/wiki?curid=2385102", "title": "928 a.C.", "text": ""}
{"id": "2385105", "revid": "767487", "url": "https://it.wikipedia.org/wiki?curid=2385105", "title": "938 a.C.", "text": ""}
{"id": "2385106", "revid": "767487", "url": "https://it.wikipedia.org/wiki?curid=2385106", "title": "948 a.C.", "text": ""}
{"id": "2385107", "revid": "767487", "url": "https://it.wikipedia.org/wiki?curid=2385107", "title": "927 a.C.", "text": ""}
{"id": "2385110", "revid": "767487", "url": "https://it.wikipedia.org/wiki?curid=2385110", "title": "937 a.C.", "text": ""}
{"id": "2385112", "revid": "767487", "url": "https://it.wikipedia.org/wiki?curid=2385112", "title": "947 a.C.", "text": ""}
{"id": "2385116", "revid": "767487", "url": "https://it.wikipedia.org/wiki?curid=2385116", "title": "966 a.C.", "text": ""}
{"id": "2385118", "revid": "767487", "url": "https://it.wikipedia.org/wiki?curid=2385118", "title": "956 a.C.", "text": ""}
{"id": "2385119", "revid": "2128848", "url": "https://it.wikipedia.org/wiki?curid=2385119", "title": "Capolinea (locale jazz)", "text": "Il Capolinea, chiamato cos\u00ec per essere stato simbolicamente considerato l'approdo notturno finale (dopo concerti o sessioni di registrazione) dei musicisti di jazz residenti o di passaggio a Milano, \u00e8 stato uno storico locale situato lungo il Naviglio Grande, in via Ludovico il Moro 119 (vicino al capolinea del tram 19).\nStoria.\nVenne fondato nel 1968 da Nando de Luca e Giorgio Vanni, ex batterista toscano, con l'intento di abbinare cucina e musica, e chiuse nel 1998, in seguito a problemi di natura legale ed economica. Divenne in breve tempo uno dei maggiori ritrovi della musica jazz in Italia, un vero e proprio \"tempio del jazz\" di respiro internazionale in cui suonarono i pi\u00f9 famosi artisti italiani e stranieri. In quel periodo, per sole due stagioni, rimase aperto anche un altro storico jazz club milanese, il Jazz Power, e spesso gli artisti che si erano esibiti in quello concludevano la serata al Capolinea.\nEra dotato di un ampio palco che spesso veniva utilizzato per registrare dischi dal vivo. Tra i tanti, si ricordano \"At Capolinea\" di Chet Baker (Red Records, 1984) e l'album \"Capolinea\" del Banco del Mutuo Soccorso (Ricordi, 1979).\nFrequentato da un pubblico eterogeneo, il Capolinea, pi\u00f9 che un locale, era \"il ritrovo\" a Milano per amanti del jazz e musicisti, tappa fissa per ogni artista che passava da Milano e dall'Italia. Non si contano le entusiasmanti \"jam session\", che si protraevano anche fino all'alba, davanti ad appassionati che lasciavano il locale solo quando gli strumenti venivano riposti dai musicisti nelle custodie.\nDurante il giorno venivano anche date lezioni di musica: si ricorda il maestro Enrico Lucchini che, al piano superiore del locale, dal 1973 dava lezioni di batteria ad allievi provenienti da tutta Italia.\nIl pianoforte.\nDal 2017 il pianoforte del Capolinea, uno Yamaha CS, \u00e8 ospitato presso il Circolo Arci Bellezza di Milano, nella storica Palestra Visconti, utilizzata come \"set\" da Luchino Visconti per alcune scene di \"Rocco e i suoi fratelli\".\nRecuperato e restaurato, \u00e8 utilizzato ancora per concerti jazz ospitati dal locale."}
{"id": "2385123", "revid": "767487", "url": "https://it.wikipedia.org/wiki?curid=2385123", "title": "957 a.C.", "text": ""}
{"id": "2385128", "revid": "767487", "url": "https://it.wikipedia.org/wiki?curid=2385128", "title": "946 a.C.", "text": ""}
{"id": "2385129", "revid": "767487", "url": "https://it.wikipedia.org/wiki?curid=2385129", "title": "936 a.C.", "text": "Eventi.\nIn Fenicia, a Hiram I il grande re di Tiro, succede il figlio Baalazar.\nMorti.\nMuore il re fenicio di Tiro Hiram I il grande."}
{"id": "2385130", "revid": "767487", "url": "https://it.wikipedia.org/wiki?curid=2385130", "title": "926 a.C.", "text": ""}
{"id": "2385135", "revid": "767487", "url": "https://it.wikipedia.org/wiki?curid=2385135", "title": "983 a.C.", "text": ""}
{"id": "2385139", "revid": "767487", "url": "https://it.wikipedia.org/wiki?curid=2385139", "title": "982 a.C.", "text": ""}
{"id": "2385141", "revid": "767487", "url": "https://it.wikipedia.org/wiki?curid=2385141", "title": "973 a.C.", "text": "Eventi.\nIn Assiria Assur-reshishi II succede al re Assur-rabi II.\nMorti.\nMuore il re assiro Assur-rabi II."}
{"id": "2385143", "revid": "64493491", "url": "https://it.wikipedia.org/wiki?curid=2385143", "title": "Profeta pensieroso", "text": "Il Profeta pensieroso \u00e8 una scultura di Donatello proveniente dalle nicchie del terzo ordine del Campanile di Giotto, risalente al 1418-1420. \u00c8 in marmo bianco a grandezza naturale (193x64x44 cm) ed \u00e8 oggi conservata nel Museo dell'Opera del Duomo di Firenze. \nStoria.\nLa statua era la prima da destra del lato est del campanile, quello verso la cupola del Brunelleschi, che all'epoca doveva ancora essere costruita. Le altre tre statue di questo lato erano il \"Profeta imberbe\", sempre di Donatello (1416-1418), il \"Profeta barbuto\" di Nanni di Bartolo (1408) e il \"Sacrificio di Isacco\" di Donatello e Nanni di Bartolo (1421).\nLe statue delle nicchie vennero trasferite nel museo nel 1937 e sostituite all'esterno da copie. Annerite dagli agenti atmosferici sono tuttora in corso di pulizia a restauro. Il \"Profeta pensieroso\" non \u00e8 ancora stato restaurato.\nDescrizione.\nIl soggetto della statua non \u00e8 stato chiaramente identificato per la mancanza di attributi iconografici, per cui \u00e8 chiamato col nome convenzionale di \"Profeta barbuto\" o \"Il Pensieroso\", per via dell'espressione assorta sottolineata dalla mano che regge il mento con un dito disteso sulla guancia. La statua \u00e8 caratterizzata da un forte realismo e da una profonda intensit\u00e0 espressiva con un senso di energia trattenuta come nelle migliori opere di Donatello. La testa \u00e8 trattata con penetrante individuazione fisiognomica che non ha niente di convenzionale e ricorda il \"San Marco\" di Orsanmichele, di pochi anni anteriore. I lineamenti sono contratti e disarmonici, ma l'effetto generale di imponenza e dignit\u00e0 \u00e8 dato dai gesti pacati e dal forte effetto chiaroscurale dei panneggi. \nLa figura guarda verso il basso poich\u00e9 la sua collocazione iniziale era a molti metri di altezza, quindi, col busto leggermente inclinato in avanti, guarda verso i suoi ideali spettatori.\nRestano tracce di colorazione, ad esempio in una delle pupille."}
{"id": "2385144", "revid": "838137", "url": "https://it.wikipedia.org/wiki?curid=2385144", "title": "972 a.C.", "text": ""}
{"id": "2385145", "revid": "767487", "url": "https://it.wikipedia.org/wiki?curid=2385145", "title": "964 a.C.", "text": ""}
{"id": "2385146", "revid": "767487", "url": "https://it.wikipedia.org/wiki?curid=2385146", "title": "963 a.C.", "text": ""}
{"id": "2385148", "revid": "767487", "url": "https://it.wikipedia.org/wiki?curid=2385148", "title": "913 a.C.", "text": ""}
{"id": "2385153", "revid": "838137", "url": "https://it.wikipedia.org/wiki?curid=2385153", "title": "914 a.C.", "text": ""}
{"id": "2385154", "revid": "767487", "url": "https://it.wikipedia.org/wiki?curid=2385154", "title": "923 a.C.", "text": ""}
{"id": "2385155", "revid": "27723", "url": "https://it.wikipedia.org/wiki?curid=2385155", "title": "Stazione di Como San Giovanni", "text": "La stazione di Como San Giovanni \u00e8 lo scalo di Rete Ferroviaria Italiana che serve la citt\u00e0 lariana.\nLa stazione \u00e8 posta sulla linea Chiasso-Milano ed \u00e8 capolinea della linea per Lecco, che si dirama dalla precedente alcuni chilometri pi\u00f9 a sud, oltre la stazione di Como Camerlata, presso il P.M. Albate (ex stazione di Albate-Camerlata).\nStoria.\nCome ricordato da un bassorilievo collocato all'interno del fabbricato viaggiatori, la dicitura \"San Giovanni\" ricorda il fatto che la stazione fu edificata nel luogo in cui, dal 1220 al 1815, si trovava l'antico monastero di San Giovanni in Pedemonte. Tra l'altro, la presenza nel sottosuolo di reperti legati all'attivit\u00e0 del monastero rallent\u00f2 notevolmente i lavori di scavo per la costruzione della prima infrastruttura.\nLa stazione fu inaugurata il 27 luglio 1875 assieme alla tratta Albate-Como della ferrovia per Milano. Rimase stazione di testa della linea fino all'anno successivo, quando fu ultimata la costruzione del tronco per Chiasso.\nDal 1888 la stazione funge da capolinea della linea per Lecco, mentre nel 1890 diventa operativo il ramo che collega la stazione allo Scalo merci Como Lago, situato in riva al lago, che permetteva le operazioni di carico e scarico delle merci provenienti dall'alto Lario. Gi\u00e0 nel 1965 il ramo venne definitivamente dismesso. Lo scalo merci sorgeva in prossimit\u00e0 dell'attuale diga foranea di Como; resti della linea sono visibili nell'attuale Via Borgovico (parte del viadotto in discesa) e nei giardini a lago, dove \u00e8 stata installata la vecchia locomotiva usata esclusivamente sulla rotta. \nDall'ingresso della Svizzera allo Spazio Schengen nel 2008, sono stati chiusi i posti di polizia di frontiera fissi.\nStrutture e impianti.\nIn origine il fabbricato viaggiatori era diverso da quello attuale ma fu necessario ricostruirlo dopo le distruzioni della seconda guerra mondiale su progetto dell'ingegner Paolo Perilli e fu inaugurato nel 1949.\nSi tratta di una struttura in mattoni su due livelli (di cui solo il piano terra \u00e8 accessibile ai viaggiatori) e composta da tre corpi uniti fra loro da una vetrata che garantisce gran parte dell'illuminazione al corridoio interno; entrambi i corpi sono dotati di pensilina sia per quanto riguarda il piazzale binari, sia per il fronte del fabbricato. L'edificio principale \u00e8 lungo 132 metri, alto 10 e largo 17, con un atrio principale di 600 metri quadrati.\nSono presenti cinque binari di transito, di cui quattro ad uso passeggeri, e diversi binari tronchi intestati al corpo della stazione, accanto al binario 1: tre sul fronte sud (uno dei quali con banchina e utilizzato come capolinea della linea per Molteno-Lecco) e due sul fronte nord.\n\u00c8 dotata, inoltre, di un binario, a nord, che serve l'ufficio postale di Como Ferrovia e, a sud, di due binari che collegano la stazione al suo scalo merci ed alla sede dell'Agenzia delle Dogane.\nI quattro binari dedicati al trasporto passeggeri, sono dotati di banchina, coperti da una pensilina in cemento e collegati fra loro da un sottopassaggio e da ascensori.\nNel 2008 \u00e8 stato completato un intervento di ristrutturazione che ha comportato l'abbattimento delle barriere architettoniche, installazione di percorsi tattili per ipovedenti, rifacimento dei servizi igienici.\nServizi.\nLa stazione, i cui spazi commerciali sono gestiti dalla societ\u00e0 Centostazioni, offre i seguenti servizi:\nMovimento.\nComo San Giovanni \u00e8 servita dalla linea S11 del Servizio ferroviario suburbano di Milano (che corre da Chiasso a Rho passando per Monza e per la stazione Porta Garibaldi di Milano), da collegamenti a lunga percorrenza internazionali per la Svizzera dalla Stazione di Milano Centrale, da convogli locali da e per Molteno/Lecco e dalle relazioni S10 da e per Bellinzona e S40 da e per Varese/Aeroporto di Malpensa (via Mendrisio) della rete celere del Canton Ticino. Per queste ultime due tratte Como San Giovanni \u00e8, dal 2 settembre 2018, il capolinea orientale.\nSono circa i passeggeri che ogni anno frequentano la stazione.\nInterscambi.\nNel piazzale antistante il fabbricato viaggiatori \u00e8 presente una fermata automobilistica ASF, mentre dal 1906 al 1952, era presente un capolinea della rete tranviaria di Como (oggi dismessa)."}
{"id": "2385156", "revid": "838137", "url": "https://it.wikipedia.org/wiki?curid=2385156", "title": "924 a.C.", "text": ""}
{"id": "2385157", "revid": "844563", "url": "https://it.wikipedia.org/wiki?curid=2385157", "title": "Coppa Italia Serie D 2001-2002", "text": "La Coppa Italia Serie D 2001-2002, terza edizione della manifestazione, \u00e8 iniziata il 26 agosto 2001 ed \u00e8 terminata il 24 aprile 2002 con la vittoria della Pievigina.\nBreve regolamento.\nLa formula dell'edizione 2001-2002 della Coppa Italia Serie D \u00e8 rimasta invariata rispetto alla precedente.\nNella prima fase le 162 squadre di Serie D vengono raggruppate sia in gare di andata e ritorno che in triangolari. In seguito vi sono i trentaduesimi di finale, i sedicesimi, gli ottavi, i quarti, le semifinali e la finale con gare di andata e ritorno.\nDurante la fase ad eliminazione diretta, nel caso di parita al termine dei due incontri, non verranno disputati i tempi supplementari ma si tireranno direttamente i calci di rigore."}
{"id": "2385158", "revid": "767487", "url": "https://it.wikipedia.org/wiki?curid=2385158", "title": "934 a.C.", "text": ""}
{"id": "2385159", "revid": "149727", "url": "https://it.wikipedia.org/wiki?curid=2385159", "title": "Stazione di Como", "text": ""}
{"id": "2385160", "revid": "767487", "url": "https://it.wikipedia.org/wiki?curid=2385160", "title": "933 a.C.", "text": ""}
{"id": "2385162", "revid": "767487", "url": "https://it.wikipedia.org/wiki?curid=2385162", "title": "962 a.C.", "text": ""}
{"id": "2385163", "revid": "767487", "url": "https://it.wikipedia.org/wiki?curid=2385163", "title": "932 a.C.", "text": ""}
{"id": "2385164", "revid": "256896", "url": "https://it.wikipedia.org/wiki?curid=2385164", "title": "944 a.C.", "text": ""}
{"id": "2385167", "revid": "767487", "url": "https://it.wikipedia.org/wiki?curid=2385167", "title": "952 a.C.", "text": ""}
{"id": "2385168", "revid": "767487", "url": "https://it.wikipedia.org/wiki?curid=2385168", "title": "943 a.C.", "text": ""}
{"id": "2385169", "revid": "767487", "url": "https://it.wikipedia.org/wiki?curid=2385169", "title": "954 a.C.", "text": "Eventi.\nIn Egitto, a Siamon succede Psusennes II (XXI dinastia)."}
{"id": "2385173", "revid": "767487", "url": "https://it.wikipedia.org/wiki?curid=2385173", "title": "942 a.C.", "text": ""}
{"id": "2385174", "revid": "547034", "url": "https://it.wikipedia.org/wiki?curid=2385174", "title": "953 a.C.", "text": ""}
{"id": "2385182", "revid": "158913", "url": "https://it.wikipedia.org/wiki?curid=2385182", "title": "Cronologia biblica", "text": "La Bibbia contiene dettagliate notizie cronologiche, che consentono il calcolo approssimato del tempo trascorso fra la creazione di Adamo ed eventi databili storicamente, come la prima distruzione di Gerusalemme. In questo modo \u00e8 possibile sviluppare calendari, la cui epoca (cio\u00e8 l'evento iniziale) sia la creazione del mondo. Esempi sono il calendario bizantino e il calendario ebraico. In questi calendari tutte le date sono positive; non esistono cio\u00e8 date individuate dal numero di anni antecedenti l'epoca del calendario.\nDato che era diffusa fra gli ebrei e poi fra i cristiani l'opinione che il mondo sarebbe durato in totale 6000 anni, la data della creazione determinava anche la data della fine del mondo e ci\u00f2 aumentava l'interesse per il calcolo accurato della data.\nLe prime cronologie furono sviluppate dagli ebrei a partire circa dal 105 a.C. Ulteriori cronologie furono sviluppate sino al XIX secolo circa, dato che la grande maggioranza degli ebrei e dei cristiani credeva nella storicit\u00e0 letterale della Bibbia. \nAl giorno d'oggi a sostenere questa posizione restano soltanto i cosiddetti creazionisti della Terra giovane.\nL'esegesi biblica ha evidenziato come i numeri nella Bibbia abbiano spesso un significato convenzionale, per cui \u00e8 arbitrario pensare che gli agiografi intendessero fornire indicazioni storiche in senso proprio.\nDate della creazione ricavate dalla Bibbia.\nMolti autori hanno calcolato la data della creazione, ottenendo, per\u00f2 risultati diversi. Lo spettro delle proposte si articola su oltre 3000 anni dal 3483 a.C. al 6984. \nLa maggior parte delle proposte, tuttavia, si addensa attorno a due date: il 4000 a.C. e il 5300 a.C.\nCause di discrepanza fra le diverse datazioni.\nLe pi\u00f9 importanti cause di discrepanza sono:\nSi osservi inoltre che la definizione del primo anno del calendario \u00e8 soggetta a una variabilit\u00e0 di 1 o 2 anni in relazione alla definizione del primo capodanno. Vi sono, infatti, due problemi:\nLe cronologie ebraiche.\nLa prima cronologia biblica a noi nota \u00e8 quella contenuta nel Libro dei Giubilei, un'autorevole opera scritta poco prima del 105 a.C. da un fariseo. Essa copre il periodo dalla creazione all'Esodo, che viene datato al 2410 AM. In tal modo l'ingresso nella Terra Promessa si verifica nel 2450 AM, cio\u00e8 esattamente dopo 50 giubilei dalla creazione del mondo.\nQuesta cronologia fu rivista e completata nel II secolo e.V. dal Seder Olam Rabbah, la pi\u00f9 autorevole cronologia ebraica, che fu sostanzialmente adottata dal giudaismo rabbinico. Essa copre l'arco di tempo dalla creazione sino alla distruzione del secondo tempio, che viene collocata esattamente 10 giubilei dopo la distruzione babilonese del primo tempio. Per ottenere questo risultato, storicamente inattendibile, essa dovette accorciare drasticamente il periodo di dominazione persiana. La durata di soli 52 anni, inoltre, coincide con la durata attribuita all'esilio babilonese; una scelta forse data da obiettivi di simmetria. Questo computo della creazione, che \u00e8 uno dei pi\u00f9 brevi a causa dei 166 anni mancanti, \u00e8 all'origine dell'attuale calendario ebraico.\nPer l'ebraismo rabbinico, quindi, la creazione ebbe inizio il 25 Elul o il 25 Adar dell'anno 1 del calendario ebraico in modo che la creazione di Adamo, nel sesto giorno coincida con uno dei due capodanni ebraici. Scegliendo quello d'autunno, Adamo sarebbe stato creato il primo giorno del mese di Tishri dell'anno 2, che corrisponde al 6 ottobre del 3760 a.C.\nSi osservi, infine, che le cronologie ebraiche, come tutte quelle basate sul testo masoretico, comprimono in pochi anni lo sviluppo delle diverse civilt\u00e0. Secondo Genesi, infatti, la confusione delle lingue avvenne \"nei giorni di Peleg\", un patriarca vissuto \"solo\" 239 anni e la cui morte il Seder Olam Rabbah data AM 1996. Quando Abramo si rec\u00f2 in Egitto, trovandovi una civilt\u00e0 strutturata con tanto di faraone e suoi funzionari, erano trascorsi meno di 40 anni.\nAlcune cronologie cristiane.\nLe datazioni pi\u00f9 note sono:\nEusebio di Cesarea (ca. 265 - ca. 340), calcol\u00f2 la data del 5199 a.C., data spesso utilizzata nei paesi cattolici..\nIl giorno esatto della creazione.\nLa Genesi (cap. ) narra la creazione dell'universo e di tutte le creature viventi da parte di Dio nell'arco di sei giorni. Questi giorni sono usualmente intesi come giorni o fasi in cui si articola l'opera creativa divina. Diversi commentatori antichi e moderni, per\u00f2, li hanno intesi semplicemente come giorni in cui si \u00e8 articolata la visione ricevuta da Mos\u00e8 sul monte Sinai. Restando alla prima interpretazione:\nSe si crede che questo racconto sia vero in senso letterale (opinione, per\u00f2 contestata sin dall'antichit\u00e0) e si suppone che la creazione del mondo da parte di Dio avesse avuto inizio in corrispondenza di un evento astronomico ricco di significati simbolici (per esempio l'equinozio di primavera o di autunno) diventa possibile ipotizzare anche il giorno preciso in cui inizi\u00f2 la creazione del mondo.\nSecondo il calendario ebraico attuale la creazione del mondo ebbe luogo nell'autunno dell'anno 1, il 25 del mese di Elul, e la creazione di Adamo ebbe luogo nel sesto giorno, la cui occorrenza \u00e8 celebrata con la festa del capodanno ebraico (giorno di Rosh Hashana). Adamo quindi sarebbe nato nel giorno 1 dall'anno 2. I primi 5 giorni della creazione corrisponderebbero agli ultimi dell'anno 1 del calendario ebraico. L'anno della creazione, quindi, sarebbe il 3760 a.C., anche se l'anno 1 del calendario ebraico inizia fittiziamente con il suo capodanno teorico il 6 ottobre 3761.\nLa durata dei giorni biblici fra letteratura e fisica moderna.\nLa durata, per\u00f2, dei giorni biblici, alcuni dei quali nel racconto biblico hanno luogo prima della stessa creazione del sole e della terra, \u00e8 stata fonte di molte discussioni. La parola ebraica utilizzata dal testo biblico, infatti, indica genericamente un intervallo di tempo.\nLa convinzione che i sei giorni fossero da interpretare in senso allegorico \u00e8 antichissima e compare gi\u00e0 in una fonte autorevole come la Lettera di Barnaba, scritta fra il 70 e il 132 e perci\u00f2 contemporanea alla redazione degli ultimi libri del Nuovo Testamento. Poco dopo Clemente Alessandrino introdusse l'idea di una creazione simultanea, descritta dalla Bibbia in sei giorni per pura convenienza letteraria. Origene, invece, interpret\u00f2 tutto il racconto in modo esclusivamente allegorico. L'opinione di Clemente Alessandrino fu seguita anche da Sant'Agostino, che intende allegoricamente la successione e la distribuzione delle opere nei sei giorni. Anche San Tommaso d'Aquino riconobbe la legittimit\u00e0 di questa opinione.\nUn autore che crede che fra scoperte della scienza e racconto biblico vi sia un perfetto accordo \u00e8 Gerald Schroeder, fisico e teologo ebreo, che sostiene che il racconto biblico interpretato letteralmente, ma alla luce della fisica moderna, pu\u00f2 essere fatto corrispondere sia nelle fasi che nella durata con le acquisizioni della cosmologia del Big Bang.\nCronologia dettagliata.\nSi far\u00e0 riferimento alle date del testo masoretico, seguito dalle moderne bibbie in lingua volgare, avvisando una seconda volta che il testo della LXX riporta date molto diverse. Le date sono nella cronologia dalla Creazione o Anno Mundi (AM), che considera l'anno di nascita di Adamo come anno epocale.\nI dieci patriarchi fino al diluvio.\nGenesi contiene la cronologia dei patriarchi vissuti prima del Diluvio universale:\nNel seicentesimo anno della vita di No\u00e8, cio\u00e8 nell'anno 1656 dalla Creazione, avvenne il Diluvio universale (Genesi ). Secondo la LXX, invece il diluvio ebbe luogo 606 anni dopo, nel 2262.\nI dieci patriarchi dopo il diluvio.\nDopo il diluvio riprende l'elenco con altri nove patriarchi (Genesi ):\nAll'et\u00e0 di 70 anni Terach gener\u00f2 Abramo, Nacor e Aran (). Evidentemente questa \u00e8 la data del parto del maggiore dei tre. Se il primo figlio era Abramo, questi sarebbe nato nel 1948 AM.\nVarianti della data di nascita di Abramo.\nLa data di nascita di Abramo pu\u00f2 essere anticipata o posticipata di due anni per i seguenti motivi:\nLa nascita di Abramo, inoltre, pu\u00f2 essere posticipata di 60 anni al 2008 AM, come fanno la maggior parte dei commentatori cristiani, accettando che Abramo abbia lasciato Carran solo dopo la morte del padre, come sembrerebbe naturale dal fluire della narrazione e come affermato esplicitamente negli Atti degli apostoli (Atti ). La contraddizione con Genesi viene risolta supponendo che Abramo sia scritto per primo solo perch\u00e9 da lui discende il popolo ebraico, proprio come si \u00e8 ipotizzato per Sem e visto per Isacco. Le due sequenze di patriarchi, infatti, sono molto simili: per i primi patriarchi si indica un solo figlio, solo per l'ultimo se ne indicano tre. Secondo questa interpretazione Terach avrebbe generato il primogenito Aran all'et\u00e0 di 70 anni e Abramo a 130, per cui Abramo raggiunse 75 anni proprio quando lasci\u00f2 Carran (Genesi ). Questa differenza di et\u00e0 si accorda anche col fatto che i figli di Aran, Milca e Lot, sembrano poco pi\u00f9 giovani di Nacor e Abramo (Genesi ).\nLa LXX aggiunge circa 800 anni all'et\u00e0 dei patriarchi postdiluviani e pone questo evento circa nel 3412 AM.\nLa LXX, inoltre, inserisce un ulteriore patriarca dopo Arpacsad, di nome Cainan, in modo che il decimo patriarca mesopotamico sia Terach e, invece, Abramo sia il primo dei patriarchi nella terra di Canaan. Questo patriarca addizionale compare anche nel Libro dei Giubilei (8,1), oltre che nella genealogia di Ges\u00f9 (Luca ).\nI tre patriarchi nella terra di Canaan.\nNel seguito i dati cronologici non sono pi\u00f9 raccolti ordinatamente, ma sono sparsi in diversi passi:\nAbramo entr\u00f2 nella terra di Canaan a 75 anni, nel 2023 AM del computo ebraico, e dopo 25 anni gener\u00f2 Isacco, che gener\u00f2 Giacobbe all'et\u00e0 di 60 anni. Giacobbe aveva centotrent'anni quando entr\u00f2 in Egitto con la sua famiglia (Genesi ). Ci\u00f2 avvenne dopo 25+60+130=215 anni dall'ingresso di Abramo in Canaan, ossia nell'anno 2238 dalla Creazione, cio\u00e8 secondo il computo ebraico nel 3760-2238=1522 a.C. Secondo gli altri computi della data della creazione, sempre basati sulle date masoretiche, questa data potrebbe essere retrocessa di due o pi\u00f9 secoli.\nIl soggiorno in Egitto.\nSecondo il libro dell'Esodo i discendenti di Giacobbe vissero in Egitto per 430 anni (Esodo ). Questo periodo sembrerebbe iniziare dall'entrata di Giacobbe in Egitto; quindi, ne sarebbero usciti, guidati da Mos\u00e8, nell'anno 2668 dalla Creazione. Questa interpretazione produce molte contraddizioni con altre informazioni bibliche ed \u00e8, perci\u00f2, controversa. Secondo la maggior parte degli esegeti, infatti, i 430 anni devono essere contati dall'ingresso di Abramo nella terra di Canaan, che a quel tempo sarebbe stata soggetta all'Egitto. Ne danno conferma la Settanta e la Bibbia siriaca, che specificano che i 430 anni sono la durata del soggiorno in Egitto e in Canaan. Nel Nuovo Testamento anche San Paolo adotta questo calcolo (). I 430 anni, quindi devono essere suddivisi in due periodi uguali di 215 anni, relativi al soggiorno dei patriarchi in Canaan o nei pressi (filistea, terra di Goshen) e a quello in Egitto. L'Esodo, perci\u00f2, si collocherebbe al 2453 AM, ma pu\u00f2 esservi una differenza di circa 215 anni con altre cronologie. La tradizione ebraica ottiene una durata analoga ponendo l'Esodo 400 o 430 anni dopo la nascita di Isacco (cio\u00e8 una durata del soggiorno in Egitto rispettivamente di 210 o di 240 anni).. Nella prima ipotesi (400 anni) l'Esodo cadrebbe nel 2448 AM.\nDall'Esodo alla costruzione del tempio di Salomone.\nSecondo 1 Re , il quarto anno di regno di Salomone, nel quale inizia la costruzione del Tempio di Gerusalemme, corrisponde al quattrocentottantesimo anno dall'uscita di Israele dall'Egitto, cio\u00e8 al 2933 AM. Dato che l'avvio della costruzione pu\u00f2 essere datata approssimativamente al 966 a.C., l'Esodo sarebbe avvenuto nel 1446 a.C. mentre la data della creazione sarebbe prossima al 3900 a.C..\nUna indicazione analoga potrebbe essere ricavata sommando la durata degli eventi di tutto il periodo dalla morte di Giosu\u00e8 a quella di Davide. Nel seguito, per\u00f2, si mostra che essi assommano a 570 e non 476 anni. Questa discrepanza viene usualmente spiegata supponendo che alcuni periodi siano parzialmente sovrapposti e non consecutivi. I giudici, infatti, sono descritti come figure che governano solo alcune trib\u00f9 e perci\u00f2 potrebbero aver governato in parziale simultaneit\u00e0.\nL'entrata nella Terra promessa.\nDopo l'Esodo gli ebrei vissero nel deserto per quarant'anni (Esodo ; Numeri ; Deuteronomio ; Giosu\u00e8 ), al termine dei quali Mos\u00e8 mor\u00ec e il suo posto fu preso da Giosu\u00e8, che condusse gli ebrei nel paese d'Israele nell'anno 2708 dalla Creazione.\nI Giudici.\nIl periodo successivo, quello dei giudici, prende l'avvio dalla morte di Giosu\u00e8, la cui data \u00e8, per\u00f2, incerta. \nGiosu\u00e8, infatti, mor\u00ec all'et\u00e0 di 110 anni (Giosu\u00e8 ), ma la Bibbia non dice quando nacque, perci\u00f2 non \u00e8 possibile calcolare l'anno corrispondente. Tuttavia Caleb, che insieme a lui and\u00f2 a esplorare il paese d'Israele dopo l'uscita degli ebrei dall'Egitto, aveva in quel momento quarant'anni (Numeri , Giosu\u00e8 ); ipotizzando che Giosu\u00e8 avesse circa la stessa et\u00e0, si ottiene che sarebbe morto circa trent'anni dopo l'entrata in Israele.\nNel libro dei Giudici, che prende avvio dalla morte di Giosu\u00e8, sono dettagliati i seguenti periodi di tempo:\nSi ottiene, sommando tutti questi periodi, un tempo di 410 anni; ma non \u00e8 chiaro se intervallati a questi vi fossero altri periodi che non sono stati contati o se, al contrario, alcuni periodi possano essere stati parzialmente simultanei.\nAltri periodi di tempo sono indicati nel Primo libro di Samuele:\nIl periodo della monarchia unita.\nLe date di alcuni eventi del periodo dei re di Israele e Giuda, per esempio la prima distruzione di Gerusalemme, sono conosciute anche tramite fonti storiche. Le informazioni contenute nella Bibbia, quindi, si possono integrare con le fonti storiche oggi note per far corrispondere i periodi di regno indicati dalla bibbia con le date del nostro calendario. Secondo la cronologia di William Albright da questa analisi risulta che:\nLa costruzione del tempio, quindi sarebbe iniziata nel 956 a.C. Secondo le cronologie pi\u00f9 recenti di Edwin Richard Thiele, di Gershon Galil, di Rodger Young e di Andrew Steinmann queste date devono essere arretrate di almeno dieci anni per cui l'ascesa al trono di Salomone sarebbe avvenuta nell'autunno del 971 a.C. (Il calendario usato da Salomone aveva il capodanno in autunno), mentre l'inizio della costruzione del Tempio risalirebbe ad almeno tre anni dopo (\"nel quarto anno...\"), cio\u00e8 al 968-967 a.C.\nDalla costruzione del Tempio alla sua distruzione.\nL'ancoraggio della cronologia assoluta a date storicamente accertate deve utilizzare la cronologia dei re di Israele e Giuda fino alla distruzione di Gerusalemme, un evento databile con certezza grazie alle fonti coeve babilonesi ed egiziane. La distruzione del Tempio da parte dei babilonesi \u00e8 avvenuta nel 587 a.C. (o, secondo altri, pi\u00f9 o meno un anno). Proprio partendo da questa data certa e dalla cronologia dei regni si \u00e8 potuto stimare la data del regno di Salomone sopra utilizzata (che trova tuttavia conferma in altri dati). Nella cronologia di William Albright, quindi, il periodo fra l'inizio della costruzione del Tempio e la sua distruzione dura 370 anni, che diventano 380 per Thiele e per Galil, mentre le fonti rabbiniche propongono valutazioni maggiori (410 secondo il Seder Olam Rabbah).\nLa dominazione persiana.\nL'impero babilonese fu distrutto da Ciro il Grande nel 539 a.C. e sostituito dall'impero persiano che dur\u00f2 fino alla conquista macedone di Babilonia (331 a. C.), a cui segu\u00ec il dominio della dinastia seleucide (311 a.C.). Il dominio persiano, quindi, dur\u00f2 208 anni, come confermato da numerose fonti storiche.\nQuesto periodo compare solo marginalmente nella Bibbia, che cita solo 4 re dei 10 che effettivamente ci furono (Libro di Ester, Libro di Daniele). La cronologia rabbinica, fra cui per primo il Seder Olam Rabbah, riduce la durata del dominio persiano a soli 52 anni.\nLe genealogie da Abramo a Ges\u00f9.\nNel Nuovo Testamento non sono indicate date precise, ma le genealogie di Ges\u00f9 riportate dagli evangelisti permettono di eseguire un calcolo approssimato: secondo Matteo () vi furono 42 generazioni da Abramo a Ges\u00f9, contando 40 anni per ogni generazione si ottengono 1680 anni. La genealogia di Luca () \u00e8 diversa da quella di Matteo e conta da Abramo a Ges\u00f9 56 generazioni, contando sempre 40 anni per ciascuna si ottengono 2240 anni. Sommando a questi valori gli anni dalla creazione alla nascita di Abramo (1948) si ottiene rispettivamente 3628 e 4188.\nLetture suggerite.\nPer la cronologia dell'Antico Testamento:\nPer una panoramica generale:"}
{"id": "2385189", "revid": "729019", "url": "https://it.wikipedia.org/wiki?curid=2385189", "title": "Jos\u00e9 Manso de Velasco", "text": "Governatore del Cile.\nManso de Velasco fu governatore del Cile dal novembre 1737 al giugno 1744, ed in questo periodo si trov\u00f2 di fronte a numerosi progetti da realizzare. Costru\u00ec il primo mercato alimentare pubblico di Santiago, canali di irrigazione sul fiume Maipo e frangiflutti sul fiume Mapocho; ricostru\u00ec Valdivia (distrutta da un terremoto), e celebr\u00f2 l'armistizio con gli indigeni Mapuche nel \"Parlamento di Tapihue\".\nFond\u00f2 inoltre numerose citt\u00e0 cilene elencate qui con il loro nome attuale, il loro nome del tempo, e la data di fondazione:\nLa sua efficienza e diligenza gli permisero di ambire ad un incarico superiore, per cui Ferdinando VI lo nomin\u00f2 vicer\u00e9 del Per\u00f9 nel 1745, facendolo cos\u00ec diventare il primo Governatore Reale del Cile a fare il salto.\nVicer\u00e9 del Per\u00f9.\nManso de Velasco fu il vicer\u00e9 del Per\u00f9 durante il regno di Ferdinando VI di Borbone, mantenendo l'incarico tra il 1745 ed il 12 ottobre 1761. Succedette a Jos\u00e9 Antonio de Mendoza ed a sua volta lasci\u00f2 l'incarico a Manuel de Amat y Juniet. Il pi\u00f9 importante evento occorso durante la sua amministrazione fu il grande terremoto del 1746.\nTerremoto di Lima.\nIl 28 ottobre 1746, attorno alle 10:30 di sera, un forte terremoto distrutte Lima ed i suoi dintorni. Ancora oggi \u00e8 uno dei terremoti con pi\u00f9 morti occorsi in quella regione. Le testimonianze sono discordi riguardo alla durata della scossa, variando dai 3 ai 6 minuti. L'intensit\u00e0 \u00e8 stata stima a 10 o 11 gradi della scala Mercalli. Le scosse di assestamento, centinaia, proseguirono per i successivi due mesi.\nA Lima la distruzione fu grande. Dei 60000 abitanti, 1141 morirono. Solo 25 case rimasero in piedi. A Callao uno tsunami di circa 17 metri di altezza penetr\u00f2 per 5 chilometri nell'entroterra, lasciando solo 200 sopravvissuti da una popolazione di 5000. Il fatto che il terremoto avvenne di notte aument\u00f2 probabilmente il numero dei morti, dato che molti stavano dormendo nelle loro case. In seguito al disastro la popolazione rimasta soffr\u00ec di fame e paura.\nLe tecniche edilizie furono modificate in seguito al terremoto, abbandonando l'uso dei mattoni adobe sostituiti da tecniche quincha (graticcio e malta) che permettevano la costruzione di edifici pi\u00f9 flessibili, e quindi resistenti all'attivit\u00e0 sismica.\nIl 10 febbraio 1747 fond\u00f2 la citt\u00e0 di Bellavista. Il 30 maggio 1755 furono iniziati i lavori di costruzione della cattedrale di Lima.\nUltimi giorni.\nIl vecchio e stanco Manso de Velasco chiese il permesso di fare ritorno in Spagna, e ricevette una risposta positiva dal re nel 1761. Il suo viaggio di ritorno pass\u00f2 da L'Avana nell'allora Capitaneria Generale di Cuba, proprio quando la colonia veniva attaccata dai britannici. Gli assaltatori assediarono il porto, e Manso de Velasco, il pi\u00f9 alto in grado della zona, si ritrov\u00f2 nominato \"Capo del Consiglio di Guerra\" dal governatore di Cuba. Per cui, all'et\u00e0 di 74 anni, guid\u00f2 la difesa della citt\u00e0 fortificata. Sfortunatamente le truppe che aveva a disposizione erano poco addestrate e mal equipaggiate, per cui gli spagnoli dovettero arrendersi dopo soli 67 giorni.\nCatturato dagli inglesi, fu portato a Cadice in Spagna. Qui, essendo il \"Capo del Consiglio di Guerra\", fu ritenuto responsabile dell'ingloriosa sconfitta di Cuba, e sottoposto al giudizio della corte marziale. Fu condannato a \"100 anni di sospensione dal servizio militare\", e confinato nella citt\u00e0 di Priego de C\u00f3rdoba dove mor\u00ec nel 1767."}
{"id": "2385194", "revid": "729019", "url": "https://it.wikipedia.org/wiki?curid=2385194", "title": "Edgware Road (1863)", "text": "Edgware Road \u00e8 una stazione della metropolitana di Londra, servita dalle linee Circle, District e Hammersmith &amp; City.\nStoria.\nLa stazione faceva parte della prima ferrovia sotterranea al mondo quando fu aperta come parte della Metropolitan Railway tra Paddington e Farringdon il 1\u00ba ottobre 1863.\nFu teatro di uno degli attentati di Londra del 2005. Mohammad Sidique Khan fece esplodere una bomba alle 8:50 di mattina su un treno della Circle Line con direzione ovest mentre stava uscendo dalla stazione, uccidendo 6 passeggeri.\nImpianti e strutture.\nLa stazione \u00e8 situata in una trincea, ma non \u00e8 in galleria. Viene utilizzata dalle linee Hammersmith &amp; City, dalla linea Circle e dalla linea District; di queste ultime due, Edgware Road costituisce il capolinea settentrionale della \"diramazione\" passante per Notting Hill Gate.\nA est della stazione, la linee Circle e la linea Hammersmith &amp; City utilizzano gli stessi binari verso Baker Street. In direzione ovest tutte e tre le linee vanno verso Paddington, ma la Hammersmith &amp; City e la Circle (per i treni diretti a Hammersmith) si stacca dalle linee Circle e District per entrare in una stazione separata all'altro estremo della stazione di Paddington. Pertanto Edgware Road \u00e8 la stazione raccomandata per cambiare treno se si \u00e8 diretti verso ovest.\nL'entrata della stazione \u00e8 situata in \"Edgware Road\", all'angolo di \"Chapel Street\" e \"Cabbell Street\", a circa 150 metri dall'altra e sul lato opposto del cavalcavia di Marylebone Road. Ci sono state proposte per cambiare nome ad una delle stazioni, ma dal settembre 2007 non ci sono piani ufficiali in corso.\nLa stazione di Edgware Road \u00e8 compresa nella \"Travelcard Zone 1\".\nIntescambi.\nNelle vicinanze della stazione effettuano fermata numerose linee urbane automobilistiche, gestite da London Buses.\nA circa 150 metri vi si trova una stazione omonima, posta per\u00f2 sulla linea Bakerloo."}
{"id": "2385195", "revid": "2051852", "url": "https://it.wikipedia.org/wiki?curid=2385195", "title": "S\u00e9bastien Rouault", "text": "Biografia.\nRouault ottenne il suo primo risultato di rilievo ai mondiali del 2005 a Montr\u00e9al. Sebbene senza portare a casa medaglie, stabil\u00ec il record nazionale sugli 800 metri stile libero con 7:52.04. Ottenne la sua prima medaglia di rilievo agli europei del 2006 a Budapest dove vinse l'argento nei 1500 metri alle spalle del russo Yuri Prilukov. In quell'occasione fu il primo nuotatore del suo paese a scendere sotto i 15 minuti nei 1500 SL, con il tempo di 14:55.73. Lo stesso anno, agli europei in vasca corta di Helsinki, stabil\u00ec il record nazionale della stessa distanza in vasca corta con 14:39.06, ottenendo la medaglia di bronzo.\nNel 2007 partecip\u00f2 ai mondiali a Melbourne e si qualific\u00f2 per la finale degli 800 SL. Aveva di fronte buone possibilit\u00e0 di vittoria, ma gett\u00f2 al vento l'occasione con una tattica scriteriata: dopo aver dato tutto nei primi 450 metri, in cui tocc\u00f2 un vantaggio di oltre 4\" contro avversari come Grant Hackett, esaur\u00ec le energie e fin\u00ec quinto (fu poi promosso quarto per la squalifica del vincitore Oussama Mellouli per doping).\nNel 2008 si present\u00f2 ai Giochi olimpici di Pechino. Fu eliminato nei turni preliminari nelle gare singole, ma il secondo giorno di gare la sua squadra, nella staffetta 4x100\u00a0m stile libero, aveva sfiorato un'impresa: battere Michael Phelps. Dato che Alain Bernard inizi\u00f2 l'ultima frazione con un buon distacco sui rivali, sembrava, visto anche ci\u00f2 che Bernard aveva fatto agli Europei di Eindhoven, dove aveva vinto 50 e 100 metri stile libero con un ritmo impressionante, che l'obiettivo di Phelps di portare a casa otto ori dovesse gi\u00e0 fallire; ma l'ultimo nuotatore statunitense, Jason Lezak, riusc\u00ec a recuperare su Bernard e lo batt\u00e9 per 0\"08, dando agli Stati Uniti l'oro e salvando l'en plein di Phelps. Rouault aveva fatto parte della squadra francese come riserva, quindi anche lui fu premiato con l'argento.\nAgli europei del 2010 sempre a Budapest ha vinto due ori, negli 800 SL e nei 1500 SL.\nRouault si allena negli Stati Uniti d'America all'Universit\u00e0 Della Georgia, ad Athens, e disputa il campionato NCAA, in cui ha vinto tre ori (due sulle 1650 iarde SL ed uno sulle 500 iarde SL)."}
{"id": "2385200", "revid": "182396", "url": "https://it.wikipedia.org/wiki?curid=2385200", "title": "Conte della costa sassone", "text": ""}
{"id": "2385206", "revid": "1305772", "url": "https://it.wikipedia.org/wiki?curid=2385206", "title": "Scheno", "text": ""}
{"id": "2385213", "revid": "1543377", "url": "https://it.wikipedia.org/wiki?curid=2385213", "title": "S\u00e4kkij\u00e4rven polkka", "text": "S\u00e4kkij\u00e4rven polkka (finlandese: \"La polka di S\u00e4kkij\u00e4rvi\") \u00e8 una canzone popolare finlandese, resa famosa da Viljo Vesterinen. La melodia \u00e8 stata registrata per la prima volta a S\u00e4kkij\u00e4rvi, l'attuale Kondratyevo nell'Oblast' di Leningrado, allora appartenente alla Finlandia.\nUso militare.\nDurante la guerra di continuazione, l'esercito finlandese scopr\u00ec che i sovietici avevano disseminato delle mine controllate via radio nella citt\u00e0 di Viipuri. Il sistema di detonazione delle mine era costituito da molle circondate da anelli di metallo e la detonazione si innescava quando le molle toccavano gli anelli. Poich\u00e9 le molle iniziavano a vibrare a frequenze audio precise, si not\u00f2 che questa canzone risultava efficace nel far risuonare tali frequenze, applicando cos\u00ec il jamming.\nQuesto sistema di rilevazione delle mine venne iniziato il 3 settembre 1941 e \"S\u00e4kkij\u00e4rven polkka\" risuon\u00f2 ininterrottamente a Viipuri sino alla primavera dell'anno successivo, permettendo il ritrovamento di una decina di mine."}
{"id": "2385215", "revid": "287204", "url": "https://it.wikipedia.org/wiki?curid=2385215", "title": "XV secolo a.C.", "text": ""}
{"id": "2385216", "revid": "188402", "url": "https://it.wikipedia.org/wiki?curid=2385216", "title": "S\u00e4kkij\u00e4rven Polkka", "text": ""}
{"id": "2385221", "revid": "838137", "url": "https://it.wikipedia.org/wiki?curid=2385221", "title": "Scheno (unit\u00e0 di misura)", "text": "Lo scheno (greco: \"schoinos\"; latino: \"schoenus\") era un'antica unit\u00e0 di misura lineare usato nell'antico Egitto e nella Grecia antica. Corrisponde a 2 parasanghe, circa 10,8 km. \nErodoto riporta che uno scheno equivaleva a 60 stadi (\"Storie\", II 6). Ma Strabone precisa che lo scheno variava a seconda del luogo e del periodo storico e che in alcuni posti poteva valere anche 40 stadi: secondo Artemidoro tra Menfi a Tebe uno scheno equivaleva a 120 stadi, tra Tebe a Siene a 60 stadi e navigando da Pelusio al vertice del Delta del Nilo la distanza era di 25 scheni, ossia 750 stadi (\"Geografia\", 2, 24)."}
{"id": "2385226", "revid": "371529", "url": "https://it.wikipedia.org/wiki?curid=2385226", "title": "Leatherface", "text": "Leatherface () \u00e8 un personaggio immaginario, protagonista della saga cinematografica \"Non aprite quella porta\". \u00c8 sempre rappresentato come un uomo grande e grosso, ma mentalmente disturbato: uccide perch\u00e9 \u00e8 convinto di essere minacciato, e quindi di stare proteggendo la propria casa e la propria famiglia. Il personaggio \u00e8 ispirato al serial killer Ed Gein detto il \"Macellaio di Plainfield\" che, come lui, indossava maschere con la pelle del volto delle proprie vittime.\nL'originale.\nFaccia di Cuoio \u00e8 interpretato per la prima volta dall'attore Gunnar Hansen. Leatherface \u00e8 diverso da ogni altro cattivo dei film dell'orrore, in quanto non commette i suoi crimini perch\u00e9 crudele o sadico: \u00e8 ritardato mentalmente e per questo costretto dalla famiglia a commettere atti brutali. Veste principalmente tre maschere, la \"Maschera da Assassino\", la \"Maschera da Nonna\" e la \"Maschera da Ragazza Dolce\", le quali riflettono la sua personalit\u00e0 del momento.\nBiografia.\nFaccia di Cuoio \u00e8 un serial killer nato nell'anno 1950 in una famiglia molto particolare del Profondo Sud degli Stati Uniti d'America, da una relazione incestuosa tra il fratello maggiore Drayton Sawyer e la madre Velma, la quale \u00e8 molto possessiva nei confronti dei figlio ritardato. \u00c8 un bambino di 5 anni molto timido che ha un intenso rapporto con la madre e il nonno. Il film originale non mostra mai Faccia di Cuoio senza una delle sue maschere di pelle umana. Egli \u00e8 completamente sotto il controllo della sua famiglia, e fa tutto quello che essa gli chiede di fare, perch\u00e9 fondamentalmente ha paura di loro. Uccide per autodifesa perch\u00e9 si sente minacciato, e nel primo film si capisce che \u00e8 in realt\u00e0 spaventato da tutte le persone che entrano nella sua casa.\nFaccia di Cuoio nell'agosto del 1973, uccide quattro giovani. La giovane Sally Hardesty \u00e8 l'unica che riesce a sfuggire al gruppo di assassini.\nSuccessive modifiche.\nFaccia di Cuoio appare molto cambiato nei film successivi che lo vedono protagonista. In \"Non aprite quella porta - Parte 2\", il cannibale si innamora di una ragazza che indaga sui suoi crimini, mentre nel primo era descritto come un assassino senza piet\u00e0. In \"Non aprite quella porta - Parte 3\", film molto pi\u00f9 tenebroso e splatter dei precedenti, l'uomo ha una figlia, avuta probabilmente da una violenza carnale su una sua vittima. Infine in \"Non aprite quella porta IV\", come nel primo, il protagonista commette crimini solo sotto comando dei familiari da cui \u00e8 terrorizzato, che sono coinvolti in un complotto per diffondere orrore per conto di una societ\u00e0 segreta della massoneria. Inoltre Faccia di Cuoio appare come un travestito per gran parte del film e attratto dalla bellezza femminile come nella seconda pellicola. A causa di questi notevoli cambiamenti, questo sequel \u00e8 considerato dai fan come il peggiore della saga.\n\"Non aprite quella porta 3D\".\nIn \"Non aprite quella porta 3D\", si scopre che il vero nome del personaggio \u00e8 Jedidiah Sawyer, chiamato Jed per tutto il film e non viene mai chiamato Faccia di Cuoio. \u00c8 il cugino della protagonista Heather Miller, il cui nome di nascita \u00e8 Edith Rose Sawyer. Jed visse assieme a sua nonna Verna Carson fino a quando quest'ultima non mor\u00ec e Jed si ritrov\u00f2 solo. Inizialmente tenta di uccidere Heather ma, alla fine del film, Jed vede l'ustione da fuoco (che porta il simbolo della famiglia Sawyer, bruciata all'interno della casa all'inizio del film) sul seno di Heather e la riconosce come sua cugina. Dopo i titoli di coda del film, Jed uccide i genitori adottivi di Heather.\nMaschere.\nNel primo film, Faccia di Cuoio indossa tre maschere di pelle umana: la \"maschera da assassino\", la \"maschera da nonna\" e la \"maschera da ragazza dolce\". A proposito Gunnar Hansen comment\u00f2: \u00abLa ragione per la quale lui indossa una maschera, secondo Tobe e Kim, \u00e8 perch\u00e9 la maschera determina la sua personalit\u00e0 del momento. Chi vuole essere quel giorno determina quale maschera sceglier\u00e0. Cos\u00ec quando Drayton arriva a casa con Sally, Faccia di Cuoio indossa la maschera da \"vecchia signora\" e porta un grembiule da cucina, ha un cucchiaio di legno in mano, si sente una casalinga, una massaia che vuole aiutare in cucina. Alla cena invece \"indossa\" una faccia diversa, la \"ragazza dolce\", pi\u00f9 \"elegante\". Il vestito da \"ragazza truccata\" consiste in una parrucca da donna e un completo nero da uomo, in quanto Faccia di Cuoio si \u00e8 vestito \"bene\" per la cena in famiglia, come da tradizione delle famiglie patriarcali del profondo sud. Infine, la maschera da \"macellaio assassino\" \u00e8 quella che indossa per cacciare e massacrare le sue vittime. Dietro la maschera, veramente, Faccia di Cuoio \u00e8 un tipo molto semplice ... uccide chiunque gli si avvicini, obbedisce ai suoi fratelli, vuole bene al nonno.\u00bb.\nIn seguito Hansen aggiunse: \"La trovata della maschera \u00e8 che non ci sia una vera personalit\u00e0 sotto di essa. Questa era l'idea discutendone con Tobe e Kim. Quando loro crearono il personaggio, dissero che doveva indossare una maschera per esprimere se stesso perch\u00e9 senza non ci sarebbe riuscito. Il modo in cui tentammo di delineare il personaggio, che quindi non ci fosse nessuno dietro la maschera, \u00e8 quello che lo rende cos\u00ec spaventoso\".\nIl prequel \"Leatherface\" del 2017 fornisce molto pi\u00f9 \"background\" al personaggio, mostrando che nel corso di un inseguimento della polizia dopo la sua fuga da un ospedale psichiatrico, \u00e8 stato colpito a entrambe le guance. Quindi indossa una maschera anche perch\u00e9 \u00e8 stato sfigurato.\nIl remake racconta una differente ragione del perch\u00e8 Faccia di Cuoio indossa una maschera. Da bambino, una grave deformit\u00e0 al viso gli port\u00f2 via gran parte del naso e lo rese soggetto alle crudeli prese in giro dei coetanei. Prima di uccidere, indossa pelli di animali, panni e maschere di cuoio che gli coprono la parte bassa del volto. In seguito, comincia a indossare la pelle delle sue vittime umane che scuoia, indossando i loro volti come maschere. In contrasto al film del 1974, Faccia di Cuoio non sembra avere maschere diverse a seconda delle occasioni e del suo stato emotivo, e cambia maschera solo occasionalmente. Appare brevemente senza maschera in una scena del remake, dove il suo viso sfigurato dalla deformit\u00e0 mostra segni di degenerazione dei tessuti e la mancanza del naso.\nInterpreti.\nIl personaggio di Leatherface nei sei film della serie, \u00e8 stato interpretato da sette attori diversi. L'attore Andrew Bryniarski ha interpretato il personaggio di Thomas Hewitt negli ultimi due film (remake e prequel del remake), anche se solo nel prequel del 2006 interpreta anche Faccia di Cuoio dietro la sua maschera.\nNomi.\nIl personaggio \u00e8 conosciuto come:\nRiferimenti in altri media.\nModellismo.\nL'iconico aspetto di Leatherface nei vari film della serie, ha ispirato nel corso degli anni numerose action figure, statue e statuine che ne ritraggono le fattezze. Le societ\u00e0 pi\u00f9 attive sul mercato in questo senso sono state McFarlane Toys, NECA, e Sideshow Collectibles."}
{"id": "2385229", "revid": "729019", "url": "https://it.wikipedia.org/wiki?curid=2385229", "title": "Torre di Teodolinda", "text": "La Torre di Teodolinda (\"Port scur\" in dialetto monzese) \u00e8 una torre medievale di Monza, situata ad arco della strada lungo la \"via Lambro\".\nStoria.\nSi tratta di un edificio - nonostante l'ambigua denominazione - che risale al XIII secolo, pertanto \u00e8 logico che non fu la Regina Teodolinda a costruirlo. La torre appartenne alla Famiglia Pessina che qui riscuoteva il dazio sulle merci che entravano in citt\u00e0. La torre \u00e8 tuttora utilizzata come abitazione privata.\nAll'inizio la torre faceva parte dell'apparato difensivo della citt\u00e0, ma poi divenne uno dei punti di accesso della citt\u00e0 e fu chiamata Porta Lambro, proprio perch\u00e9 serviva di transito delle merci dal fiume Lambro alle piazze della citt\u00e0.\nArchitettura.\nA pianta quadrata, \u00e8 alta tre piani; il pianterreno ha una volta a botte ed \u00e8 attraversato dalla stessa strada. Negli stipiti laterali del portone esterno sono tuttora visibili i cardini di un antico portone.\nLe finestre del primo piano sono bifore simili a quelle dell'Arengario mentre quelle del secondo piano sono monofore ad arco \"a sesto acuto\"; al terzo piano infine sono trifore con colonnine. La sommit\u00e0 \u00e8 a merlatura guelfa con beccatelli.\nAl terzo piano sono murati due medaglioni che raffigurano lo stemma medievale di Monza.\nLa torre \u00e8 stata rimaneggiata verso il 1880.\nIn realt\u00e0 la torre di Teodolinda, quello che resta del palazzo residenziale della regina longobarda, non \u00e8 visibile dall'esterno, essendo inglobata nel complesso del Duomo. La costruzione visibile e, talvolta visitabile, \u00e8 la Torre cosiddetta Pessina, di epoca medioevale."}
{"id": "2385231", "revid": "125618581", "url": "https://it.wikipedia.org/wiki?curid=2385231", "title": "XVIII secolo a.C.", "text": ""}
{"id": "2385232", "revid": "1632387", "url": "https://it.wikipedia.org/wiki?curid=2385232", "title": "XIX secolo a.C.", "text": "Personaggi significativi.\nIn questo secolo sarebbe vissuto il patriarca biblico Abramo."}
{"id": "2385234", "revid": "599013", "url": "https://it.wikipedia.org/wiki?curid=2385234", "title": "Goran Nikoli\u0107", "text": ""}
{"id": "2385235", "revid": "119170164", "url": "https://it.wikipedia.org/wiki?curid=2385235", "title": "Sacrificio di Isacco (Donatello)", "text": "Il Sacrificio di Isacco \u00e8 una scultura di Donatello e Nanni di Bartolo proveniente dalle nicchie del terzo ordine del Campanile di Giotto, risalente al 1421. \u00c8 in marmo bianco a grandezza naturale (188x56 cm) ed \u00e8 oggi conservata nel Museo dell'Opera del Duomo di Firenze. Nonostante il gruppo di due figure esse riescono ad occupare lo spazio di una sola, per adattarsi alla forma standard della nicchia che originariamente occupavano. \nStoria.\nLa statua era la terza, da sinistra, del lato est del campanile, quello verso la cupola del Brunelleschi, che all'epoca doveva ancora essere costruita. Le altre tre statue di questo lato erano il \"Profeta imberbe\" di Donatello (1416-1418), il \"Profeta barbuto\" di Nanni di Bartolo (1408) e il \"Profeta pensieroso\", sempre di Donatello (1418-1420).\nLa commissione venne firmata da Donatello il 10 marzo 1421 alla presenza del solo allievo e aiutante Nanni di Bartolo detto il Rosso, accettando, secondo una pratica comune nelle botteghe, l'incarico per entrambi. Ci\u00f2 farebbe pensare a una collaborazione tra i due, ma critica oggi tende a propendere per una paternit\u00e0, se non esclusiva, almeno preponderante di Donatello.\nLe statue delle nicchie vennero trasferite nel museo nel 1937 e sostituite all'esterno da copie. Annerite dagli agenti atmosferici sono state restaurate e pulite nel 2009.\nDescrizione.\nIl soggetto della statua \u00e8 l'unico chiaramente identificato tra le statue di questo lato. Le figure sono composte secondo un vibrante dinamismo dato dalla torsione. Il momento rappresentato sembra quello in cui Abramo ha appena ricevuto l'intimazione dell'angelo divino a fermarsi, come sembra indicare il suo sguardo rivolto verso l'alto, che lo distrae dal sacrificio in corso.\nAbramo ha una gamba poggiata su un fascio di legni, necessari al sacrificio, e il coltello in mano gi\u00e0 vicino al collo del figlio tenuto per i capelli, il quale si ritrae con compostezza scartando verso destra. Il suo piede della gamba verso l'esterno esce dalla nicchia, invadendo lo spazio esterno in modo da interagire maggiormente con l'osservatore. Isacco \u00e8 rappresentato nudo e il suo fisico \u00e8 piuttosto muscoloso.\nLa scelta del soggetto non era inedita, anzi era stata al centro del famoso concorso per la porta nord del Battistero di Firenze del 1401."}
{"id": "2385236", "revid": "121837", "url": "https://it.wikipedia.org/wiki?curid=2385236", "title": "Ialuronato", "text": ""}
{"id": "2385237", "revid": "287204", "url": "https://it.wikipedia.org/wiki?curid=2385237", "title": "Goran Nikolic", "text": ""}
{"id": "2385245", "revid": "201167", "url": "https://it.wikipedia.org/wiki?curid=2385245", "title": "XXXIV secolo a.C.", "text": ""}
{"id": "2385246", "revid": "729019", "url": "https://it.wikipedia.org/wiki?curid=2385246", "title": "XXXV secolo a.C.", "text": ""}
{"id": "2385247", "revid": "38120", "url": "https://it.wikipedia.org/wiki?curid=2385247", "title": "XXXVI secolo a.C.", "text": ""}
{"id": "2385249", "revid": "38120", "url": "https://it.wikipedia.org/wiki?curid=2385249", "title": "XXXVII secolo a.C.", "text": ""}
{"id": "2385250", "revid": "121159433", "url": "https://it.wikipedia.org/wiki?curid=2385250", "title": "Vite reali", "text": "Vite reali \u00e8 un programma di Francilla e Gianluca Martin, condotto dalla stessa Francilla e in onda su Rai 4. \u00c8 andato in onda per la prima volta domenica 21 settembre 2008 e la produzione \u00e8 a cura di TheBlogTV.\nSi tratta di un programma contenitore a cadenza settimanale che si pone come obiettivo quello di esplorare il mondo di Internet alla ricerca di persone che devono la propria popolarit\u00e0 alla rete, le cosiddette \"web celebrities\".\nIl format.\nIl format, della durata di 26 minuti circa, si compone di un talk con ospite in studio che viene indicato come \"web celebrity\". Ogni puntata sviluppa un tema ben preciso e la celebrit\u00e0 del web in questione \u00e8 intervistata in quanto esperta dell'argomento. L'ospite viene invitato a commentare contenuti e contributi specifici che hanno a che fare con internet: servizi sulle tendenze della rete, siti e blogs, video virali e contenuti video U.G.C (cio\u00e8 direttamente realizzati dagli utenti).\nSpesso ci sono riferimenti al Giappone, alle sue culture e subculture urbane (anime, videogiochi, goth loli, visual kei) e nello specifico al cosiddetto kawaii, vero e proprio tormentone della trasmissione. Il cosplay, in particolare, \u00e8 rappresentato in ogni puntata da un cosplayer definito \"oracolo\".\nNelle interviste realizzate nel corso del programma sono venuti alla luce diversi musicisti della scena alternativa romana e non di fine 2000: dai Luminal ai Betty Poison, dai Surgery a The Transistors, ma anche veterani come Luca Faggella.\nEdizioni.\n\"Vite reali\" \u00e8 stata la prima produzione ad andare in onda su Rai 4 nell'autunno del 2008."}
{"id": "2385251", "revid": "181699", "url": "https://it.wikipedia.org/wiki?curid=2385251", "title": "XXXVIII secolo a.C.", "text": ""}
{"id": "2385253", "revid": "260676", "url": "https://it.wikipedia.org/wiki?curid=2385253", "title": "XXXIX secolo a.C.", "text": ""}
{"id": "2385255", "revid": "37401", "url": "https://it.wikipedia.org/wiki?curid=2385255", "title": "XL secolo a.C.", "text": ""}
{"id": "2385261", "revid": "287204", "url": "https://it.wikipedia.org/wiki?curid=2385261", "title": "Sebastien Rouault", "text": ""}
{"id": "2385268", "revid": "135224", "url": "https://it.wikipedia.org/wiki?curid=2385268", "title": "Megacariociti", "text": ""}
{"id": "2385280", "revid": "2208340", "url": "https://it.wikipedia.org/wiki?curid=2385280", "title": "Aizu", "text": " \u00e8 la pi\u00f9 occidentale delle tre regioni in cui, per diverse caratteristiche geografiche, \u00e8 suddivisa la prefettura di Fukushima in Giappone.\nDescrizione.\nLe altre due regioni sono Nakad\u014dri, nella parte centrale della prefettura, e Hamad\u014dri, a est. La principale citt\u00e0 della zona \u00e8 Aizuwakamatsu. La superficie di Aizo \u00e8 di 5 420,69 km\u00b2 e ha una popolazione di 270 648 abitanti, dal 1\u00ba ottobre 2017.\nStoria.\nDurante il periodo Edo, Aizu era un feudo, noto come dominio di Aizu, e parte della provincia di Mutsu."}
{"id": "2385282", "revid": "121704447", "url": "https://it.wikipedia.org/wiki?curid=2385282", "title": "Comunit\u00e0 Religiosa Islamica Italiana", "text": "La Comunit\u00e0 Religiosa Islamica Italiana (\"COREIS\") \u00e8 un'associazione islamica italiana, ente religioso, con sede centrale a Milano. Ha come figura di riferimento intellettuale Ren\u00e9 Gu\u00e9non. Lavora in collaborazione con la \u1e6dar\u012bqa sufi A\u1e25madiyya Idr\u012bsiyya Sh\u0101dhiliyya e con la Lega Musulmana Mondiale.\nLa Comunit\u00e0 \u00e8 attiva soprattutto in tre ambiti: attivit\u00e0 di dialogo interreligioso, in particolare con la comunit\u00e0 ebraica e la Chiesa cattolica; corsi di educazione interculturale per insegnanti; e sensibilizzazione dell'opinione pubblica sulla piena compatibilit\u00e0 tra fede islamica e identit\u00e0 italiana.\nLa COREIS ha sede nazionale a Milano, dove gestisce la moschea \"al-Wahid\", e sedi regionali in Piemonte, Veneto, Liguria, Emilia Romagna, Toscana, Lazio, Marche e Sicilia (moschea di Agrigento). La COREIS si considera \"comunit\u00e0 autoctona di musulmani italiani\". Dalle altre associazioni islamiche italiane, a prevalenza di immigrati e seconde generazioni, la COREIS \u00e8 considerata l'associazione dei convertiti.\nNata nel 1993 come \"Associazione internazionale per l'informazione sull'Islam\" (AIII) per volont\u00e0 di Abd al-Wahid Pallavicini, si trasforma nel 1997 in COREIS, associazione nazionale di musulmani italiani.\nNel 1996 la COREIS presenta al governo italiano una prima proposta di Intesta con lo Stato, proponendo un Islam \u201cpienamente compatibile con la societ\u00e0 e con l\u2019ordinamento giuridico italiano\u201d, e lo stesso anno firma un accordo bilaterale con l'ISESCO, organo educativo-culturale dell'Organizzazione della Conferenza Islamica. \nDal 1998 \u00e8 membro della Commissione Nazionale per l\u2019Educazione Interculturale presso il Ministero della Pubblica Istruzione, organizzando corsi di formazione e aggiornamento per insegnanti da parte di docenti italiani musulmani. \nNel 1999 la COREIS entra nella giunta esecutiva del Comitato Patrimonio e Memoria nella cultura del Mediterraneo presso il Ministero per i Beni Culturali ed Ambientali, stipula un accordo con l\u2019Universit\u00e0 Federico II di Napoli, ed \u00e8 invitata a fare parte della segreteria generale e dell\u2019assemblea della \"World Islamic Call Society\".\nLa COREIS ha anche una rappresentanza in Francia tramite l'IHEI \u2013 \"Institut des Hautes Etudes Islamiques\" (Parigi-Embrun), presieduto da Yahya Pallavicini, membro degli organi consultivi del ministero dell'interno francese.\nDal settembre 1999 la CO.RE.IS. Italiana pubblica l\u2019inserto \"L\u2019Islam in Europa\" all\u2019interno della rivista mensile \"Assadakah\", organo ufficiale della Lega degli Stati Arabi in Italia. "}
{"id": "2385291", "revid": "124123", "url": "https://it.wikipedia.org/wiki?curid=2385291", "title": "Satoshi Kamiya", "text": "\u00c8 uno dei pi\u00f9 dotati maestri dell'origami a livello mondiale. Ha iniziato a piegare dall'et\u00e0 di due anni e da allora ha creato centinaia di modelli. Tra i pi\u00f9 famosi ricordiamo due dragoni, uno chiamato il divino drago \"Bahamut\" (\"Divine Dragon \"Bahamut\"\") e l'altro chiamato Il drago antico (\"Ancient Dragon\").\nSatoshi ha creato molti modelli, inclusi i dragoni, riferiti a storie di manga giapponesi. \nLe sue creazioni origami sono estremamente complesse; il dragone richiede circa 275 passaggi e parte da un foglio quadrato di carta sottile di 50\u00a0cm di lato.\nTra gli altri modelli ricordiamo la balena, il mammuth lanoso, la tigre dai denti a sciabola, diversi dinosauri, un mago, e anche un terzo drago cinese ancora inedito, \"Ryu-jin\"."}
{"id": "2385292", "revid": "1982", "url": "https://it.wikipedia.org/wiki?curid=2385292", "title": "Renania Settentrionale - Westfalia", "text": ""}
{"id": "2385294", "revid": "1982", "url": "https://it.wikipedia.org/wiki?curid=2385294", "title": "Renania Settentrionale-Westfalia", "text": ""}
{"id": "2385295", "revid": "184755", "url": "https://it.wikipedia.org/wiki?curid=2385295", "title": "Philippe Nemo", "text": "\u00c8 direttore del Centro di ricerche in Filosofia economica presso l'ESCP Europe, dove insegna."}
{"id": "2385309", "revid": "123250084", "url": "https://it.wikipedia.org/wiki?curid=2385309", "title": "Ripaberarda", "text": "Ripaberarda \u00e8 un ex comune italiano della provincia di Ascoli Piceno, oggi frazione di 900 abitanti di Castignano. Ripaberarda fa parte della Diocesi di Ascoli Piceno. La cittadina fa parte, inoltre, del Parco dei Calanchi e Monte Ascensione e della Comunit\u00e0 montana del Tronto.\nGeografia fisica.\nIl paese si trova nella parte meridionale della regione Marche e dista 43\u00a0km dal mare Adriatico. Il suo centro urbano sorge ad un'altitudine di 465 m s.l.m., nella zona di confluenza tra il torrente Chifenti, il torrente Bretta e il torrente Macchia circondato da dolci colline, dai calanchi e dal Monte dell'Ascensione.\nClima.\nIl clima del paese di Ripaberarda \u00e8 di tipo subappenninico, trovandosi a ridosso di importanti catene montuose. Gli inverni sono umidi e freschi, e quando le correnti balcaniche giungono fin sul medio Adriatico, in citt\u00e0 si assiste a precipitazioni nevose ed un forte abbassamento della temperatura. Talvolta, le nevicate possono risultare piuttosto intense e persistenti. Tra le ondate di gelo pi\u00f9 intense negli ultimi 20 anni, con accumuli nevosi importanti, spesso superiori al mezzo metro o un metro o anche oltre di manto bianco al suolo, si rammentano quelle di gennaio 1993, dicembre 1996, gennaio 1999, gennaio e febbraio 2005, dicembre 2007, oltre alle copiosissime nevicate del 2012, 2013 e quelli di gennaio 2017. Sono frequenti gelate notturne e anche il fenomeno della nebbia non \u00e8 raro. Le estati risultano calde e con precipitazioni poco frequenti per lo pi\u00f9 dovute ad improvvisi e a volte violenti temporali pomeridiani con grandinate. Nei giorni pi\u00f9 caldi si possono raggiungere temperature di 37\u00b0- 38\u00b0 o 40\u00b0. La temperatura media del mese di gennaio si attesta sui 2\u00b0- 6\u00b0 mentre quella di luglio sui 24\u00b0- 26\u00b0.\nToponimo e origini storiche.\nNella collina alle falde del monte dell'Ascensione, a 15 Km. da Ascoli Piceno, sorge Ripaberarda, antico castello del comitato ascolano, le cui origini si perdono nella notte dei tempi.\nNon meno misterioso \u00e8 il nome di Ripaberarda, che taluni studiosi attribuiscono alla somme del sostantivo \"Ripa\" ed uno sconosciuto \"Berardo\", e ancora pi\u00f9 ignoto il nomignolo di \"la Troia\", tuttora usato dai suoi abitanti e da quelli del circondario. Alcuni autori fanno risalire la nascita del paese ad epoche remote, addirittura al IX secolo prima di Cristo, per opera di popolazioni pelasgiche provenienti dall'area adriatica. In qualche maniera c'\u00e8 un legame con la citt\u00e0 cantata nell'Iliade da Omero, come sembra indicare la singolare toponomastica del centro storico: Piazza Priamo, Via Anchise, Via Enea, ma l'affascinante versione epica del nome del borgo antico sembra comunque tramontata in base al recente lavoro di alcuni storici che fanno derivare il nome da troie o truie (= pista per il bestiame) o pi\u00f9 probabilmente da trivium o troia (= incrocio di tre vie).\nA complicare le cose non esiste materiale archivistico proprio e pertanto il primo dato certo compare nel Quinterone del Comune di Ascoli, nel quale si rivela che nel 1298 ad alcuni abitanti del castello viene concessa la cittadinanza ascolana e si attesta che la comunit\u00e0 di Ripaberarda, pur fornita di propri statuti ed autogoverno, \u00e8 da sempre appartenuta al distretto di Ascoli sotto la giurisdizione del rettore della Marca.\nA testimonianza di quei tempi il Castello di Ripa Berarda sfila con i suoi figuranti, che vestono i colori oro e nero, alla Giostra della Quintana di Ascoli Piceno tra i castelli assoggettati alla citt\u00e0 dominante.\nNel 1510 tre quarti del castello franarono a causa delle erosioni del torrente Macchia e con le case fu distrutta anche la chiesa benedettina al patrono Sant'Egidio. Dalla relazione della visita pastorale del vescovo ascolano Nicol\u00f2 Aragona, avvenuta tra il 1580 ed il 1581, si apprende che nel paese era gi\u00e0 stata istituita la Confraternita del Corpus Domini. \nRipaberarda \u00e8 stata comune fino al dicembre 1865 quando, con Regio Decreto, ne fu disposta l'aggregazione a Castignano di cui ancora oggi \u00e8 l'unica frazione. Nel paese \u00e8 ancora visibile la porta castellana ed i resti della mura fortificate e pu\u00f2 facilmente immaginarsi l'impianto urbano del Castello che, per la sua struttura, ha tutte le caratteristiche di una roccia inaccessibile a difesa dei confini.\nAll'interno del castello \u00e8 possibile vedere un campanile cinquecentesco, decorato in sommit\u00e0 con piatti di maiolica di colore azzurro, il cui progetto \u00e8 attribuito ad Antonio da Lodi, probabilmente eretto su un affusto preesistente utilizzato come torre di avvistamento, un campanile cos\u00ec maestoso, annoverato tra i pi\u00f9 importanti bene artistici marchigiani, che a causa della posizione precaria del basamento e della delicatezza della fattura necessaria di continui interventi conservativi, \u00e8 un altro mistero di questo piccolo paese. Nella chiesa di Santa Maria situata nella piazza sottostante il castello, in un'apposita teca posta sotto l'altare maggiore, \u00e8 posta la Croce Santa che da secoli \u00e8 il simulacro pi\u00f9 venerato da tutti gli abitanti di Ripaberarda. Oltre l'inestimabile valore religioso e devozionale ci troviamo di fronte ad un grande manufatto dell'arte ascolana del XV secolo in argento dorato raffigurante da un lato il crocifisso con alle estremit\u00e0 la Vergine, un angelo e San Giovanni mentre nell'altro lato il Redentore con alle stremit\u00e0 i simboli dei quattro Evangelisti. Nella cripta della chiesa parrocchiale \u00e8 posto uno splendido altare monumentale di Lazzaro Giosfatti costruito per la chiesa cattedrale di Ascoli Piceno e donato alla comunit\u00e0 ripaberardese. \nOggi Ripaberarda, oltre a conservare il passato, \u00e8 un centro estremamente dinamico che ha coniugato la sua economia rurale con i innumerevoli iniziative artigianali e piccolo industriali segnalandosi in modo particolare nella lavorazione del legno. \nPurtroppo la conformazione del terreno non ha permesso uno sviluppo armonico intorno al centro storico ed il sistema abitativo si \u00e8 dovuto adeguare proponendo una lunga e stretta teoria di costruzioni lungo la strada provinciale \"Ripaberardese\" che da un lato porta verso Ascoli Piceno, Appignano del Tronto, Castel di Lama e dall'altro verso Castignano, Rotella, Offida, Capradosso e Montalto delle Marche. La pi\u00f9 importante manifestazione pubblica \u00e8 la festa patronale che si tiene nella prima decede del mese di agosto e che richiama, in questo piccolo centro del Piceno, un grande numero di visitatori per degustare l'ottima cucina locale ed assistere a spettacoli, musicali, teatrali e storici ad altissimo livello.\nTerremoti.\nIl 3 ottobre 1943 alle ore 8:28:0 UTC, 9:28:0 ora italiana, un terremoto di magnitudo 6.1 della Scala Richter e IX-X grado della Scala Mercalli colp\u00ec i paesi della provincia di Ascoli Piceno con l'epicentro tra Offida, Castignano, Appignano del Tronto e Ripaberarda, ci furono paesi gravemente danneggiati e morti. Il terremoto caus\u00f2 anche lievi danni nelle provincie di Fermo, Macerata, Ancona, Rieti, Terni e Teramo. Inoltre fu percepito in tutte le Marche, Abruzzo, Umbria, Toscana, Lazio, Roma compresa, Bologna, Campobasso e Napoli. La sequenza sismica ebbe inizio alcuni mesi prima.\nIl 5 dicembre 2012 alle ore 02:18 UTC, un terremoto di magnitudo 4.0 Richter \u00e8 avvenuta ad una profondit\u00e0 di 26.8\u00a0km. Fu distintamente avvertita dalla popolazione in una vasta area anche nelle province limitrofe, non ha causato danni a persone, animali o cose\nMonumenti e luoghi d'interesse.\nLa costruzione simbolo del paese \u00e8 un campanile del Cinquecento, alto 48 m e progettato da Antonio da Lodi, in laterizi, decorato di maioliche alla sommit\u00e0. Il campanile ha base quadrangolare e una cuspide con supporto ottagonale, circondata da quattro pinnacoli. Lo stile ricorda da vicino quello di analoghe strutture ammirabili nel Teramano, come le torri delle cattedrali di Teramo, Atri e Campli e la torre campanaria di Corropoli.\nLa chiesa di Sant'Egidio Abate e Santa Maria extra Moenia, il castello (che ospita un museo di arte sacra), i due monumenti dei caduti delle guerre, i calanchi, il centro storico, il palazzetto dello sport Olimpia e i giardini.\nLa chiesa di Sant'Egidio Abate.\nL'attuale chiesa di Sant'Egidio Abate \u00e8 il risultato di una generale rielaborazione di una chiesa cinquecentesca: quella di \"Maria extra Moenia\" cio\u00e8 \"fuori le mura\". La Chiesa di Santa Maria, in origine sorgeva all'interno delle mura del castello di Ripa Berarda insieme all'oratorio di Sant'Egidio. Sicuramente doveva essere un edificio di grande importanza perch\u00e9 nei documenti che censivano le numerose chiese della zona (Sant'Egidio, Santa Maria, San Pietro, San Nicola, San Pastore, Sant'Angelo e Santa Maria di Colle Guardia), quella di Ripaberarda era sempre al primo posto.\nDopo essere andata in rovina, probabilmente per una frana, rimase come unica chiesa interna l'oratorio di Sant'Egidio.\nQuesto era di piccole dimensioni e per far fronte all'urgenza venne ampliato e dotato del campanile che possiamo ammirare tutt'oggi.\nNell'ultimo scorcio del Cinquecento venne costruita la chiesa di Santa Maria all'esterno del perimetro murario; da qui il nome \"extra moenia\".\nIn origine l'interno non era come quello attuale e neanche l'orientamento. Si entrava dalla parte opposta, dive oggi c'\u00e8 la zona absidale con la sacrestia, salendo su due scalinate simmetriche che piegavano ad emiciclo incontrandosi davanti al grande portone d'ingresso. Di qui si varcava la soglia e si poteva ammirare una chiesa a navata unica con copertura lignea a capriate; uno spazio di grande bellezza e suggestione. In fondo, addossato alla parete divisoria della sacrestia c'era l'altare maggiore, che oggi si trova nella cripta e ai lati quattro nicchie con altrettanti altari sormontati da dipinti; uno dei quali \u00e8 stato appena restaurato e si pu\u00f2 vedere sopra la porta dell'attuale sacrestia.\nNel 1928 la chiesa di Santa Maria venne trasformata e mut\u00f2 il nome in chiesa di Sant'Egidio Abate. L'ingresso venne spostato nella parete opposta e l'interno venne \"contaminato\" da una sovrastruttura riecheggiante come il Duomo ascolano, ma di tutt'altra dimensione e proporzione.\nVenne ricavata la cripta con uno scalone di accesso centrale, che in seguito venne chiuso per ricavare l'attuale presbiterio.\nNell'occasione venne innalzato il piano di calpestio di circa 100-150 centimetri.\nEventi.\nLa pi\u00f9 importante manifestazione pubblica \u00e8 la festa patronale che si tiene nella prima decede del mese di agosto e che richiama, in questo piccolo centro del Piceno, un grande numero di visitatori per degustare l'ottima cucina locale ed assistere a spettacoli, musicali, teatrali e storici ad altissimo livello. Ripaberarda \u00e8 comunque conosciuta anche per lo splendido caratteristico paesaggio che la circonda: i calanchi."}
{"id": "2385315", "revid": "181699", "url": "https://it.wikipedia.org/wiki?curid=2385315", "title": "La Troia", "text": ""}
{"id": "2385317", "revid": "125470742", "url": "https://it.wikipedia.org/wiki?curid=2385317", "title": "Novello Papafava", "text": "Biografia.\nSecondogenito - dopo Margherita - di Francesco (1864-1912) e di Maria Meniconi Bracceschi, era membro dei nobili Papafava, ramo secondario dei pi\u00f9 noti Carraresi.\nDa tempo la sua famiglia era solita trascorrere lunghi soggiorni a Firenze, per cui frequent\u00f2 il liceo Michelangiolo fino alla prima liceo (1915), quando ritorn\u00f2 a Padova. In questo periodo ebbe come compagni di studi Gualtiero Cividalli e Nello Rosselli e fu spesso ospite di quest'ultimo, conoscendo cos\u00ec sua madre Amelia e i fratelli Aldo e Carlo. \nEstremamente stimolante fu anche l'ambiente familiare: nella villa fiorentina il padre aveva organizzato una sorta di cenacolo di studiosi; tra questi, Gaetano Salvemini e Giovanni Amendola contribuirono all'istruzione dei suoi figli, mentre Eva K\u00fchn impart\u00ec lezioni di inglese alla madre e alla sorella. Nondimeno, anche il palazzo di Padova era frequentato da intellettuali, politici, giornalisti e militari.\nNel 1917 si arruola volontario e viene mandato sull'Isonzo quasi in concomitanza con la rotta di Caporetto. Nel 1918 viene assegnato all'Ufficio Armistizio e Confini del Comando Supremo, alle dipendenze del Maggiore Ferruccio Parri (1890-1981). Nel 1919 pubblica i suoi primi due saggi dedicati a Caporetto nella rivista \u00abL'Unit\u00e0\u00bb diretta da Gaetano Salvemini e partecipa con il Maggiore Carlo Reina all'impresa di Fiume. Nel 1922 inizia la sua collaborazione con la rivista \u201cRivoluzione liberale\u201d diretta da Piero Gobetti con il saggio \" Popolari e liberali\". Nel 1923 si laurea in filosofia con una tesi sulle \"Antinomie dell'idealismo assoluto\" e stringe amicizia con Concetto Marchesi (1878-1957) che vivr\u00e0 il suo periodo padovano nel palazzo dei Papafava. \nNel 1924 dopo l'assassinio di Giacomo Matteotti (1885-1924) partecipa al tentativo di Giovanni Amendola (1882-1926) di costituire un soggetto politico in grado di rappresentare gli antifascisti. Nel 1926 per evitare le squadracce fasciste si nasconde a Milano, dove incontra l'amico Giovanni Ansaldo. Nel 1929 pubblica in \"Studium\u201d diretta da Guido Gonella (1905-1982) e Igino Righetti, un articolo sul Concordato. Nel 1945 viene arrestato dai repubblichini ma viene lasciato libero dopo una settimana. Nel 1946 rifiuta di ricoprire la carica, offertagli da Alcide De Gasperi, di ambasciatore d'Italia presso la Santa Sede, e nello stesso anno diventa sindaco del comune di Rovolon. Per il triennio 1961-1963 \u00e8 stato presidente della Rai, di cui fu consulente fino al 1971.\nFra i suoi pi\u00f9 cari amici si ricordano: il cognato Lucangelo Bracci Testasecca, Cesare Musatti, Giuseppe Prezzolini, Norberto Bobbio, Carlo Rosselli, Piero Cividalli, Piero Calamandrei, Vincenzo Torraca, Giuseppe Toffanin, Luigi Russo, Umberto Morra di Lavriano, i fratelli Mario ed Enoch Peserico, i fratelli Luigi, Alberto ed Antonio Albertini, Umberto Zanotti Bianco, Guglielmo Alberti, Giulio Alessio, Carlo Sforza, Giacomo Noventa, Stefano Jacini, Tommaso Gallarati Scotti, Alessandro Casati, Giuseppe Donati, Arturo Carlo Jemolo."}
{"id": "2385328", "revid": "135224", "url": "https://it.wikipedia.org/wiki?curid=2385328", "title": "Zuccone", "text": "Lo Zuccone \u00e8 il nome popolare della statua del Profeta Abacuc di Donatello, proveniente dalle nicchie del terzo ordine del Campanile di Giotto e risalente al 1423-1435. \u00c8 in marmo bianco a grandezza naturale (195x54x38 cm) ed \u00e8 oggi conservata nel Museo dell'Opera del Duomo di Firenze.\nStoria.\nIl profeta Abacuc \u00e8 cos\u00ec poco idealizzato, con tratti somatici irregolari e capelli tagliati quasi a zero, che i fiorentini gli attribuirono il nome di \"Zuccone\". Le statue di questo lato furono le ultime quattro ad essere scolpite tra il 1420 e il 1435 ed erano destinate originariamente al lato nord, quello meno visibile perch\u00e9 vicino alla parete della cattedrale. A lavori ultimati gli Operai del Duomo furono cos\u00ec soddisfatti delle opere che le collocarono nel lato ovest, il pi\u00f9 importante poich\u00e9 parallelo alla facciata, spostando quelle pi\u00f9 antiche di Andrea Pisano e bottega. Con l'anticipo di 22 fiorini ricevuto per l'opera Donatello pag\u00f2 le sue tasse arretrate. \nLe altre tre statue su questo lato sono un \"Profeta\", gi\u00e0 identificato con san Giovanni Battista, di Nanni di Bartolo (1425 circa, la firma di Donatello sulla base \u00e8 sicuramente posteriore), il \"Profeta Geremia\" sempre di Donatello (1427-1435) e \"Abdia\" di Nanni di Bartolo (1422 circa).\nVasari nelle Vite ricorda come nello \"Zuccone\" fosse ritratto un avversario dei Medici, tale Giovanni Chiericini che era diventato ricco dal nulla ed era morto a Firenze nel 1416. Vasari riporta anche vari aneddoti sulla statua come quello che Donatello fosse solito giurare su di essa, come si giura sulla cosa pi\u00f9 cara, o come il fatto che la invitasse spesso a parlare: un \"topos\" legato ai grandi capolavori della scultura, secondo il quale ad essi non manchi che la parola per esser vive, a causa dallo straordinario realismo.\nLe statue delle nicchie vennero trasferite nel museo nel 1937 e sostituite all'esterno da copie. Annerite dagli agenti atmosferici sono tuttora in corso di pulizia a restauro. Lo \"Zuccone\" \u00e8 tra quelle gi\u00e0 restaurate.\nDescrizione e stile.\nIl soggetto della statua non \u00e8 identificato con certezza assoluta, complice un possibile scambio di posizione con il \"Geremia\" in epoca imprecisata. I nomi delle due statue si sono per\u00f2 ormai indissolubilmente legati ad esse nel corso dei secoli, rendendo la questione secondaria. Inoltre l'iconografia di Abacuc \u00e8 quella di un vecchio, mentre il \"Geremia\" appare di mezza et\u00e0. L'opera \u00e8 firmata sulla base \"Opus Donatelli\".\n\"Abacuc\" \u00e8 forse la statua meglio riuscita di tutta la serie del campanile, annoverata tra i capolavori di Donatello e della scultura rinascimentale in generale. Rispetto alle precedenti opere di Donatello (come le tre statue sul lato est), si notano un forte naturalismo e una significativa intensificazione espressiva.\nIl profeta \u00e8 ritratto calvo (da cui il nome popolare) e di una magrezza ascetica, con una lunga tunica che gli cade dalla spalla sinistra e che crea profonde pieghe verticali, anti-classiche perch\u00e9 non aderiscono al corpo, e che sottolineano la maestosit\u00e0 della figura ma anche il suo tormento interiore. La bocca semiaperta, gli occhi incavati e profondi e la calvizie penetrano la fisionomia del soggetto, superando con un intenso realismo qualsiasi notazione grottesca. Lo sguardo \u00e8 intenso e rivolto verso il basso, dove cio\u00e8 si trovavano gli spettatori ideali dell'opera, la cui nicchia si trovava a notevole altezza."}
{"id": "2385330", "revid": "36426", "url": "https://it.wikipedia.org/wiki?curid=2385330", "title": "Profeta Abacuc (Donatello)", "text": ""}
{"id": "2385332", "revid": "36426", "url": "https://it.wikipedia.org/wiki?curid=2385332", "title": "Abacuc (Donatello)", "text": ""}
{"id": "2385334", "revid": "36426", "url": "https://it.wikipedia.org/wiki?curid=2385334", "title": "San Giorgio e il drago (Donatello)", "text": ""}
{"id": "2385335", "revid": "125511545", "url": "https://it.wikipedia.org/wiki?curid=2385335", "title": "Castello (Fiuminata)", "text": " \nCastello \u00e8 una frazione di 113 abitanti del comune di Fiuminata in provincia di Macerata. Si trova nella valle del fiume Potenza, presso il confine umbro. \u00c8 di origine medievale e conserva edifici dell'epoca.\nCastello \u00e8 l'antica sede del comune di Fiuminata, trasferita nel 1872 nella frazione di Massa. Arroccato su un'aspra pendice a ridosso di una montagna, deve il suo nome alla sua natura di borgo medievale fortificato; nella parte pi\u00f9 alta del paese esiste un'antica torre di vedetta, in ottime condizioni.\nL'antico nome di Castello era \"Castri Sancti Johannis\" (Castel San Giovanni): tale nome appare per la prima volta nel documento storico \"Constitutio Sindaci Comuni Camerini ad emendum Castrum Fluminate\" dell'anno 1283, in cui Castello risulta citato come gi\u00e0 edificato. Tale documento risulta di fondamentale importanza nella storia del comune di Fiuminata poich\u00e9 sancisce la nascita del Comune di Fiuminata.\nDi tutti i castelli e le fortificazioni disseminati in passato nel territorio del comune di Fiuminata (Spindoli, Orve, Santa Lucia, Gista, Tangani, Castel San Giovanni), solo quest'ultimo, Castello appunto, conserva la sua struttura originaria con la porta di accesso al castello, le torri e le mura di cinta.\nLa chiesa di Castello, dedicata a San Giovanni Battista, si trova a ridosso della porta d'accesso al paese antico. La chiesa risale al XX secolo, ma la facciata appartiene all'edificio originario, edificato nel tardo Trecento; all'interno \u00e8 conservato una fonte battesimale lignea del XVIII secolo.\nIl paese ha sub\u00ecto un notevole calo demografico dal dopoguerra, quando molti abitanti sono emigrati in cerca di lavoro, soprattutto a Roma, ma anche oltreconfine (Belgio). All'inizio del XXI secolo la popolazione \u00e8 leggermente aumentata grazie all'immigrazione dall'estero, ad esempio dalla Romania.\nManifestazioni.\nOgni anno, dal primo venerd\u00ec dopo Ferragosto alla domenica successiva, si tiene a Castello la Sagra del Dolce, festa del paese, organizzata dall'Associazione Per Castello fin dal 1977. In questo periodo molti emigrati rientrano in paese per le vacanze estive.\nPer la Sagra del Dolce si aprono le taverne (Taverna dell'Ara, della Fontana e della Torre) e le vecchie cantine del paese. Si possono degustare dolci e piatti tipici casarecci preparati dalle donne di Castello, come la famosa Crescia Fogliata, e bere sangria o vernaccia accompagnate da cantucci. Durante la festa si esibiscono inoltre gruppi musicali e sono allestite mostre di pittura.\nDal 2008, l'Associazione Per Castello d\u00e0 vita, nel pomeriggio della domenica di festa, alla rievocazione storica della nascita del comune di Fiuminata, documentato da un atto notarile ufficiale conservato nel Libro Rosso dell'Archivio comunale del Comune di Camerino. Durante tale evento un folto gruppo di sbandieratori e tamburini introducono il corteo storico formato dalle rappresentanze di tutte le frazioni esistenti all'epoca, che si snoda lungo la via principale di Castello per raggiungere la piazza dove viene rievocato l'atto notarile che sancisce la nascita del Comune di Fiuminata. All'interno del borgo viene allestito un mercatino medievale; la rievocazione si conclude con spettacoli di sbandieratori e di falconieri.\nL'ultima sera si svolge infine una tombola ed uno spettacolo pirotecnico."}
{"id": "2385339", "revid": "57342", "url": "https://it.wikipedia.org/wiki?curid=2385339", "title": "Novello Papafava dei Carraresi", "text": ""}
{"id": "2385346", "revid": "1522738", "url": "https://it.wikipedia.org/wiki?curid=2385346", "title": "Termostabilit\u00e0", "text": "La termostabilit\u00e0 \u00e8 la propriet\u00e0 posseduta dalle sostanze che hanno una certa resistenza nei confronti dell'aumento di temperatura. La propriet\u00e0 opposta, cio\u00e8 l'alterazione o la perdita delle qualit\u00e0 per azione del calore, \u00e8 detta \"termolabilit\u00e0\". \nUn esempio di sostanza chimica termostabile \u00e8 l'orellanina, tossina prodotta da alcuni funghi."}
{"id": "2385353", "revid": "1501558", "url": "https://it.wikipedia.org/wiki?curid=2385353", "title": "XXII secolo a.C.", "text": ""}
{"id": "2385355", "revid": "1543377", "url": "https://it.wikipedia.org/wiki?curid=2385355", "title": "Unione di Arras", "text": "L'Unione di Arras (in lingua nederlandese: \"Unie van Atrecht\", in spagnolo: \"Uni\u00f3n de Arr\u00e1s\") fu un accordo stipulato il 6 gennaio 1579 dalle dieci province meridionali dei Paesi Bassi.\nStoria.\nIn seguito alla pacificazione di Gand (1576), avvenuta tra i Paesi Bassi e la Spagna di Filippo II, le differenze religiose e linguistiche interne alle province non mancarono di venire alla luce; tre anni dopo, le dieci province meridionali, contrarie al fanatismo protestante, decisero di scendere a patti con la Spagna e di ritornare sotto la sua amministrazione politica e religiosa. Le rimanenti sette province, in risposta, formarono l'Unione di Utrecht.\nConseguenze.\nAlessandro Farnese part\u00ec dai territori dell'Unione di Arras per la sua parziale riconquista delle Province Unite, nel periodo 1584-1585."}
{"id": "2385362", "revid": "1850921", "url": "https://it.wikipedia.org/wiki?curid=2385362", "title": "Ghiaie (Bonate Sopra)", "text": "Ghiaie (\"G\u00e9re\" in dialetto bergamasco) \u00e8 una frazione di Bonate Sopra, in provincia di Bergamo. Parte del territorio \u00e8 compreso nel parco locale di interesse sovracomunale del fiume Brembo.\nLe apparizioni del maggio 1944.\nNel maggio 1944, una bambina di sette anni, di nome Adelaide Roncalli, afferm\u00f2 di avere avuto 13 apparizioni della Santa Famiglia e di Maria Santissima. Alle ultime presunte apparizioni, dal 29 al 31 maggio 1944, sarebbero stati presenti diverse migliaia di fedeli. Un filmato girato dal documentarista Vittorio Villa, a fine maggio del 1944, attesterebbe la presenza di folte schiere di pellegrini.\nLe apparizioni sarebbero avvenute nella contrada Torchio.\nFeste e ricorrenze.\nNelle prime due settimane del mese di settembre si svolge la festa patronale."}
{"id": "2385368", "revid": "125307700", "url": "https://it.wikipedia.org/wiki?curid=2385368", "title": "Stazione di Fidenza", "text": "La stazione di Fidenza \u00e8 una stazione ferroviaria a servizio della citt\u00e0 di Fidenza, in provincia di Parma.\n\u00c8 posta sulla linea Milano\u2013Bologna ed \u00e8 capolinea delle linee Cremona-Fidenza, Fidenza-Fornovo e Fidenza-Salsomaggiore Terme.\nStoria.\nFino al 1927 era denominata \"Borgo San Donnino\".\nLa stazione e tutta l'area circostante furono oggetto di importanti lavori di riqualificazione a partire dalla seconda met\u00e0 del primo decennio degli anni 2000. Dopo diversi ritardi nella conclusione dei lavori, i primi risultati si videro nel 2013, con il rinnovo totale dei locali interni, inclusa sala d'attesa, atrio centrale, e biglietteria. Nello stesso anno venne reso passante il sottopassaggio pedonale, per collegare il piazzale antistante della stazione a via Marconi.\nNel 2017, dopo l'installazione di tre ascensori a servizio dei tre marciapiedi per il servizio viaggiatori, inizi\u00f2 l'ultima fase dei lavori di riqualificazione, conclusa ad inizio 2018, che risult\u00f2 nell'innalzamento a 55 cm dal piano del ferro di tutti i marciapiedi, nell'installazione di una pensilina a servizio dei binari 4 e 5, e nella tinteggiatura in giallo Parma dell'intero fabbricato viaggiatori.\nStrutture e impianti.\nIl fabbricato viaggiatori in uso, a due piani, di cui solo il piano terra fruibile dai viaggiatori, fu costruito negli anni 1920 su progetto dell'ingegnere Enzo Bianchi.\nLa gestione degli impianti \u00e8 affidata a Rete Ferroviaria Italiana; la stazione \u00e8 dotata di otto binari, compresi due binari tronchi lato ovest, da cui partono i treni per Salsomaggiore Terme ed uno tronco lato est.\nMovimento.\nImportante nodo ferroviario, la stazione \u00e8 servita dai treni regionali di Trenitalia e, dal 1 gennaio 2020, Trenitalia Tper. I collegamenti sulla tratta Piacenza - Bologna - Ancona permettono collegamenti orari diretti con tutti i maggiori centri abitati posti lungo l'asse emiliano-romagnolo della Via Emilia. La stazione possiede anche diversi collegamenti diretti verso la Lombardia, facenti capo principalmente a Milano. Una coppia di treni al giorno assicura un collegamento diretto con Genova.\nDa Fidenza si dirama la breve linea per Salsomaggiore Terme, su cui si effettua un esercizio a spola a cadenza bioraria, con tre corse prolungate su Parma.\nLa linea per Cremona vede corse orarie su ferro alternate con alcune corse su bus sostitutivo, in coincidenza con i treni da e per Parma e Bologna.\nLa linea per Fornovo, bretella di collegamento con la ferrovia Pontremolese, non vede pi\u00f9 traffico locale, ma vi circolano tre coppie di treni, due dirette a Milano aventi origine da Pisa e Livorno, ed una, denominata Freccia della Versilia, che collega la stazione di Bergamo a quella di Pisa Centrale.\nA Fidenza fermano anche tutti i treni Intercity diurni.\nLimitatamente al trasporto regionale, a novembre 2018 la stazione risultava frequentata da un traffico giornaliero medio di circa persone ( saliti + discesi).\nServizi.\nLa stazione \u00e8 classificata da RFI nella categoria \"gold\".\nLa stazione dispone di:\nInterscambi.\nFra il 1890 e il 1937 in prossimit\u00e0 della stazione era presente il capolinea della tranvia Borgo San Donnino-Salsomaggiore, comune a quello della linea Soragna-Borgo San Donnino, attivata a sua volta nel 1894 e soppressa anch'essa nel 1937."}
{"id": "2385371", "revid": "63396966", "url": "https://it.wikipedia.org/wiki?curid=2385371", "title": "Ferrovia Fidenza-Fornovo di Taro", "text": ""}
{"id": "2385374", "revid": "1410376", "url": "https://it.wikipedia.org/wiki?curid=2385374", "title": "Alfredo Meocci", "text": "Biografia.\nAlfredo Meocci \u00e8 nato a Verona il 30 marzo 1953. Laureato in pedagogia presso l'Universit\u00e0 degli Studi di Urbino \"Carlo Bo\". \u00c8 stato assunto come giornalista dalla Rai nel 1982 presso il TG1.\nSuccessivamente \u00e8 stato consigliere di amministrazione dell'Istituto Luce-Italnoleggio Cinematografico.\nVice Presidente dell\u2019Ente Lirico \u201cArena di Verona\u201d.\nPresidente dell\u2019Istituto Internazionale per l\u2019Opera e la Poesia (IIOP), istituzione dell\u2019UNESCO;\nPromotore dell'iniziativa finalizzata alla firma del protocollo di intesa tra la Citt\u00e0 di Verona e l\u2019Unesco, che ha portato Verona ad essere inserita tra i siti Patrimonio dell\u2019Umanit\u00e0.\nDal 1990 al 1993 Assessore alla cultura del Comune di Verona.\nDal 1994 al 1996 \u00e8 deputato alla Camera, eletto nel Polo delle Libert\u00e0 nel collegio di Verona, aderendo al gruppo del CCD, componente della Commissione parlamentare di Vigilanza sulla RAI, della Commissione cultura e della Commissione bicamerale per i servizi radiotelevisivi.\nNel 1996 rientra in Rai fino al 1998 quando \u00e8 eletto commissario dell\u2019Autorit\u00e0 di Garanzia per le Telecomunicazioni.\nIl 5 agosto 2005 \u00e8 stato nominato Direttore generale della RAI.\nResta in carica fino al 20 luglio 2006, presentando dimissioni volontarie per incompatibilit\u00e0 con la carica precedente all'Agcom.\nPer la vicenda scaturir\u00e0 una controversia amministrativa con una richiesta di risarcimento irrogata dalla Corte dei Conti a carico dei consiglieri che votarono a suo favore. Risarcimento successivamente annullato da un emendamento alla legge comunitaria che impedisce allo stato di multare se stesso.\nNel 2011 l\u2019Autorit\u00e0 per le Garanzie nelle Comunicazioni ha stabilito che il periodo di incompatibilit\u00e0 era concluso e che Meocci poteva tornare alla RAI, anche il giudice del lavoro di Roma, dott. Dario Conte ha stabilito che Alfredo Meocci poteva definitivamente rientrare in Rai.\nAlfredo Meocci \u00e8 anche stato, nel 2007, Vicesindaco del Comune di Verona, incarico che ha abbandonato nel 2008 per diventare consigliere all'Autorit\u00e0 per la vigilanza sui contratti pubblici di lavori, servizi e forniture. \u00c8 Presidente dell'Istituto Internazionale per l'Opera e la Poesia, in qualit\u00e0 di delegato del Sindaco di Verona.\nDal marzo 2014 riprende servizio in RAI come dirigente alle dirette dipendenze del Direttore generale.\nLascia la RAI nel dicembre del 2017 .\n\u00c8 stato componente del consiglio di sorveglianza della Banca d'Austria"}
{"id": "2385375", "revid": "2228899", "url": "https://it.wikipedia.org/wiki?curid=2385375", "title": "Embarcadero Delphi", "text": "Delphi \u00e8 un linguaggio di programmazione e un ambiente di sviluppo. \u00c8 molto utilizzato per lo sviluppo di applicazioni desktop e aziendali che utilizzano database, ma essendo uno strumento di sviluppo di carattere generico lo si pu\u00f2 utilizzare per qualsiasi tipo di progetto.\nPrecedentemente conosciuto come Object Pascal (una versione di Pascal orientata agli oggetti), \u00e8 stato sviluppato inizialmente per Microsoft Windows, ma negli ultimi anni sono state pubblicate versioni per GNU/Linux, PHP (Kylix) e per il framework .NET di Microsoft.\nDelphi \u00e8 stato creato dalla Borland (che per un certo periodo ha cambiato il suo nome in Inprise). Alla fine del 2006 Borland ha creato una divisione, CodeGear, alla quale sono stati trasferiti tutti gli ambienti di sviluppo, incluso Delphi.\nIl 7 maggio 2008 la divisione CodeGear \u00e8 stata acquistata per 23 milioni di dollari dalla societ\u00e0 Embarcadero Technologies, che ha sede a Austin in Texas e che attualmente \u00e8 la proprietaria e la sviluppatrice del framework.\nStoria.\nDelphi nacque come un progetto di ricerca interno in Borland, poi evoluto in un prodotto commerciale che avrebbe dovuto chiamarsi AppBuilder. La societ\u00e0 Novell per\u00f2 commercializz\u00f2 un pacchetto software chiamato AppBuilder prima dell'uscita del prodotto Borland, che ricorse a un diverso nome per il suo prodotto.\nIl nome Delphi venne dato da Danny Thorpe, uno degli sviluppatori di Delphi stesso, in onore dell'oracolo di Delfi: uno dei principali obiettivi di questo nuovo ambiente di sviluppo era il facile interfacciamento con i principali motori database. Il pi\u00f9 diffuso e conosciuto motore di database all'epoca era proprio Oracle e da qui nacque il gioco di parole \"Se vuoi parlare con l'Oracolo (in inglese \"Oracle\"), devi andare a Delphi\".\n\u00c8 stato uno dei primissimi strumenti di sviluppo a essere riconosciuto come strumento RAD, \"Rapid Application Development,\" quando fu realizzato nel 1995: fu il primo ambiente di sviluppo completamente visuale, ed il suo compilatore era estremamente veloce se paragonato a quelli esistenti all'epoca.\nDelphi 2, realizzato l'anno successivo, permetteva lo sviluppo di applicazioni per sistemi Windows a 32bit, capacit\u00e0 che fu introdotta pochi anni dopo anche nell'ambiente di sviluppo per C++ chiamato C++Builder, realizzato sempre dalla Borland.\nIl capo architetto del progetto Delphi, e del suo predecessore Turbo Pascal, \u00e8 stato Anders Hejlsberg fino al momento del suo passaggio a Microsoft nel 1996.\nNel 2001 \u00e8 stata pubblicata una versione per Linux conosciuta come Kylix (coppa greca da vino). Una nuova versione di questo ambiente \u00e8 stata pubblicata ogni anno fino a giungere alla versione Delphi Studio nel 2002, il linguaggio utilizzato \u00e8 ora conosciuto come Delphi invece di Object Pascal ed \u00e8 stato aggiunto il supporto per Linux (attraverso Kylix) e .NET (con una versione preliminare del compilatore).\nPer la piattaforma .NET Borland present\u00f2 C#Builder che permetteva l'utilizzo del linguaggio C# e del framework .NET. Il pieno supporto per .NET venne introdotto in seguito con Delphi 8, una versione di Delphi orientata esclusivamente allo sviluppo per piattaforma .NET, tralasciando dunque quello per Win32. Successivamente a Delphi 8 sono stati distribuiti Delphi 2005 (che ha finalmente riunito in un unico ambiente di sviluppo il supporto a Delphi per Win32, Delphi per .NET e C#) e Borland Developer Studio 2006, che ha aggiunto inoltre il supporto a C/C++ integrando C++ Builder, prima disponibile come prodotto separato.\nNel 2006 sono apparse le versioni \"Turbo\", che a differenza di Borland Developer Studio offrono solo una singola personalit\u00e0 (Delphi, Delphi.NET, C# o C++), sia in una versione gratuita (Turbo Explorer) che per\u00f2 non possono installare componenti di terze parti, sia in una a pagamento (Turbo Professional) senza limitazioni.\nLa versione 2007 ha aggiunto, funzionalit\u00e0 specifiche per Windows Vista, una nuova versione di dbExpress interamente in Object Pascal, librerie web con supporto per AJAX, e, limitatamente alla versione .NET, i generici. Delphi 2007 \u00e8 disponibile stand-alone, o come parte di RAD Studio 2007 (che include anche il supporto allo sviluppo in C++).\nDalla versione Delphi 2009 (Rad Studio 2009) si \u00e8 inserito il pieno supporto ad Unicode. Attualmente, dopo l'uscita dell'ambiente di sviluppo RAD Studio 2010 e Delphi 2010, \u00e8 stato distribuito il nuovo ambiente di sviluppo, denominato RAD STUDIO XE, con pieno supporto a Delphi e C++, cos\u00ec come il Delphi XE.\nDall'anno 2016 \u00e8 stata rilasciata una nuova versione di Delphi ogni sei mesi, con supporto a nuove piattaforme e sistemi operativi in media ogni anno.\nCaratteristiche.\nDelphi genera codice macchina compilato in forma nativa per Microsoft Windows, MacOS, iOS, Android, e Linux a 64bit. Prevede, oltre al compilatore, un editor di codice con funzionalit\u00e0 integrate di \"refactoring\" e controllo sintattico evoluto, uno strumento per la realizzazione visuale delle interfacce grafiche, un debugger integrato e il supporto per plugin di terze parti.\nAlcune caratteristiche degne di nota del linguaggio Delphi includono:\nMolte delle funzionalit\u00e0 precedentemente elencate sono state prima introdotte da Delphi ed in seguito adottate anche in altri linguaggi.\nLe componenti principali degli ambienti di lavoro Delphi e Kylix sono il linguaggio, Delphi, la VCL (Visual Component Library) e CLX (Component Library for Cross Platform), e una facile e robusta connettivit\u00e0 ai database, combinati con un potente IDE (\"Integrated Development Environment\") e altri strumenti di supporto.\nBuone ragioni per usare Delphi:\nProgramma di esempio.\nHello, world!\nIl seguente esempio stampa il testo \"Hello world\".\nprogram HelloWorld;\nbegin\n WriteLn('Hello World');\nend.\nquesto codice stampa la parola in una finestra di tipo console. Per visualizzare la parola Hello World all'interno di una text box invece occorre utilizzare il seguente codice.\nPresa una text box Edit1:\nprocedure TForm1.FormCreate(Sender: TObject);\nbegin\n Edit1.Text:='Hello World';\nend;\nVisualizza il messaggio in una finestra di dialogo. Compatibile per il Delphi e il Kylix (su linux).\nprogram Hello_World;\nuses \n QDialogs;\nbegin\n ShowMessage('Hello world!');\nend.\nVersioni.\nDistribuito nel 1995 per Windows 3.1 16 bit, fu il primo esempio di ambiente di sviluppo RAD. Nato come successore del Turbo Pascal e Borland Pascal, si fece subito conoscere per le performance del suo compilatore e per la potenza del suo integrated development environment (IDE).\nIl linguaggio utilizzato (Delphi) venne anche chiamato Object Pascal.\nDistribuito nel 1996, permetteva di realizzare applicazioni a 32 bit e veniva venduto insieme a Delphi 1 per lo sviluppo di applicazioni a 16 bit.\nDistribuito nel 1997, portava con s\u00e9 ancora Delphi 1 per lo sviluppo di applicazioni a 16 bit.\nDistribuito nel 1998.\nDistribuito nel 1999.\nKylix, la versione di Delphi per Linux, venne distribuito nel 2001.\nDistribuito nel 2002.\nDistribuito nell'agosto del 2002 \u00e8 divenuta la versione pi\u00f9 utilizzata dalla maggior parte degli utenti. Il successo di questo ambiente di sviluppo era dovuto alla sua stabilit\u00e0, velocit\u00e0 e bassissime richieste di hardware per poter funzionare correttamente, resta ancora oggi uno dei IDE win32 no unicode pi\u00f9 produttivi.\nDa questa versione \u00e8 stata introdotta la possibilit\u00e0 di sviluppare anche applicazioni web.\nDalla versione 7 di delphi esistono delle versioni lite non ufficiali che vengono continuamente aggiornate, ed in pochi megabyte di peso racchiudono tutta la potenza di delphi.\nLe versioni lite sono molte diffuse nei paesi in via di sviluppo ed sono molto apprezzate anche da molti sviluppatori italiani.\nDelle versioni lite esistono tre versioni: Tiny 16 Mb, Mini 23 Mb, Full 76 Mb.\nDistribuito nel dicembre 2003, \u00e8 stata l'unica versione di Delphi che permette di compilare codice sorgente Delphi (Object Pascal) tramite il framework .Net di Microsoft.\n\u00c8 stata la versione meno apprezzata soprattutto per il fatto di non poter scrivere e compilare applicazioni native (*.exe).\nChiamato anche Delphi 9 o Borland Developer Studio 3.0, includeva la possibilit\u00e0 di sviluppare applicazioni win32 native e applicazioni .Net in un unico ambiente di sviluppo.\nAlla fine del 2005 \u00e8 stato distribuito Delphi 2006 che includeva la possibilit\u00e0 di sviluppare applicazioni in C#, Delphi.NET, Delphi Win32 e C++ tramite un unico IDE.\nIn febbraio del 2006, Borland annunci\u00f2 la volont\u00e0 di vendere il suo IDE e la sua linea di prodotti per database.\nNel settembre del 2006, uno spin-off di Borland, formato per lo pi\u00f9 dagli sviluppatori degli IDE di Borland stessa, pubblic\u00f2 la versione \"Turbo\" dell'IDE, rendendo cos\u00ec disponibili i nuovi prodotti Turbo Delphi per Win32, Turbo Delphi per .NET, Turbo C++ e Turbo C#. Per ogni ambiente furono distribuite due versioni: \"Explorer\" (versione gratuita) e \"Professional\" (a pagamento ma ad un costo molto ridotto rispetto ai precedenti ambienti di sviluppo). La particolarit\u00e0 era che la versione \"Explorer\" permetteva anche lo sviluppo di applicazioni commerciali.\nIl 14 novembre del 2006, Borland vendette i suoi IDE a CodeGear.\nDelphi 2007 (Delphi 11), la prima versione realizzata da CodeGear, fu distribuito il 16 marzo del 2007.\nCodeGear vendette la linea di IDE appena acquisita a Embarcadero Technologies nel 2008.\nDelphi 2009 (Delphi 12, nome in codice \"Tibur\u00f3n\"), aggiunse molte nuove features, tra cui la riscrittura completa della VCL e il pieno supporto a UNICODE.\nDelphi 2010 (Delphi 14, nome in codice \"Weaver\"; la versione 13 \u00e8 stata saltata) \u00e8 stato distribuito il 25 agosto 2009.\nDelphi XE (Delphi 2011/Delphi 15, nome in codice \"Fulcrum\") \u00e8 stato distribuito il 30 agosto 2010.\nIl 27 gennaio, 2011 Embarcadero ha annunciato la disponibilit\u00e0 di una nuova Starter Edition, che permette ad hobbisti e aziende in startup di ottenere una versione con caratteristiche leggermente ridotte ad un prezzo basso.\nDelphi XE2 (Delphi 2012/Delphi 16)\nIl 1\u00ba settembre 2011 Embarcadero ha distribuito RAD Studio XE2 che comprendeva Delphi XE2 con C + + Builder, Prism XE2 e RadPHP XE2.\nDelphi XE2 supporta la piattaforma x64. Delphi XE2 include anche una libreria multipiattaforma chiamato FireMonkey che apre la strada alla portabilit\u00e0 delle applicazioni Delphi verso Mac OS X e iOS.\nDelphi XE3 (Delphi 2013/Delphi 17)\nIl 21 agosto 2012 Embarcadero ha pubblicato RAD Studio XE3.\nDelphi XE4 (Delphi 18)\nIl aprile 2013 Embarcadero ha pubblicato RAD Studio XE4.\nSupporto completo alla piattaforma IOS.\nDelphi XE5 (Delphi 19 nome in codice Zephyr)\nIl giorno 11 settembre 2013 Embarcadero ha pubblicato RAD Studio XE5.\nCon supporto completo alla piattaforma Android.\nDelphi XE6 (Delphi 20 nome in codice Proteus)\nDal 15 aprile 2014 Embarcadero ha pubblicato RAD Studio XE6.\nEmbarcadero Delphi XE7\nDelphi XE7\nDal 2 settembre 2014 Embarcadero ha pubblicato RAD Studio XE7.\nEmbarcadero Delphi XE8\nDelphi XE8\nDal 7 aprile 2015 Embarcadero ha pubblicato RAD Studio XE8\nEmbarcadero Delphi 10 Seattle\nDelphi Studio 10 Seattle\nDal 31 agosto 2015 Embarcadero ha pubblicato RAD Studio 10 Seattle\nEmbarcadero Delphi 10.1 Berlino\nDelphi Studio 10.1 Berlino\nIl 20 aprile 2016 Embarcadero ha pubblicato RAD Studio 10.1 Berlino\nDelphi 10.1.1\u00a0Update 1\nSettembre 2016, primo aggiornamento \nDelphi 10.1.2\u00a0Update 2 \nDicembre 2016, secondo aggiornamento\nEmbarcadero Delphi 10.2 Tokyo\nIl 22 marzo 2017 Embarcadero rilascia la versione \nDelphi 10.2.1\u00a0Update 1\nRilascio in agosto 2017, primo aggiornamento\nDelphi 10.2.2\u00a0Update 2\nRilascio nel dicembre 2017, secondo aggiornamento\nDelphi 10.2.3\u00a0Update 3\nRilascio nel marzo 2018 del terzo aggiornamento\nEmbarcadero Delphi 10.2 Tokyo (Community Edition) \nIl 18 luglio 2018 Embarcadero rilascia la Community Edition, gratuita per uso personale e per studenti o per aziende con limite di fatturato $5000.\nEmbarcadero Delphi 10.3 Rio\nRilascio il 21 novembre 2018\nDelphi 10.3.1\u00a0Update 1\nRilascio in febbraio 2019 del primo aggiornamento\nDelphi 10.3.2\u00a0Update\nRilascio in luglio 2019 del secondo aggiornamento\nDelphi 10.3.3\u00a0Update 3\nRilascio in novembre 2019 del terzo aggiornamento\nEmbarcadero Delphi 10.4 Sydney\nIl 26 maggio 2020, Embarcadero rilascia RAD Studio 10.4 Sydney\nDelphi 10.4.1\u00a0Update 1\nRilascio in settembre 2020 del primo aggiornamento\nEmbarcadero Delphi 11 Alexandria\nIl 9 settembre 2021 Embarcadero rilascia RAD Studio 11 Alexandria"}
{"id": "2385378", "revid": "26630", "url": "https://it.wikipedia.org/wiki?curid=2385378", "title": "Geremia (Donatello)", "text": "Geremia \u00e8 una statua di Donatello, proveniente dalle nicchie del terzo ordine del Campanile di Giotto e risalente al 1427-1435. \u00c8 in marmo bianco a grandezza naturale (191x45x45 cm) ed \u00e8 oggi conservata nel Museo dell'Opera del Duomo di Firenze. \nStoria.\nLe statue di questo lato furono le ultime quattro ad essere scolpite tra il 1420 e il 1435 ed erano destinate originariamente al lato nord, quello meno visibile perch\u00e9 vicino alla parete della cattedrale. A lavori ultimati gli Operai del Duomo furono cos\u00ec soddisfatti delle opere che le collocarono nel lato ovest, il pi\u00f9 importante poich\u00e9 parallelo alla facciata, spostando quelle pi\u00f9 antiche di Andrea Pisano e bottega.\nLe altre tre statue su questo lato sono un \"Profeta\", gi\u00e0 identificato con \"san Giovanni Battista\", di Nanni di Bartolo (1425 circa, la firma di Donatello sulla base \u00e8 sicuramente posteriore), lo \"Zuccone\", sempre di Donatello (1423-1435), e il \"Profeta Abdia\" di Nanni di Bartolo (1422 circa). \nVasari nelle Vite indica come modello dell'opera un tale Francesco Soderini, amico di Donatello. La sua espressione sconsolata sarebbe, come nel caso dello \"Zuccone\", legata all'avversione della sua famiglia ai Medici. \nLe statue delle nicchie vennero trasferite nel museo nel 1937 e sostituite all'esterno da copie. Scurite con una patina al fine di creare l'effetto di finto bronzo e annerite dagli agenti atmosferici, sono state oggetto di pulizia a restauro nei primi anni 2000. Il Geremia \u00e8 chiamato anche \"il popolano\" perch\u00e9 aveva tratti marcati, con rughe.\nDescrizione e stile.\nIl soggetto della statua non \u00e8 identificato con certezza assoluta, complice un possibile scambio di posizione con l'\"Abacuc\" in epoca imprecisata. I nomi delle due statue si sono per\u00f2 ormai indissolubilmente legati ad esse nel corso dei secoli, rendendo la questione secondaria.\nIl profeta \u00e8 raffigurato come un uomo di mezza et\u00e0, con una capigliatura ricciuta che forma una massa compatta e con una corta barba; la spalla destra \u00e8 scoperta. Rispetto alle precedenti opere di Donatello (come le tre statue sul lato est), si nota una significativa intensificazione espressiva.\nL'opera \u00e8 un capolavoro di penetrazione psicologica, con una straordinaria espressivit\u00e0 del volto. La testa \u00e8 piegata infatti a sinistra evidenziando la piega amara della bocca, col labbro girato all'ingi\u00f9, le sopracciglia sono corrucciate e i muscoli del collo sono in tensione. I lineamenti sono contratti e disarmonici, ma l'effetto generale di imponenza e dignit\u00e0 \u00e8 dato dai gesti pacati e dal forte effetto chiaroscurale del panneggio, che, rispetto all'\"Abacuc\", \u00e8 molto pi\u00f9 mosso e vibrante, con particolare maestria nella parte inferiore dove evidenzia il movimento in avanti della gamba sinistra."}
{"id": "2385380", "revid": "999533", "url": "https://it.wikipedia.org/wiki?curid=2385380", "title": "Gran Premio di Spagna 1991", "text": "Il Gran Premio di Spagna 1991 \u00e8 stato un Gran Premio di Formula 1 disputato il 29 settembre 1991 al Circuit de Catalunya di Montmel\u00f3. La gara \u00e8 stata vinta da Nigel Mansell su Williams.\nQualifiche.\nBerger conquista la pole position davanti a Mansell, Senna, Patrese, Schumacher, Prost, Alesi, Capelli, Pirro e Piquet.\nGara.\nLa gara parte con il circuito ancora bagnato dopo che nella mattinata aveva piovuto. Alla partenza Senna scatta bene, portandosi alle spalle di Berger; alle sue spalle Mansell viene sopravanzato anche da Schumacher, che si porta in terza posizione. A fondo gruppo c'\u00e8 una collisione tra Comas e Bernard: entrambi sono fuori gara. Il tracciato \u00e8 estremamente scivoloso e questo anima molto la gara, con Senna, Schumacher, Mansell ed Alesi a contendersi le posizioni dalla seconda alla quinta e Berger che pian piano stacca gli inseguitori. Mansell ha la meglio su Schumacher, lanciandosi poi all'inseguimento di Senna; lo sopravanza sul rettilineo principale, che i due percorrono affiancati, con le ruote che si sfiorano pericolosamente. Il primo dei piloti di testa a montare gomme da asciutto \u00e8 Prost, seguito poco dopo dal leader della gara Berger, il cui pit stop \u00e8 per\u00f2 lento. Mansell e Senna entrano ai box nello stesso giro: i meccanici della McLaren sono pi\u00f9 veloci e il brasiliano torna in pista in prima posizione, davanti a Berger, Mansell e Schumacher.\nIl giro seguente Senna lascia passare il pi\u00f9 veloce compagno di squadra, per evitare che Mansell recuperi entrambi; nel frattempo ricomincia a piovere e il brasiliano esce di pista all'ultima curva, scivolando al quinto posto. Al 20\u00ba passaggio Mansell supera Berger, che viene poi raggiunto anche da Schumacher; il pilota tedesco esce per\u00f2 di pista nel tentativo di passare il rivale, tornando in gara in sesta posizione. Al 33\u00ba giro Berger si ritira per problemi elettrici; questo permette a Prost di avanzare in seconda posizione. Pi\u00f9 indietro, Patrese sopravanza Senna, portandosi al terzo posto; pi\u00f9 tardi anche Alesi ha la meglio sul brasiliano della McLaren, conquistando cos\u00ec la quarta posizione dopo il pit stop di Schumacher.\nNon ci sono ulteriori cambiamenti e Mansell vince davanti a Prost, Patrese, Alesi, Senna e Schumacher."}
{"id": "2385386", "revid": "767487", "url": "https://it.wikipedia.org/wiki?curid=2385386", "title": "Super Bowl VIII", "text": "Il Super Bowl VIII \u00e8 stata una partita di football americano tra i campioni della National Football Conference (NFC), i Minnesota Vikings, e quelli della American Football Conference (AFC), i Miami Dolphins per decidere il campione della National Football League (NFL) per la stagione . I Dolphins sconfissero i Vikings con un punteggio di 24\u20137 vincendo il loro secondo Super Bowl consecutivo, la prima squadra a riuscirvi dai Green Bay Packers nei Super Bowls I e II e la prima in assoluto della AFC.\nLa gara si tenne il 13 gennaio 1974 al Rice Stadium di Houston, Texas. Questa fu la prima volta che lo stadio che ospitava il Super Bowl non apparteneva a una squadra della NFL. Questo fu anche il primo Super Bowl non tenutosi nelle aree di Los Angeles, Miami o New Orleans e l'ultimo con i pali dei field goal posti davanti alla end zone.\nQuesta fu la terza partecipazione consecutiva dei Dolphins al Super Bowl. La loro stagione regolare si era conclusa con un record di 12-2, dopo di che batterono i Cincinnati Bengals e gli Oakland Raiders nei playoff. I Vikings giunsero al loro secondo Super Bowl finendo anch'essi con un record di 12-2 e battendo Washington Redskins e Dallas Cowboys nei playoff.\nIl Super Bowl VIII fu in gran parte dominato dai Dolphins, che segnarono 24 punti consecutivi nei primi tre quarti, inclusi due touchdown nelle prime due azioni offensive. Il loro running back Larry Csonka divenne il primo nel suo ruolo ad essere nominato MVP della partita: le sue 33 corse per 145 yard furono entrambi nuovi record dell'evento.\nFormazioni titolari.\nFonte:\n Membro della Pro Football Hall of Fame"}
{"id": "2385388", "revid": "767487", "url": "https://it.wikipedia.org/wiki?curid=2385388", "title": "Buldon", "text": "Buldon \u00e8 una municipalit\u00e0 di Quarta classe delle Filippine, situata nella Provincia di Maguindanao, nella Regione Autonoma nel Mindanao Musulmano. Tra l'ottobre 2006 e il luglio 2008 ha fatto parte della Provincia di Shariff Kabunsuan, creata con decreto regionale annullato successivamente dalla Corte Suprema delle Filippine.\nBuldon \u00e8 formata da 15 baranggay:"}
{"id": "2385398", "revid": "35813", "url": "https://it.wikipedia.org/wiki?curid=2385398", "title": "Franz Xavier Nagl", "text": ""}
{"id": "2385405", "revid": "1100311", "url": "https://it.wikipedia.org/wiki?curid=2385405", "title": "Clube do Remo", "text": "Il Clube do Remo, noto anche semplicemente come Remo, \u00e8 una societ\u00e0 calcistica brasiliana con sede nella citt\u00e0 di Bel\u00e9m, capitale dello stato del Par\u00e1.\nStoria.\nIl Clube do Remo \u00e8 stato fondato il 5 febbraio 1905 come Grupo do Remo. I fondatori, prima di fondare il Remo, avevano lasciato lo Sport Club do Par\u00e1. Il 14 febbraio 1908, il Remo fu chiuso, dopo l'assemblaggio generale del club. Il 29 marzo 1908, i partner del Remo e dello Sport Club do Par\u00e1 fecero un accordo, e il Remo era fallito ufficialmente nel 1908. Il 15 agosto 1911, il Remo \u00e8 stato riorganizzato in seguito a un'iniziativa di Antonico Silva, C\u00e2ndido Juc\u00e1, Carl Schumann, Elzaman Magalh\u00e3es, Geraldo Motta, Jayme Lima, Norton Corllet, Oscar Salt\u00e3o, Otto Bartels e Palm\u00e9rio Pinto.\nNel 1950, il Remo ha tenuto un tour in Venezuela su invito della federazione calcistica del paese per competere Torneo Internazionale di Caracas, che, secondo alcune pubblicazioni, potrebbe essere stato il precursore della Coppa del Mondo per i piccoli, giocata tra gli anni 50 e 60. La squadra ha giocato cinque partite, ottenendo quattro vittorie (La Salle, Uni\u00f3n, Military School e Deportivo Italia) e solo una sconfitta, con il Loyola, considerato la maggiore forza del calcio venezuelano all'epoca. Il Remo \u00e8 ancora alla ricerca del riconoscimento ufficiale del titolo da parte della CONMEBOL. Se accettato, sar\u00e0 il primo titolo internazionale nella storia del club.\nIl Remo ottenne anche buoni risultati nelle competizioni nazionali. Le sue campagne pi\u00f9 importanti furono il 7\u00ba posto nel Campeonato Brasileiro S\u00e9rie A nel 1993 e le semifinali della Coppa del Brasile nel 1991 \u2013 questi risultati rappresentano la migliore campagna di una squadra del Nord nella storia di entrambe le competizioni.\nNel 2005, il club vinse il Campeonato Brasileiro S\u00e9rie C. Questo \u00e8 stato il primo titolo nazionale del club. Il club possiede anche tre Ta\u00e7a Norte e 1 Torneio Norte-Nordeste, oltre ad essere uno dei pi\u00f9 grandi vincitori dello stato."}
{"id": "2385406", "revid": "2166030", "url": "https://it.wikipedia.org/wiki?curid=2385406", "title": "Jos\u00e9 Antonio de Mendoza", "text": "Biografia.\nMendoza era originario della Galicia e cavaliere dell'Ordine di Santiago. Era ambasciatore a Venezia e vicer\u00e9 in Catalogna quando re Filippo V lo nomin\u00f2 vicer\u00e9 del Per\u00f9 nel 1735. Assunse l'incarico l'anno seguente, all'et\u00e0 di 68 anni.\nDurante la sua amministrazione scoppi\u00f2 la guerra tra Spagna e Inghilterra (la Guerra anglo-spagnola, 1739-1742). Il vicer\u00e9 organizz\u00f2 la difesa della costa migliorando esercito e milizia. Nel 1742 invi\u00f2 una flotta a El Callao per difendere le coste del Cile.\nNel 1736 Jorge Juan y Santacilia e Antonio de Ulloa, scienziati spagnoli inviati dall'Acad\u00e9mie fran\u00e7aise in\nmissione scientifica per misurare il grado del meridiano all'equatore, giunsero nella colonia. Jorge Juan era salpato sulla stessa nave di Mendoza. Al ritorno parlarono di disorganizzazione e corruzione nel governo, e di contrabbando. Questo rapporto fu pubblicato postumo col titolo di \"Noticias Secretas de Am\u00e9rica\".\nAltra influenza scientifica francese nella colonia fu quella di Louis Godin, anch'esso membro della stessa spedizione. Egli fu nominato \"cosm\u00f3grafo mayor\" dal vicer\u00e9 Mendoza. Tra i doveri del \"cosm\u00f3grafo mayor\" vi era la pubblicazione di almanacchi ed istruzioni per la navigazione. Altri scienziati francesi in Per\u00f9 in quel periodo furono Charles Marie de La Condamine e Pierre Bouguer.\nIl contrabbando aument\u00f2 in questo periodo. La pratica era talmente tanto remunerativa che i mercanti accettavano di correre i rischi.\nSempre durante l'amministrazione di Mendoza, scoppi\u00f2 una rivolta indigena ad Oruro (1739), ed un'altra guidata da Juan Santos Atahualpa nel 1742 a Oxabamba. Quest'ultima ricevette il supporto di tutte le trib\u00f9 native, ed anche quello dei mestizo e degli spagnoli poveri. L'obbiettivo dei ribelli era quello di cacciare gli spagnoli dal Per\u00f9. Non riuscirono a farlo, ma neanche gli spagnoli riuscirono a sconfiggerli.\nNel 1740 il Vicereame della Nuova Granada fu separato da quello del Per\u00f9. Era gi\u00e0 successo in passato, dal 1717 al 1724, ma solo temporaneamente. Il nuovo vicereame comprendeva i territori di Bogot\u00e1, Quito, Panama e Venezuela, ed altre zone direttamente collegate a Lima (Maynas, Ja\u00e9n, Tumbes e Guayaquil).\nMendoza fu rimosso dall'incarico nel 1745, e mor\u00ec durante il viaggio di ritorno in Spagna."}
{"id": "2385418", "revid": "729019", "url": "https://it.wikipedia.org/wiki?curid=2385418", "title": "Stazione di Perugia", "text": "La stazione di Perugia, detta anche \"Fontivegge\" per distinguerla dagli altri impianti cittadini, \u00e8 la principale stazione ferroviaria della citt\u00e0 di Perugia e sorge nell'omonimo quartiere di Fontivegge.\nLa stazione \u00e8 la prima dell'Umbria per volume di traffico viaggiatori (3.000.000 di passeggeri all'anno) ed \u00e8 sede della Direzione regionale Umbria di Trenitalia.\nStoria.\nLa stazione e il quartiere di Perugia Fontivegge \u00e8 stato inserito in un programma di riqualificazione cominciato nel 2019 e che comporter\u00e0 un sistema di miglioramento della viabilit\u00e0 e della fruibilit\u00e0 di tutta la zona.\nInoltre, dal settembre 2020, in Piazza Vittorio Veneto, a pochi metri dall'ingresso della Stazione, ha sede l'istituzione della biblioteca delle Nuvole.\nStrutture e impianti.\nLa gestione degli impianti \u00e8 affidata a Rete Ferroviaria Italiana. La stazione di Perugia rientra tra le stazioni del compartimento di Ancona\nIl piazzale si compone di quattro binari passanti, di cui solo il secondo \u00e8 di corsa (la linea in cui si trova la stazione \u00e8 a binario unico); gli altri binari vengono usati per le precedenze fra i treni o per i treni che hanno come capolinea Perugia.\nTutti i binari sono serviti da banchina e da una pensilina in cemento, ad eccezione del binario 1 che \u00e8 coperto da una pensilina in ferro battuto e sono collegati fra loro da un sottopassaggio.\nNell'area dell'ex scalo merci ci sono alcuni binari privi di banchina ed elettrificazione che oggi fungono da ricovero delle carrozze non pi\u00f9 utilizzate o fuori servizio e dai mezzi d'opera per la manutenzione.\nArchitettura.\nIl fabbricato viaggiatori \u00e8 una struttura che si sviluppa su tre livelli di cui solo il piano terra \u00e8 fruibile da parte dei viaggiatori. Vi si accede all'interno passando sotto tre arcate.\nAdiacente al fabbricato principale si diramano simmetricamente due altri fabbricati a un solo piano. All'interno del fabbricato viaggiatori \u00e8 possibile ammirare una scultura di epoca romana posta in onore del sacrificio dei perugini nella guerra contro Antonio. Sopra di essa sono presenti maioliche (di epoca moderna) che raffigurano una cartina dell'Umbria e di Perugia con le rispettive attrazioni turistiche.\nDal lato opposto del fabbricato viaggiatori \u00e8 visibile ci\u00f2 che rimane dello scalo merci, in disuso, nonch\u00e9 alcuni fabbricati di costruzione moderna che ospitano gli uffici tecnici di Rete Ferroviaria Italiana. Nel 2020 il comune di Perugia ha acquistato due dei fabbricati dismessi dalle ferrovie dello Stato per realizzarvi degli spazi culturali e commerciali nell'ambito del progetto di riqualificazione del quartiere Fontivegge avviato con i fondi del cd. \"bando periferie\".\nMovimento.\nIl servizio viaggiatori \u00e8 prevalentemente di tipo regionale, con servizi svolti da Busitalia e Trenitalia nell'ambito del contratto di servizio stipulato con la Regione Umbria. Sono altres\u00ec presenti alcuni servizi a lunga percorrenza svolti anch'essi da Trenitalia.\nServizi.\nGli spazi commerciali della stazione, che RFI classifica nella categoria \"Gold\", sono gestiti dalla societ\u00e0 Centostazioni; l'impianto offre i seguenti servizi:\nInterscambi.\nNei dintorni della stazione trovano posto un'autostazione e la fermata del Minimetr\u00f2 di Perugia, raggiungibile tramite un percorso pedonale di circa 100\u00a0m.\nFra il 1899 e il 1943 di fronte alla stazione era presente il capolinea della tranvia di Perugia, sostituito da quello della rete filoviaria a sua volta soppressa nel 1975."}
{"id": "2385425", "revid": "1571097", "url": "https://it.wikipedia.org/wiki?curid=2385425", "title": "Il pagliaccio (Cesare Cremonini)", "text": "Il pagliaccio \u00e8 un brano pop rock scritto e interpretato da Cesare Cremonini. Il brano \u00e8 il quarto singolo estratto dall'album \"Il primo bacio sulla luna\". \u00c8 entrato in rotazione radiofonica a partire dal 15 maggio 2009.\nDescrizione.\nLa canzone \u00e8 un racconto autobiografico che si avvale dell'utilizzo degli archi della Telefilmonic Orchestra di Londra, registrati durante le sessioni di \"Maggese\". La canzone, scritta da Cremonini quando aveva 16 anni, ha una storia discografica inconsueta: nel 1999, durante le registrazioni di \"...Squ\u00e9rez?\" con i L\u00f9napop, per scherzo fu interpretata da Valentina Chelli, che all'epoca aveva quattro anni, e pochi minuti del ritornello furono inseriti come ghost track alla fine del disco. La particolare interpretazione della bambina procur\u00f2 al cantautore alcune accuse di satanismo.\nSolo nel 2008 il brano fu inserito nella tracklist dell'album \"Il primo bacio sulla luna\"."}
{"id": "2385436", "revid": "149727", "url": "https://it.wikipedia.org/wiki?curid=2385436", "title": "Stazione di Perugia Fontivegge", "text": ""}
{"id": "2385437", "revid": "599013", "url": "https://it.wikipedia.org/wiki?curid=2385437", "title": "Guardia Lombarda", "text": "Costituisce una vecchia denominazione di:"}
{"id": "2385438", "revid": "86343", "url": "https://it.wikipedia.org/wiki?curid=2385438", "title": "Dinaig", "text": ""}
{"id": "2385441", "revid": "287204", "url": "https://it.wikipedia.org/wiki?curid=2385441", "title": "Il pagliaccio", "text": ""}
{"id": "2385442", "revid": "131358", "url": "https://it.wikipedia.org/wiki?curid=2385442", "title": "\u010cornomorec Odessa", "text": ""}
{"id": "2385445", "revid": "209263", "url": "https://it.wikipedia.org/wiki?curid=2385445", "title": "Miglior arbitro AIC", "text": ""}
{"id": "2385451", "revid": "1745361", "url": "https://it.wikipedia.org/wiki?curid=2385451", "title": "Condimenti della pizza", "text": "I condimenti della pizza sono le farciture della pizza su cui gli ingredienti vengono posti sull'impasto prima, durante o dopo la cottura.\nAlcuni condimenti sono strettamente legati alla tradizione della cucina italiana e maggiormente diffusi nelle pizzerie del paese. Altri, vista la diffusione mondiale della pizza, hanno avuto origine in altri paesi.\nPanoramica.\nGli ingredienti maggiormente usati nella preparazione della pizza sono: mozzarella, fiordilatte, pomodoro, acciughe sotto sale, frutti di mare, salumi e funghi. Esistono due macrocategorie di pizza: quelle \"rosse\", con salsa di pomodoro, e quelle \"bianche\", che invece non ne hanno. Tuttavia, queste ultime possono presentare dei pomodori aggiunti dopo la cottura.\nIl disciplinare STG della pizza napoletana prevede solo due varianti per il condimento: la marinara e la Margherita.\nCondimenti pi\u00f9 diffusi.\nNella tabella seguente, i nomi associati alle pizze sono quelli comunemente diffusi."}
{"id": "2385452", "revid": "28592", "url": "https://it.wikipedia.org/wiki?curid=2385452", "title": "Grenadini", "text": ""}
{"id": "2385453", "revid": "36426", "url": "https://it.wikipedia.org/wiki?curid=2385453", "title": "Profeta Geremia (Donatello)", "text": ""}
{"id": "2385458", "revid": "287204", "url": "https://it.wikipedia.org/wiki?curid=2385458", "title": "Jose Antonio de Mendoza", "text": ""}
{"id": "2385462", "revid": "767487", "url": "https://it.wikipedia.org/wiki?curid=2385462", "title": "Classe Vinograd", "text": "Le unit\u00e0 appartenenti alla \"classe Vinograd\" sono piccole navi da sorveglianza idrografica di sviluppo e costruzione sovietica. Costruite negli anni ottanta presso il cantiere navale finlandese di Rauma-Repola, a Savonlinna, sono classificate in Russia come GS.\nNel maggio 2009, ne risultano operativi due esemplari, entrambi entrati in servizio nel 1985. Si tratta dei \"GS-525\" (Flotta del Baltico) e \"GS-526\" (Flotta del Nord)."}
{"id": "2385465", "revid": "106456", "url": "https://it.wikipedia.org/wiki?curid=2385465", "title": "Galleci", "text": "I Galleci (greco: \"Kallaikoi\"; latino: \"Callaici\", \"Callaeci\" o \"Gallaeci\") erano una trib\u00f9 celtica della Spagna preromana. Il loro territorio, da Diocleziano denominato \"Gallaecia\", si estendeva a nordovest della penisola iberica, nell'attuale Galizia, dal nord del Portogallo fino al fiume Douro, nell'ovest delle Asturie e nell'occidentale Le\u00f3n. Questo corrisponde all'estensione della Castrocultura, risalente all'et\u00e0 del ferro, che tuttavia in Galizia lasci\u00f2 appena qualche testimonianza.\nPoi i Romani estesero il loro nome a tutta la regione spagnola che oggi si chiama Galizia. \nEtimologia.\nIl nome \"Callaeci\" probabilmente deriva da \"Calle\", la fortezza principale della trib\u00f9. Sulla costa c'era il porto detto \"Portus Calle\", poi \"Portus Cale\" (oggi Porto). Altri pensano che il nome significhi \"gli adoratori di \"Cailleach\"\", una presunta antica dea poi diventata una figura della mitologia irlandese e della mitologia scozzese."}
{"id": "2385474", "revid": "486946", "url": "https://it.wikipedia.org/wiki?curid=2385474", "title": "Futbol'nyj Klub \u0160akhtar", "text": ""}
{"id": "2385482", "revid": "729019", "url": "https://it.wikipedia.org/wiki?curid=2385482", "title": "Northern Kabuntalan", "text": "Northern Kabuntalan \u00e8 una municipalit\u00e0 di Quinta classe delle Filippine, situata nella Provincia di Maguindanao, nella Regione Autonoma nel Mindanao Musulmano. Tra l'ottobre 2006 e il luglio 2008 ha fatto parte della Provincia di Shariff Kabunsuan, creata con decreto regionale annullato successivamente dalla Corte Suprema delle Filippine.\nLa municipalit\u00e0 \u00e8 stata creata nel dicembre 2006 con parte del territorio di Kabuntalan.\nNorthern Kabuntalan \u00e8 formata da 11 baranggay:"}
{"id": "2385486", "revid": "125955036", "url": "https://it.wikipedia.org/wiki?curid=2385486", "title": "Bianchi (Russia)", "text": "Il movimento dei Bianchi (in russo: \u0411\u0435\u0301\u043b\u043e\u0435 \u0434\u0432\u0438\u0436\u0435\u0301\u043d\u0438\u0435, o anche \u0411\u0435\u043b\u043e\u0435 \u0434\u0435\u043b\u043e \"Cosa bianca\" o \u0411\u0435\u043b\u0430\u044f \u0438\u0434\u0435\u044f \"Idea bianca\") fu un movimento politico (con un braccio militare) nato nel 1917, durante la guerra civile russa.\nStoria.\nIl movimento dei Bianchi era formato da diverse forze politiche: democratici, cadetti, socialisti riformisti, sostenitori di Aleksandr Kerenskij, nazionalisti e altri che si opposero alla rivoluzione d'ottobre del 1917.\nForze rimaste leali alla Repubblica russa e con lo scopo di abbattere il potere sovietico e dei bolscevichi e appoggiato da una coalizione di paesi quali Regno Unito, Stati Uniti d'America, Italia e Francia che inviarono dei corpi di spedizione in loro sostegno. Inoltre, vi erano nazionalisti e altri movimenti separatisti in Ucraina, nel Caucaso del Nord e in Asia centrale.\nTra i bianchi vi erano monarchici, fautori del vecchio regime, che volevano ristabilire il regno dello zar, ma anche menscevichi, socialisti moderati, nazionalisti e repubblicani, che erano contro le idee bolsceviche.\nIl braccio armato del movimento dei bianchi fu l'Armata Bianca, fedele allo zar.\nNella Russia Meridionale nell'agosto 1918 a Ekaterinodar, si forma il primo governo della \"Russia Libera\".\nTra il 1919 e il 1922 crearono nel territorio dell'ex impero russo diversi stati provvisori (in Siberia, sul Don, nella Transbajkalia, in Estremo Oriente) che ebbero termine con la definitiva vittoria bolscevica nella guerra civile. Il movimento fu attivo fino alla sua distruzione nel 1923.\nIl nome derivava dal colore tradizionalmente usato nelle divise degli ufficiali o dei cadetti, in secondo luogo perch\u00e9 il colore bianco aveva una profonda associazione con la corona zarista, visto che gli zar erano anche chiamati zar bianchi, ed anche in contrapposizione al colore dei bolscevichi sovietici, il rosso.\nDal 1921 al 1928 ne fu a capo P\u00ebtr Nikolaevi\u010d Vrangel'.\nDall'esilio all'estero i rifugiati bianchi per tutto il periodo tra le due guerre continuarono in parte ad opporsi al regime di Mosca, costituendo organizzazioni con l'obiettivo di combattere il regime dei Soviet. La prima fu l'\"Unione delle forze armate russe\" (\"Russian All-Military Union\") guidata dal 1924 da Nikolaj Nikolaevi\u010d Romanov, dal 1929 da Alexander Pavlovi\u010d Kutepov e dal 1930 fino al 1937 da Evgenij-Ljudvig Karlovi\u010d Miller."}
{"id": "2385490", "revid": "24160814", "url": "https://it.wikipedia.org/wiki?curid=2385490", "title": "Airlines of Kuban", "text": ""}
{"id": "2385492", "revid": "767487", "url": "https://it.wikipedia.org/wiki?curid=2385492", "title": "Matanog", "text": "Matanog \u00e8 una municipalit\u00e0 di Quinta classe delle Filippine, situata nella Provincia di Maguindanao, nella Regione Autonoma nel Mindanao Musulmano. Tra l'ottobre 2006 e il luglio 2008 ha fatto parte della Provincia di Shariff Kabunsuan, creata con decreto regionale annullato successivamente dalla Corte Suprema delle Filippine.\nMatanog \u00e8 formata da 8 baranggay:"}
{"id": "2385493", "revid": "24160928", "url": "https://it.wikipedia.org/wiki?curid=2385493", "title": "Krasnoyarsk Airlines", "text": ""}
{"id": "2385494", "revid": "628767", "url": "https://it.wikipedia.org/wiki?curid=2385494", "title": "Principato di Rjazan'", "text": "Il Principato di Rjazan' () fu un principato russo, con capitale Rjazan' che esistette dal 1078, quando si separ\u00f2 dal principato di \u010cernigov, fino al 1571 quando divento' parte della Moscovia.\nPrima dell'invasione di Batu Khan.\nTra il 1097 e il 1155, il principato divenne uno stato sovrano e fino al 1161, secondo il Codice Ipaziano (la cui prima parte \u00e8 l'importante Cronaca degli anni passati) il nome ufficiale era \"Principato di Muromo-Rjazan\"'. Il primo sovrano di Rjazan' fu presumibilmente Yaroslav Sviatoslavic, principe di \u010cernigov (una citt\u00e0 del Rus' di Kiev) e poi, in seguito, Principe di Murom-Rjazan'. La capitale del Granducato divenne Rjazan'. Tuttavia, l'attuale citt\u00e0 di Rjazan' si trova 64 km a nord dalla capitale del tempo nota storicamente come \"Rjazan' Staraja\" (Vecchia Rjazan'). Entro la fine del XII secolo, il Principato intraprese guerre con il vicino Granducato di Vladimir-Suzdal, di cui prima era stato vassallo. Nel corso dei diversi conflitti, la citt\u00e0 di Rjazan' fu attaccata varie volte: il pi\u00f9 massiccio degli attacchi avvenne nel 1209 ad opera dei Bulgari del Volga. Nel 1217, accadde un evento importante nella storia di Rjazan': durante la guerra civile scoppiata all'interno del Ducato, sei personaggi di grande influenza politica furono assassinati da Gleb Vladimirovic, che in seguito disert\u00f2 passando alla fazione rivale, composta dai Cumani. Pi\u00f9 o meno nello stesso periodo, il Ducato vide l'ingresso in battaglia del Vladimir-Suzdal', determinante nella lotta a fianco di Ryazan per ripristinare una situazione di stabilit\u00e0 interna. Nel 1217 Gleb Vladimirovic, con il sostegno dei Cumani, tent\u00f2 di riportare Rjazan' fuori dall'influenza del vicino principato settentrionale, ma fu sconfitto da un altro principe di Rjazan', Ingvar Igorevic, pi\u00f9 tardi divenuto unico sovrano dello stato.\nNel dicembre 1237, il ducato divenne il primo di tutti gli altri ex stati di Rus' di Kiev a soffrire l'invasione mongola. Il ducato fu completamente invaso, quasi tutta la famiglia principesca uccisa, la capitale rasa al suolo e in seguito trasferita in un'altra posizione. Nel 1238, una sezione delle truppe di Rjazan' si ritir\u00f2 per unirsi all'esercito di Vladimir-Suzdal e incontrarsi con le forze di Batu Khan vicino a Kolomna.\nPeriodo dell'Orda d'Oro.\nNel 1301, il principe Daniele di Russia assunse il controllo di Rjazan' a seguito di stratagemmi politici e imprigion\u00f2 il principe Konstantin Romanovic. Nel 1305, il figlio di Daniel, il principe Jurij di Mosca, ordin\u00f2 la sua morte. I due successori di Konstantin furono uccisi dall'Orda d'Oro.\nNel 1380, il principe Oleg Ivanovic non prese parte alla battaglia di Kulikovo, battaglia molto importante per la storia del Granducato di Mosca, sebbene fosse alleato di Mamaj (e per questo fu profondamente insultato dalle fonti del tempo).\nDurante quasi tutta la sua storia, il Principato di Rjazan' risult\u00f2 in conflitto con Pronsk e il circondario, fino a quando Rjazan' annesse completamente Pronsk nel 1483, durante la reggenza di Anna di Rjazan'.\nAnnessione di Rjazan'.\nNel 1520, il Gran Principe Basilio III di Russia cattur\u00f2 e imprigion\u00f2 a Mosca l'ultimo Gran Principe di Rjazan' Ivan V a causa delle sue relazioni con la Crimea retta dal khan Mehmed I Giray. Nel 1521, il principe Ivan Ivanovic riusc\u00ec a fuggire nel Granducato di Lituania. Successivamente, nel 1521, il Principato di Rjazan' fu annesso alla Moscovia."}
{"id": "2385500", "revid": "767487", "url": "https://it.wikipedia.org/wiki?curid=2385500", "title": "G\u00f6lle", "text": "G\u00f6lle \u00e8 un comune dell'Ungheria di 1.157 abitanti (dati 2001) situata nella provincia di Somogy, nell'Ungheria centro-occidentale."}
{"id": "2385501", "revid": "131358", "url": "https://it.wikipedia.org/wiki?curid=2385501", "title": "Kryvbas Kryvyj Rih", "text": ""}
{"id": "2385507", "revid": "767487", "url": "https://it.wikipedia.org/wiki?curid=2385507", "title": "G\u00f6rgeteg", "text": "G\u00f6rgeteg \u00e8 un comune dell'Ungheria di 1.239 abitanti (dati 2001) situata nella provincia di Somogy, nell'Ungheria centro-occidentale."}
{"id": "2385516", "revid": "767487", "url": "https://it.wikipedia.org/wiki?curid=2385516", "title": "Gyugy", "text": "Gyugy \u00e8 un comune dell'Ungheria di 260 abitanti (dati 2001) situata nella provincia di Somogy, nell'Ungheria centro-occidentale."}
{"id": "2385519", "revid": "857138", "url": "https://it.wikipedia.org/wiki?curid=2385519", "title": "Sultan Kudarat", "text": ""}
{"id": "2385522", "revid": "767487", "url": "https://it.wikipedia.org/wiki?curid=2385522", "title": "Gy\u00e9k\u00e9nyes", "text": "Gy\u00e9k\u00e9nyes \u00e8 un comune dell'Ungheria di 1.085 abitanti (dati 2001) situata nella provincia di Somogy, nell'Ungheria centro-occidentale."}
{"id": "2385525", "revid": "275619", "url": "https://it.wikipedia.org/wiki?curid=2385525", "title": "Yugito Nii", "text": ""}
{"id": "2385527", "revid": "729019", "url": "https://it.wikipedia.org/wiki?curid=2385527", "title": "H\u00e1cs", "text": "H\u00e1cs \u00e8 un comune dell'Ungheria di 419 abitanti (dati 2001) situata nella provincia di Somogy, nell'Ungheria centro-occidentale."}
{"id": "2385528", "revid": "110157", "url": "https://it.wikipedia.org/wiki?curid=2385528", "title": "Borovskij rajon", "text": "Il Borovskij rajon () \u00e8 un rajon dell'Oblast' di Kaluga, nella Russia europea; il capoluogo \u00e8 Borovsk. Istituito nel 1929, ricopre una superficie di 759,56 chilometri quadrati."}
{"id": "2385530", "revid": "767487", "url": "https://it.wikipedia.org/wiki?curid=2385530", "title": "Hajm\u00e1s", "text": "Hajm\u00e1s \u00e8 un comune dell'Ungheria di 263 abitanti (dati 2001) situata nella provincia di Somogy, nell'Ungheria centro-occidentale."}
{"id": "2385532", "revid": "131358", "url": "https://it.wikipedia.org/wiki?curid=2385532", "title": "Tavriya Simferopoli", "text": ""}
{"id": "2385535", "revid": "767487", "url": "https://it.wikipedia.org/wiki?curid=2385535", "title": "H\u00e1romfa", "text": "H\u00e1romfa \u00e8 un comune dell'Ungheria di 862 abitanti (dati 2001) situata nella provincia di Somogy, nell'Ungheria centro-occidentale."}
{"id": "2385537", "revid": "110157", "url": "https://it.wikipedia.org/wiki?curid=2385537", "title": "Moregnano", "text": "Moregnano \u00e8 un ex comune italiano della provincia di Fermo, attualmente frazione di 82 abitanti di Petritoli.\nFu comune prima dell'Unit\u00e0 d'Italia, e fino al 1860 appartenne alla Delegazione di Fermo dello Stato Pontificio.\n\u00c8 situata in posizione intermedia fra il suo capoluogo e quelli dei confinanti comuni di Monte Giberto e Ponzano di Fermo, a brevissima distanza da tutti e tre.\nStoria.\nPiccolo abitato in epoca picena, Moregnano fu posseduta in seguito da patrizi romani con il nome di \"Murena\". Il territorio circostante conobbe poi insediamenti farfensi (VIII secolo), contestualmente alla fondazione della corte di Santa Maria Mater Domini a Ponzano.\nLe prime notizie sul castello risalgono all'XI secolo, quando Moregnano apparteneva al vescovo fermano Ugone. Il 14 giugno 1214 transit\u00f2, come \"Castrum Morangiani\", sotto il controllo della citt\u00e0 di Fermo.\nMinuscola fortificazione qual era, il castello di Moregnano visse generalmente tranquillo, se si eccettua l'invasione malatestiana del Piceno, che nel 1415 lo sottrasse brevemente (fino al 17 luglio 1417) alla signoria fermana.\nIl comune fu aggregato a Petritoli dopo l'Unit\u00e0 d'Italia, nel 1869.\nLuoghi di interesse.\nMoregnano \u00e8 stata profondamente trasformata nel Settecento, sicch\u00e9 delle antiche fortificazioni si intravede ancora il tracciato, ma i luoghi di interesse sono d'epoca pi\u00f9 recente (XVIII secolo). Si ricordano:"}
{"id": "2385550", "revid": "131358", "url": "https://it.wikipedia.org/wiki?curid=2385550", "title": "Futbol'nyj Klub Metalurg Donec'k", "text": ""}
{"id": "2385551", "revid": "834", "url": "https://it.wikipedia.org/wiki?curid=2385551", "title": "Taurus world stunt awards", "text": ""}
{"id": "2385552", "revid": "28592", "url": "https://it.wikipedia.org/wiki?curid=2385552", "title": "Repubblica autonoma sovietica", "text": ""}
{"id": "2385565", "revid": "913245", "url": "https://it.wikipedia.org/wiki?curid=2385565", "title": "Natalija Tobias", "text": ""}
{"id": "2385569", "revid": "767487", "url": "https://it.wikipedia.org/wiki?curid=2385569", "title": "Giovanni Chiecchi", "text": "Era conosciuto anche come Chiecchi III per distinguerlo dai fratelli calciatori Augusto Chiecchi o Chiecchi I ed Egidio Chiecchi o Chiecchi II.\nCarriera.\nCalciatore.\nChiecchi inizi\u00f2 la carriera agonistica nel Verona, che giocava in Prima Divisione, ottenendo piazzanementi a met\u00e0 classifica nei gironi della Lega Nord, tra cui un quarto posto nel girone B della stagione 1923-1924.\nNel 1924 passa al Torino, dove l'esperienza con i granata \u00e8 limitata a 3 presenze in una sola stagione.\nQuindi Chiecchi torna al Verona con cui ottiene un altro quarto posto del girone A nella stagione 1925-1926.\nLascia il Verona per il Genoa nel 1927, esordendovi il 25 settembre nella vittoria casalinga per 2-1, segnando la doppietta vincente.\nIn \"rossoblu\" ottiene due secondi posti in massima serie, nelle stagioni 1927-1928 (girone A) e 1929-1930. Con la maglia del Genoa vi fu anche l'esordio nella neonata Serie A, il 6 ottobre 1929 nell'incontro tra la Pro Vercelli ed il \"Grifone\", terminato 3-3.\nNell'ultima stagione a Genova, Chiecchi non scese mai in campo. Con il Genoa, che nel frattempo aveva cambiato nome in \"Genova 1893\", disput\u00f2 entrambi gli incontri dei quarti di finale persi contro il Rapid Wien di Coppa dell'Europa Centrale 1929, segnando anche una rete.\nPer disputare la Serie A 1931-1932 pass\u00f2 alla Fiorentina. In maglia \"viola\" disput\u00f2 3 partite.\nLasciata la compagine toscana dopo una sola stagione, pass\u00f2 al Palermo nel 1932, con cui ottenne due salvezze in massima serie.\nNel 1934 lascia la Sicilia per trasferirsi al Brescia, sempre in Serie A. In Lombardia ottiene nella sua prima stagione la salvezza, incappando nella retrocessione in cadetteria nella seguente annata.\nNella stagione 1936-1937 passa all'Ambrosiana-Inter, con cui non scende mai in campo.\nChiude la carriera a Verona con cui disput\u00f2 due incontri della Serie B 1937-1938, terminando la stagione al decimo posto.\nAllenatore.\nAllen\u00f2 la Giontella Bastia nel 1956-1957, in IV Serie; successivamente allen\u00f2 l'Hellas."}
{"id": "2385571", "revid": "229244", "url": "https://it.wikipedia.org/wiki?curid=2385571", "title": "Ljane Smith", "text": ""}
{"id": "2385583", "revid": "1788047", "url": "https://it.wikipedia.org/wiki?curid=2385583", "title": "Coppa Italia 2001-2002 (calcio a 5)", "text": "La Coppa Italia 2001-2002 \u00e8 stata la diciassettesima edizione della manifestazione riservata alle societ\u00e0 di Serie A. La manifestazione \u00e8 stata vinta dalla societ\u00e0 ospitante, grazie ad Andrea Bearzi che ha deciso la finale con un gol al terzo minuto del primo tempo supplementare (vigeva la regola del \"golden gol\").\nTurni preliminari.\nOttavi di finale.\nTorino - Furpile Prato 2-4 0-7\nBergamo - Spanesi Padova 4-9 2-6\nSasol Augusta - Cadi Reggio Cal. 3-1 4-4\nEcoquattro Bellona - Alimenti S. Cagliari 3-3 2-8\nLazio - BNL Roma 2-5 1-4\nIFC Ciampino - Roma Lamaro 2-5 3-2\nReti Sviluppo Stabia - Genzano 4-3 2-1\nEcosaves Dayco Chieti - FAS Pescara 1-4 6-4\nFase finale.\nLa fase finale, articolata come \"final four\", \u00e8 stata organizzata dalla societ\u00e0 Prato Calcio a 5 e si \u00e8 svolta l'8 e il 9 aprile 2002 presso il palazzetto dello sport sito in localit\u00e0 Maliseti. Gli accoppiamenti delle semifinali sono stati determinati tramite sorteggio."}
{"id": "2385584", "revid": "599013", "url": "https://it.wikipedia.org/wiki?curid=2385584", "title": "Stadio Pietro Barbetti", "text": "Lo stadio comunale Pietro Barbetti si trova a Gubbio, in provincia di Perugia.\nLa capienza attuale \u00e8 di 5000 posti a sedere.\nFa da sede all'AS Gubbio 1910.\nStoria.\n\u00c8 stato inaugurato nel 1977 quando il Gubbio militava in Promozione. Precedentemente chiamato \"San Biagio\", in via ufficiale dal 6 maggio 2006 prende il nome di \"Pietro Barbetti\", alla guida dell'A.S. Gubbio 1910 a partire dal 1956 al 1958 e dal 1963 fino al 1970, finanziatore e sostenitore dei rossobl\u00f9 per oltre 30 anni fino al giorno della sua morte in data 7 aprile 1986 mentre partecipava alla Mille Miglia, un'altra delle sue grandi passioni sportive.\nNell'aprile 2011 il Gubbio ha presentato un progetto per l'adeguamento del Barbetti in caso di promozione in Serie B, che \u00e8 partito immediatamente dopo la matematica vittoria del campionato raggiunta dopo il 3-1 alla Paganese dell'8 maggio 2011. L'11 maggio 2011 infatti partirono ufficialmente i lavori di adeguamento, in linea con quelle che erano le prospettive avanzate dalla societ\u00e0 eugubina, con l'installazione di una curva mobile per ospitare la tifoseria ospite (con 1188 posti) portando cos\u00ec la capienza totale da 4100 agli attuali 4939 spettatori, la messa a norma della recinzione, un nuovo ingresso atleti dalla parte di via del Bottagnone, il potenziamento dell'impianto di illuminazione (dai precedenti 270 lux ad 800 lux), la realizzazione di una palazzina per ospitare i nuovi spogliatoi, la nuova sala stampa, l'area ospitalit\u00e0 e l'inversione dei settori, con la tribuna centrale situata al posto della precedente gradinata e viceversa. L'inaugurazione a lavori compiuti avvenne in piena regola per l'inizio del nuovo campionato e precisamente nel Memorial Mancini il 7 agosto 2011 con un'amichevole tra Gubbio e , conclusasi per 3 a 1 in favore dei romagnoli, che si apprestavano a giocare per il secondo anno consecutivo in Serie A.\nProssimamente \u00e8 prevista la presentazione di un ulteriore progetto che prevede la costruzione di una nuova curva a ridosso del campo, corredata anche da locali commerciali al suo interno. In tal caso la pista d'atletica, che attualmente risulta pressoch\u00e9 inutilizzata (tra l'altro misura meno dei 400 metri previsti), verr\u00e0 realizzata a spese del Gubbio in un altro sito, individuato dall'amministrazione comunale."}
{"id": "2385588", "revid": "547034", "url": "https://it.wikipedia.org/wiki?curid=2385588", "title": "Giuseppe Tinaglia", "text": "Caratteristiche tecniche.\nGiocava come terzino.\nCarriera.\nHa esordito in Serie A con la maglia del il 18 dicembre 1932 in Palermo-Pro Patria (2-1)."}
{"id": "2385591", "revid": "28592", "url": "https://it.wikipedia.org/wiki?curid=2385591", "title": "Principato di Ryazan'", "text": ""}
{"id": "2385604", "revid": "682976", "url": "https://it.wikipedia.org/wiki?curid=2385604", "title": "Elis", "text": ""}
{"id": "2385609", "revid": "767487", "url": "https://it.wikipedia.org/wiki?curid=2385609", "title": "Fahrenheit (gruppo musicale taiwanese)", "text": "I Fahrenheit (cinese tradizionale: \u98db\u8f2a\u6d77; pinyin: F\u0113i L\u00fan H\u01cei) erano una boy band di Taiwan, che ottenne successo negli anni 2000 nel sudest asiatico. Il gruppo consisteva di quattro membri: Aaron Yan, Wu Chun, Calvin Chen e Jiro Wang. Il management era affidato alla Jerry Fen's Comic Productions Co. Ltd., gli album registrati con la HIM International Music e il gruppo era prodotto dalla WOW Music ad Hong Kong. I Fahrenheit sono stati spesso associati alle loro colleghe S.H.E. Il 22 giugno 2011, Wu Chun ha annunciato di non essere pi\u00f9 membro del gruppo per dedicarsi alla sua carriera da solista, decisione che port\u00f2 dopo breve tempo allo scioglimento del gruppo.\nOrigini.\nIl nome del gruppo deriva dalla definizione della scala di temperatura Fahrenheit. Ognuno dei quattro membri rappresentava una stagione o una temperatura, corrispondente alle loro diverse personalit\u00e0. Calvin Chen rappresentava la primavera, il calore; Jiro Wang rappresentava l'estate, l'afa; Wu Zun rappresentava l'autunno, il fresco; ed infine, Aaron Yan rappresentava l'inverno, il freddo. I quattro membri avevano anche le rispettive temperature segnate sulla scala di gradi Fahrenheit; Calvin Chen era a 77 gradi, Jiro Wang a 95, Wu Chun a 59 gradi e Arron Yan a 41. Ognuna delle loro temperatura si distanzia dall'altra per 18 gradi.\nWu Chun \u00e8 nato e cresciuto in Brunei per la maggior parte della sua vita, ma si \u00e8 diplomato con lode al \"RMIT\", a Melbourne, Australia. Si avvicin\u00f2 al mondo dello spettacolo durante un suo viaggio a Taiwan, intorno a met\u00e0 novembre del 2005. Un produttore televisivo lo ha notato durante il viaggio, e gli ha proposto di recitare come attore principale nel drama televisivo \"Tokyo Juliet\". Chun allora ha accettato.\nAaron Yan \u00e8 nato a Taiwan, ma si \u00e8 trasferito a New York in et\u00e0 giovanile. \u00c8 tornato a Taiwan per frequentare la scuola superiore e il college. Ha frequentato la \"Chinese Culture University\" studiando giornalismo, ma al terzo anno ha deciso di cambiare universit\u00e0 e corso di laurea. Attualmente ha interrotto gli studi a causa degli impegni di lavoro. Intorno all'inizio del 2005, i produttori della Comic hanno iniziato a cercare scrittori di blog d'\u00e9lite in internet. Hanno cos\u00ec scoperto Yan, che a quel tempo era molto popolare sulla rete, e gli hanno quindi proposto un provino per un ruolo in un drama. All'inizio Yan pensava che fosse una frode, ma dopo degli accertamenti ha scoperto che non era un inganno. Gli fu dato un piccolo ruolo nel drama 'I Love My Wife', ed in seguito gli fu chiesto di recitare nel drama di grande successo 'It Started With a Kiss'.\nDopo che Calvin Chen ha conseguito il diploma della scuola superiore a Taiwan, ha proseguito gli studi universitari in Canada, dove si \u00e8 laureato in Economia alla University of Victoria. Ha partecipato ad un concorso di bellezza chiamato \"Sunshine Boyz\" a Vancouver, dove ha vinto il primo premio comprendente un biglietto gratis per Taiwan ed un contratto con una compagnia musicale.\nNel 2000, Jiro Wang ha iniziato a lavorare subito dopo essersi diplomato al Fu-Shin Community College di Taiwan, eseguendo lavoretti part-time (come modello per spot pubblicitari) ovunque gli venisse richiesto. La BMG, l'etichetta che l'aveva sotto contratto, stava pianificando di unirlo a Jay Chou e Jordan Chan per formare una boy band dal nome 3J, ma l'etichetta and\u00f2 in fallimento ed il piano della formazione dei 3J fu abbandonato. Jiro, in seguito, ha fatto il servizio militare per due anni, ed \u00e8 tornato intorno al 2003. Visto che era ancora popolare a Taiwan e dintorni, gli furono dati due ruoli come ospite in \"The Pawnshop No.8\" e \"I Love My Wife\". In seguito fu avvicinato dalla Comic Productions, che gli propose un ruolo di supporto dei panni di Ah Jin nel drama \"It Started With a Kiss\". Fu in quel periodo che venne unito ad Aaron e Calvin per un gruppo.\nSebbene fossero instabili all'inizio, i Fahrenheit ottennero dei riconoscimenti minori intorno al 2005, quando fu trasmesso in televisione a Taiwan il primo drama in cui recitavano insieme, \"KO One\". Poich\u00e9 sembrava bizzarro avere solo tre membri in una boy band, Wu Chun fu aggiunto al gruppo verso la fine del 2005. Il 28 dicembre 2005 i Fahrenheit erano ufficialmente diventati una boy band.\nStoria.\nRaggiungimento della celebrit\u00e0.\nPrima che i Fahrenheit pubblicassero il loro primo album il 15 settembre 2006, avevano ottenuto una piccola attenzione come cantanti grazie ai contributi a diverse colonne sonore di alcuni drama taiwanesi. La loro popolarit\u00e0 ebbe un'impennata dopo la pubblicazione di tali colonne sonore, tuttavia fu limitata a Taiwan ed alla Cina. Dopo la pubblicazione del loro primo album, le orde di fan si estesero anche ad Hong Kong, Singapore, Malaysia, Giappone, Filippine, Indonesia ed al resto del sudest asiatico. In tempi recenti stanno familiarizzando con la loro musica anche dei fan oltreoceano, in luoghi come il nord America e l'Europa.\nNon appena furono annunciate le prevendite per il loro album di debutto il 30 agosto 2006, l'album vendette pi\u00f9 di 10.000 copie. Dopo la sua pubblicazione il 15 settembre 2006, l'album entr\u00f2 nelle classifiche musicali di G-music charts direttamente al secondo posto. Era a meno dell'1% al di sotto dell'album Still Fantasy di Jay Chou, che era stato pubblicato due settimane prima. L'album dei Fahrenheit ha venduto pi\u00f9 dell'impressionante numero di 80.000 copie solo a Taiwan nel primo mese dalla sua pubblicazione. Ultimamente nella classifica cinese della G-music il loro album ha occupato l'11\u00ba posto nella top 20 del 2006, e vi \u00e8 restato per 17 settimane. La loro canzone principale, o \"zhuda\" (cinese semplificato: \u4e3b\u6253; pinyin: zh\u01d4 d\u01ce), \"I Have My Youth\" (cinese semplificato: \u6211\u6709\u6211\u7684Young; pinyin: \"Wo You Wo De Young\") arriv\u00f2 al 16\u00ba posto nella Top 20 della \"Global Rhythm List\" di Hong Kong, e vi rimase per due settimane. La loro collaborazione con Hebe del gruppo delle S.H.E gli ha anche fatto ottenere diversi premi molto popolari. I Fahrenheit sono stati la prima boy band straniera completamente nuova ad aver vinto il terzo posto come Miglior Gruppo ai TVB8 Awards di Hong Kong. Sebbene non siano stati capaci di superari le loro colleghe S.H.E e il gruppo musicale Twins, che hanno vinto rispettivamente il primo ed il secondo posto, i Fahrenheit hanno battuto delle boy band locali di Hong Kong della portata di Sun Boy'z e Soler. In meno di un anno, i Fahrenheit hanno vinto otto premi. Nonostante l'eccitazione per aver vinto cos\u00ec tanti premi in poco tempo, talvolta alcuni fan si sono lamentati dei premi ottenuti, come nel caso del premio come Miglior Gruppo Maschile all'HITO Music Awards 2007's. I fan hanno commentato che i Fahrenheit avevano ancora troppa poca esperienza per vincere un premio simile. \nPopolarit\u00e0 e successo.\nGrazie all'aiuto dato dalla partecipazione a vari drama famosi, i Fahrenheit hanno velocemente guadagnato la condizione di una delle boy band pi\u00f9 popolari di Taiwan. Nel lasso di tempo di un anno avevano gi\u00e0 debuttato in tutta l'Asia, come cover story di pi\u00f9 di 30 riviste. Frequenti sono le loro apparizioni nelle riviste taiwanesi \"Play\" e \"Color\". Dopo i loro predecessori \"F4\", sono la seconda boy band taiwanese che ha tenuto un concerto in Indonesia dopo aver pubblicato solamente un album. Hanno tenuto due mini-concerti: uno a Medan, Indonesia il 31 marzo ed uno a Tsim Sha Tsui, Hong Kong il 19 aprile. Inoltre, hanno tenuto due concerti sponsorizzati dalla Watsons Water a fine settembre del 2007: uno ad Hong Kong il 28 settembre, ed uno a Canton il 29.\nI Fahrenheit hanno partecipato alla cerimonia di apertura delle loro nuova etichetta musicale di Hong Kong, la WOW Music, a Times Square, Hong Kong, il 19 aprile 2007; il loro mini concerto a Tsim Sha Tsui c'\u00e8 stato la stessa sera. Insieme a loro, hanno partecipato altri cantanti sotto contratto dalla stessa etichetta, come Tank ed altri artisti popolari della portata di Candy Lo e Mavis Fan. Pi\u00f9 di mille fan hanno partecipato al concerto, la maggior parte dei quali era l\u00ec per i Fahrenheit. La situazione pericolosa ha richiesto l'intervento di pi\u00f9 di 50 guardie di sicurezza e una decina di poliziotti. Ad un mini concerto all\"'Hard Rock Cafe\", gli organizzatori hanno dovuto tagliare l'esibizione dei Fahrenheit a causa della sovreccitazione dei fan.\nMaggiori concerti.\nSin da quando i Fahrenheit hanno ottenuto la grande fama che hanno, la HIM ha tentato di esporre il gruppo il pi\u00f9 possibile, promuovendolo in due dei maggiori concerti delle S.H.E, a Taipei e Singapore, dove il quartetto ha duettato con Hebe Tian, oltre ad aver cantato alcune canzoni proprie. Da quando il gruppo \u00e8 entrato prepotentemente nel mercato musicale di Hong Kong, la compagnia non ha intenzione di lasciarsi scappare qualsiasi occasione possibile per promuovere le loro attivit\u00e0, e sta attualmente organizzando il maggior concerto dei Fahrenheit ad Hong Kong, che avverr\u00e0 a settembre al \"HKCEC\". All'inizio avrebbero dovuto tenere un solo concerto al rinnovato Colosseo di Hong Kong, l\"'Hong Kong Coliseum\", ma a causa della grande affluenza dei fan sono stati costretti a programmare il concerto in un luogo pi\u00f9 spazioso. Il direttore della WOW Music ha affermato che i Fahrenheit hanno in programma di esibirsi al \"HKCEC\" per pi\u00f9 di una volta, in attesa dell'inverno del 2008, quando finalmente debutteranno all'Hong Kong Coliseum, durante il loro tour asiatico. Durante la conferenza stampa per l'uscita del loro secondo album ad Hong Kong, messa in onda in tutta l'Asia, \u00e8 stato confermato che il gruppo si stava preparando per un tour di concerti che avrebbe avuto luogo nelle maggiori nazioni asiatiche. Le tappe dei concerti gi\u00e0 confermate includono Taiwan, Hong Kong, Singapore e la Malaysia. Verso la fine di settembre, i Fahrenheit eseguiranno delle tappe nella Cina continentale e, dopo appena una settimana, saranno impegnati in vari altri concerti in Cina insieme alle S.H.E, per le promozioni pubblicitarie del loro sponsor Mengniu.\nStile musicale.\nLe canzoni dei Fahrenheit sono state spesso categorizzate come bubblegum pop e pop ballad. Tuttavia, in canzoni come \"Teachable Child\" (\u5b7a\u5b50\u53ef\u6559 \"Ru Zi Ke Jiao\") e \"Love's Arrived\" (\u611b\u5230 \"Ai Dao\") c'\u00e8 una leggerissima tendenza all'R&amp;B. Canzoni simili a \"The Secret of Immortality\" (\u4e0d\u6b7b\u4e4b\u8b0e \"Bu Si Zhi Mi\") e \"Superb\" (\u51fa\u795e\u5165\u5316 \"Chu Shen Ru Hua\") tendono al pop rock ed al rap, dove il gruppo ha fatto mostra di una certa abilit\u00e0 verso il rap e l'armonizzazione.\nIl loro attesissimo secondo album, Two-sided Fahrenheit, \u00e8 stato pubblicato il 14 gennaio 2008. Il nuovo album ha visto il quartetto impegnarsi in tecniche di armonizzazione pi\u00f9 avanzate, come anche un superamento del bubblegum pop verso ballate pi\u00f9 mature, rappresentate da \"Ten Thousand Joys\" (\u4e00\u842c\u500b\u5feb\u6a02 \"Yi Wan Ge Kuai Le\"). Nonostante ci\u00f2, l'energia giovanile della band si \u00e8 conservata nella canzone di apertura del drama Romantic Princess, \"New Home\" (\u65b0\u7a9d \"Xin Wo\")\uff0c che consiste in un duetto dei Fahrenheit con le loro colleghe S.H.E. Dell'album fa anche parte \"Little VIP\" (\u5c0f\u5c0f\u5927\u4eba\u7269 \"Xiao Xiao Da Ren Wu\"), che \u00e8 la canzone tema della Disney per il 2008.\nSpesso criticati per la mancanza di carattere della loro musica, i Fahrenheit si sono finalmente decisi ad impegnarsi in uno stile musicale pi\u00f9 distinto nel loro terzo album, Love You More &amp; More (\u8d8a\u4f86\u8d8a\u611b \"Yue Lai Yue Ai\"), che mostra una nuova maturit\u00e0 portata avanti da alcune ballate rock, come la traccia principale \"Lonesome Sprint\" (\u5bc2\u5bde\u66b4\u8d70 \"Ji Mo Bao Zou\") e \"Stay With Me\" (\u7559\u4e0b\u4f86 \"Liu Xia Lai\")\uff0c quest'ultima scritta da Monster, il chitarrista principale della popolare band taiwanese Mayday. Nell'album sono anche presenti \"Artery\" (\u52d5\u8108 \"Dong Mai\"), sigla di The Clue Collector (\u9739\u9742MIT), \"Shining Star\" (\u6052\u661f \"Heng Xing\")\uff0c sigla di apertura del drama Rolling Love (\u7ffb\u6efe\u5427\uff01\u86cb\u7092\u98ef) e la sigla finale dell'atteso drama Superstar Express (\u611b\u5c31\u5b85\u4e00\u8d77) con Jiro e Rainie Yang, \"The Love of Silence\" (\u9ed8\u9ed8 \"Mo Mo\"). L'album \u00e8 completato da ballate pi\u00f9 lente, che mettono in mostra le capacit\u00e0 del quartetto molto migliorate nella vocalizzazione, e la chimica che hanno nell'armonizzazione.\nCarriera cinematografica.\nCome i loro colleghi F4 prima di loro, ogni membro dei Fahrenheit \u00e8 salito alla ribalta partecipando ad alcuni drama di successo.\nJiro Wang \u00e8 stato il primo dei quattro ad essere scoperto, avendo recitato in un ruolo minore in \"The Pawnshop No. 8\" ed in uno dei ruoli principali in \"It Started With a Kiss\", interpretando \"Ah Jin\". Approfittando della fama che il ruolo in \"It Started With a Kiss\" gli aveva conferito, la sua compagnia decise di fargli interpretare il ruolo principale in \"KO One\", insieme a Calvin Chen ed Aaron Yan, considerato il fatto che entrambi furono scoperti nello stesso periodo di Jiro. Dopo la messa in onda di \"KO One\", la HIM International Music decise che era il momento giusto per pubblicare il primo album in studio dei Fahrenheit, in modo da esaudire le richieste dei fan. Wang e Yan tornarono a recitare nei rispettivi ruoli nel sequel di \"It Started With a Kiss\"', \"They Kiss Again\". Inoltre, Jiro Wang e Wu Chun hanno recitato come protagonisti nella serie televisiva taiwanese Hana Kimi.\nWu Chun, tuttavia, stava percorrendo una strada diversa. L'ultimo membro ad essersi unito al gruppo, Wu ha recitato in un drama a parte insieme ad Ariel Lin, una serie televisiva basata su un manga dal titolo \"Tokyo Juliet\". In seguito al successo che gli ha portato \"Tokyo Juliet\", fu scelto per recitare in \"Hanazakarino Kimitachihe (Hana-Kimi)\" insieme al compagno di band Wang ed al membro delle S.H.E Ella Chen. Wu ha fatto anche un'apparizione in \"KO One\", che tuttavia \u00e8 stata molto breve. Chun ha il ruolo di protagonista maschile nel drama Romantic Princess, insieme a Calvin Chen.\nL'episodio pilota di \"Hana-Kimi\" \u00e8 andato forte, registrando uno share di ascolti del 3.05 Prima del primo episodio di \"Corner With Love\" di Show Luo e Barbie Hsu, \"Hana-Kimi\" era il programma col pi\u00f9 alto share di ascolti della sua fascia oraria. Tuttavia, gli episodi seguenti di \"Corner With Love\" mostrarono di non essere all'altezza di \"Hana-Kimi\", visto che quest'ultimo raggiunse il massimo picco di ascolti (5.0) con il suo dodicesimo episodio. Secondo gli indici di ascolto, \"Hana-Kimi\" \u00e8 stato il programma dominante per tutti i suoi 15 episodi, concludendo con l'episodio finale che ha registrato uno share del 5.98 circa. Sulla scia del successo di \"Hana-Kimi\", ci furono alucune voci secondo le quali Selina delle S.H.E e Wu avrebbero recitato come una coppia nel sequel di \"It Started With a Kiss\". Tuttavia, la regia del sequel ha immediatamente smentito le voci infondate.\nIn un articolo del \"Liberty Times\", fu confermato che Wu avrebbe partecipato ad un nuovo drama tratto da un manga, insieme ad Angela Chang. Anche Calvin fu candidato come secondo attore protagonista nello stesso drama. Le riprese di questo drama, che alla fine fu confermato essere Romantic Princess (\u516c\u4e3b\u5c0f\u59b9), iniziarono i primi di maggio. Da allora, Romantic Princess ha esordito a Taiwan con uno share del 3.33, con il suo episodio pilota. \u00c8 stato trasmesso settimanalmente ed \u00e8 durato 13 episodi. Lo share di ascolti \u00e8 rimasto nella fascia del 3-4, superando di poco i suoi rivali pi\u00f9 pericolosi, \"Sweet Relationship\" con Vic Zhou e \"Bull Fighting\" con Mike He e Hebe Tian.\nAnche gli altri membri dei Fahrenheit, nel frattempo, erano occupati con le riprese di altri drama. Sulla scia del successo di \"KO One\", fu girato il suo sequel \"The X-Family\" (\u7d42\u6975\u4e00\u5bb6). Jiro, Arron e Calvin ripresero i loro ruoli rispettivamente di Da Dong, Xiao Yu e Ya Se Wang. Anche Wu \u00e8 comparso come ospite negli ultimi due episodi del drama, lungo in totale 55 episodi. Le riprese di \"The X-Family\" sono iniziate a giugno 2006 e sono finite in aprile 2007. Il drama \u00e8 stato trasmesso interamente sulla GTV, ogni luned\u00ec e venerd\u00ec. Il suo successo ha, poi, portato ad una serie di realizzazioni seguenti, tra cui un gioco online ed una colonna sonora originale, alla quale ha fatto seguito un tour promozionale in numerosi Paesi asiatici.\nIl 17 marzo 2008 \u00e8 stata tenuta una conferenza stampa per annunciare che Wu avrebbe realmente partecipato ad un film, \"Butterfly Lovers\" (\u6b66\u4fe0\u6881\u795d), insieme Charlene Choi, l'altra met\u00e0 del popolare gruppo di Hong Kong \"Twins\".\nJiro Wang \u00e8 stato protagonista del drama della GTV \"Rolling Love\" (\u7ffb\u6efe\u5427\uff01\u86cb\u7092\u98ef) e di \"ToGetHer\", insieme a Rainie Yang e George Hu. Dopo essere stato scelto come secondo protagonista maschile per la maggior parte dei drama a cui ha partecipato, il membro pi\u00f9 giovane dei Fahrenheit, Aaron Yan, si appresta finalmente a recitare come attore protagonista nel drama della GTV Mysterious Incredible Terminator (\u9739\u9742MIT). Wu \u00e8 ancora coinvolto in un altro drama di successo, \"Hot Shot\" \uff08\u7bee\u7403\u706b\uff09, nel quale ha recitato al fianco di attori gi\u00e0 affermati come Show Luo (Alan Luo) e Jerry Yan.\nArron Yan, inoltre, ha partecipato al drama del 2009 \"Tao Hua Ai Wu Di\", insieme alla sua controparte femminile di \"Mysterious Incredible Terminator\", Gui Gui. Inoltre, i quattro membri dei Fahrenheit faranno delle apparizioni speciali nel terzo capitolo della saga di \"KO One\" e \"The X-Family\"; \"K.O.3an Guo\", distribuito internazionalmente da Netflix.\nControversie.\nScioglimento.\nL'infortunio di Aaron Yan.\nNegli ultimi mesi del 2006, mentre il quartetto era impegnato nella preparazione dell'album di debutto, il membro pi\u00f9 giovane Aaron Yan si \u00e8 strappato il legamento del ginocchio, durante le riprese di alcuni passi di danza per il loro video musicale \"I Have My Youth\", conosciuta anche come \"Wo You Wo De Young\" (\u6211\u6709\u6211\u7684YOUNG). Aaron \u00e8 stato portato d'urgenza all'ospedale per un'operazione. \u00c8 rimasto in convalescenza per ben oltre tre settimane. Per quattro mesi, gli altri tre membri dei Fahrenheit hanno dovuto partecipare alle promozioni e ai festeggiamenti per il nuovo album senza la presenza di Aaron. I media taiwanesi, allora, hanno fatto girare delle voci secondo le quali Aaron fosse uno svantaggio per il gruppo e che stesse impedendo il successo del gruppo, situazioni queste che avrebbero causato un ipotetico scioglimento. Altri pettegolezzi hanno affermato che la HIM stessa avesse in mente di spodestare Aaron cos\u00ec che il gruppo potesse constare di tre persone e non pi\u00f9 quattro, conformandosi cos\u00ec al modello prefabbricato del loro gruppo complementare, il trio delle S.H.E. Tuttavia, i Fahrenheit si sono fatti avanti per confermare che Aaron non avrebbe lasciato il gruppo, nonostante le sue condizioni da convalescente. Per evitare ancora pettegolezzi simili, Aaron ha iniziato ad apparire di pi\u00f9 insieme agli altri membri durante le promozioni, nonostante non riuscisse ancora a camminare ed avesse bisogno dell'ausilio di stampelle.\nAzioni giudiziarie.\nUn ospite irrispettoso.\nA met\u00e0 di gennaio, quando i Fahrenheit erano ospiti nel programma cinese \"Super Winners\" (\u8d85\u7ea7\u5927\u8d62\u5bb6), i fan hanno mostrato delle lamentele verso il presentatore del programma, Frankie Kao, che ha avuto un comportamento irrispettoso verso i Fahrenheit e i loro fan. I fan hanno fatto una lista delle loro argomentazioni, criticando Kao di essere sprezzante; prima che il programma fosse registrato, i Fahrenheit e i loro fan hanno dovuto aspettare per pi\u00f9 di due ore, perch\u00e9 Kao doveva ancora esercitarsi nei passi di danza per la sigla di apertura; quando Aaron Yan si \u00e8 bruciato accidentalmente gli occhi con i fuochi d'artificio, Kao ha completamente ignorato il suo infortunio ed ha continuato a mandare avanti il programma. Quando i fan hanno iniziato a preoccuparsi e gridare, si \u00e8 scocciato ed ha gridato loro di stare zitti. I fan si lamentano anche del fatto che, mentre i Fahrenheit stavano danzando, a causa di Kao hanno sbagliato diversi passi, il che ha richiesto varie ripetizioni del balletto. I fan testimoniano che Jiro Wang era esausto, quasi sul punto di collassare dopo il ballo. Anche Wu Chun, che era malato, \u00e8 stata una vittima; i fan hanno testimoniato che Kao ha chiesto a Wu di compiere delle attivit\u00e0 che hanno messo a rischio la sua salute, mentre egli sapeva che Wu era malato ed aveva la febbre.\nFrankie Kao intenta una causa giudiziaria.\nDopo che fu pubblicata la notizia che Frankie Kao era stato irrispettoso con dei nuovi arrivati come i Fahrenheit, Kao ha immediatamente intentato una causa giudiziaria contro il produttore del programma, affermando che tale produttore \"non aveva curato la produzione in modo giusto\" e che stava \"distruggendo la sua immagine\". Kao ha richiesto una retribuzione di 100 Milioni di Renminbi per il danno che sarebbe stato causato alla sua immagine. Tuttavia, dopo la messa in onda del programma, Kao ha ritirato la causa poich\u00e9 si \u00e8 ritrovato soddisfatto del risultato.\nProfili in rete illeciti.\nNegli ultimi anni di lavoro del gruppo, la HIM Comic Productions ha annunciato che i profili online di Aaron, Jiro, Calvin, e Chun sono stati modificati illecitamente da qualche hacker. La compagnia ha scoperto che sono stati modificati i profili di Wu Chun su Yahoo e Wretch, quelli di Aaron su Wretch e MSN, e quelli di Jiro e Calvin su MSN. La compagnia ha inviato degli avvertimenti e delle scuse a tutti i fan che stavano ricevendo delle offese o delle e-mail contenenti virus da ognuno dei profili dei membri dei Fahrenheit. Attualmente, i blog dei Fahrenheit sono in uno stato di abbandono e gli sfondi ed alcune foto sono state alterate o rimosse."}
{"id": "2385613", "revid": "834", "url": "https://it.wikipedia.org/wiki?curid=2385613", "title": "Jamie Dee", "text": ""}
{"id": "2385622", "revid": "767487", "url": "https://it.wikipedia.org/wiki?curid=2385622", "title": "Parang (Maguindanao)", "text": "Parang \u00e8 una municipalit\u00e0 di Prima classe delle Filippine, situata nella Provincia di Maguindanao, nella Regione Autonoma nel Mindanao Musulmano. Tra l'ottobre 2006 e il luglio 2008 ha fatto parte della Provincia di Shariff Kabunsuan, creata con decreto regionale annullato successivamente dalla Corte Suprema delle Filippine.\nParang \u00e8 formata da 24 baranggay:"}
{"id": "2385623", "revid": "1719883", "url": "https://it.wikipedia.org/wiki?curid=2385623", "title": "Come eravamo (disambigua)", "text": ""}
{"id": "2385625", "revid": "56620", "url": "https://it.wikipedia.org/wiki?curid=2385625", "title": "Destinazione cervello", "text": "Destinazione cervello (\"Fantastic Voyage II: Destination Brain\") \u00e8 un romanzo di fantascienza dello scrittore statunitense Isaac Asimov pubblicato la prima volta nel 1987.\n\u00c8 una riscrittura, per esplicita ammissione dell'autore, della storia di un suo precedente romanzo, \"Viaggio allucinante\", tratto dalla sceneggiatura dell'omonimo film del 1966 per la regia di Richard Fleischer e molto fedele alla stessa, tranne l'eliminazione di incoerenze fisiche.\nAsimov non fu mai pienamente soddisfatto del primo romanzo, in quanto non lo sentiva suo (del resto lo aveva scritto su commissione basandosi su una sceneggiatura gi\u00e0 pronta alla quale doveva attenersi), e decise di scrivere vent'anni dopo una storia sullo stesso argomento ma con una maggiore attenzione alla verosimiglianza degli aspetti scientifici.\nBench\u00e9 racconti di un viaggio di un veicolo miniaturizzato dentro il corpo umano, i personaggi del secondo romanzo sono del tutto nuovi ed indipendenti e la storia \u00e8 ambientata in Unione Sovietica.\nAsimov, in tutto il romanzo, cerca di dare un aspetto credibile e logico alla miniaturizzazione, spiegando fenomeni come il comportamento della luce esterna che entra nel sommergibile miniaturizzato, o come la materia non miniaturizzata si comporta a contatto di quella miniaturizzata. Spiega anche, in modo semplice ma chiaro, molte delle caratteristiche del cervello e dei fenomeni chimici ad esso connessi.\nNella versione edita da Arnoldo Mondadori Editore nella collana \"Urania\" volume 1172 alla fine del libro c'\u00e8 un racconto dal titolo \"Il giardino trascurato\" (titolo originale \"The neglected garden\" del 1991) della scrittrice Kate Koja.\nTrama.\nStati Uniti, met\u00e0 del XXI secolo. Albert Morrison si trova ad una conferenza di neurofisici e, in momento di pausa, viene avvicinato da Natalya Boranova, una scienziata che si occupa di miniaturizzazione, che lo invita a recarsi in Unione Sovietica, per alcuni studi, ma lui rifiuta con decisione.\nLui \u00e8 convinto che non si possa miniaturizzare nulla, visto i problemi teorici connessi, e pensa che lei sia pazza. Quando rientra in albergo trova ad aspettarlo, nella sua camera, Francis Rodano che cerca di convincere il dottor Morrison ad accettare l'invito di Natalya per capire se la miniaturizzazione sia effettivamente possibile e a che punto sono i sovietici nelle loro ricerche. Gli americani non hanno infatti un proprio progetto di miniaturizzazione e ogni informazione potrebbe essere utile.\nNon \u00e8 fattibile, per il governo USA, \"arrestare\" Natalya ed estorcerle tutto quello che sa, per evidenti motivi diplomatici. Rodano, dopo avere cercato inutilmente di convincere Morrison anche con velate minacce sulla sua carriera di ricercatore, permette con il proprio tacito consenso il rapimento del professore.\nTrasferito su una nave sovietica, poi su un aereo con destinazione Malenkigrad, in URSS, una volta a destinazione viene introdotto nella \"Grotta\", il laboratorio dove i sovietici effettuano i loro esperimenti. Per poter entrare nel laboratorio vero e proprio Albert e Natalya si sottopongono ad un'accuratissima e lunghissima pulizia corporale.\nNatalya presenta a uno scettico e incredulo professor Morrison una dimostrazione pratica della miniaturizzazione, in cui viene rimpicciolito un coniglio. Ora il dottor Morrison \u00e8 costretto ad accettare la realt\u00e0 dei fatti: la miniaturizzazione \u00e8 stata realizzata dagli scienziati sovietici. \u00c8 per\u00f2 una tecnica che consuma molta energia, e le ricerche dei tecnici sovietici sono ora rivolte a trovare delle nuove soluzioni ingegneristiche per migliorarne l'efficienza e di conseguenza aumentare il rendimento del procedimento.\nDopo questa esperienza Morrison si chiede cosa vogliano da lui, non \u00e8 un ingegnere, non si intende di tecnologia, \u00e8 un neurofisico, uno scienziato che studia il cervello. Natalya gli confida allora che uno studioso di nome Pyotr Shapirov si stava occupando di migliorare l'efficienza del procedimento di miniaturizzazione. Il motivo per cui Morrison \u00e8 necessario alla Boranova, e all'Unione Sovietica, \u00e8 che Shapirov \u00e8 a letto in coma, a causa delle conseguenze di un fallito esperimento di miniaturizzazione a cui ha partecipato direttamente. Il suo cervello ne ha sofferto significativamente e i sovietici vogliono verificare se sia possibile estrarre dal cervello di Shapirov tutti i dati importanti che contiene, grazie appunto all'aiuto di Morrison; questi ha sviluppato un software in grado amplificare e analizzare le onde cerebrali e apparentemente di consentire in maniera imprevedibile di leggere nel pensiero.\nIl piano dei sovietici \u00e8 organizzare un piccolo equipaggio, imbarcarlo su un \"sommergibile\" e miniaturizzare il tutto. Poi entrare nel corpo di Shapirov, dirigersi nel suo cervello e l\u00ec cercare di estrarre tutte le informazioni che contiene, sperando che non siano andate distrutte nell'esperimento fallito. Ovviamente il dottor Morrison \u00e8 inorridito per questa prospettiva e ha paura che l'incidente capitato a Shapirov possa capitare anche a lui.\nDa principio la dottoressa Boranova cerca di convincere il dottor Morrison facendogli notare la fama che sarebbe piovuta sulla missione, che per lui sarebbe stata la prova sul campo dei suoi studi. Morrison infatti ha perso credibilit\u00e0 da quando ha detto di poter leggere nel pensiero grazie alla sua macchina, quindi un'esperienza come questa potrebbe rivalutarlo e portarlo agli onori della scienza. Morrison per\u00f2 non si lascia lusingare; non si lascia convincere nemmeno quando viene messo al corrente che non sar\u00e0 solo, perch\u00e9 saranno in cinque ad essere miniaturizzati: oltre a lui parteciperanno alla missione il tecnico Sophia Kaliinin, il neurofisico Yuri Konev, lo scienziato Arkady Vissarionovich Dezhnev e Natalya stessa. Gli fa capire che il suo rifiuto non \u00e8 accettabile e che riuscir\u00e0, in un modo o nell'altro, a convincerlo. Il dottor Morrison \u00e8 spaventato da quello che la dottoressa Boranova gli ha detto, teme che lo obbligheranno con la forza. La sua unica arma di difesa \u00e8 cercare di convincerli che \u00e8 una missione senza possibilit\u00e0 di successo, ma non ci riesce.\nIl giorno dopo la dottoressa Boranova convoca il dottor Morrison nel suo studio e lo mette davanti ad un bivio. O accetta di farsi miniaturizzare insieme agli altri quattro per questa missione \"impossibile\", oppure verr\u00e0 imbarcato immediatamente su un aereo con destinazione Stati Uniti d'America. Morrison \u00e8 felice per quello che ha appena sentito, ma la Boranova gli fa notare la conseguenza della sua decisione sulla sua carriera professionale: se torna a casa ora, dopo solo pochi giorni, tutti i suoi colleghi concluderanno che \u00e8 un ciarlatano, perch\u00e9 non ha voluto dimostrare che la propria invenzione funziona. Il dottor Morrison capisce che \u00e8 stato battuto, non ha scampo, o accetta di farsi miniaturizzare, oppure tutti crederanno che \u00e8 un impostore e la sua carriera di neurofisico sar\u00e0 finita. A quel punto, messo in trappola, \u00e8 costretto ad accettare di partecipare.\nIl giorno dopo, il terzo giorno da quando il dottor Morrison si trova a Malenkigrad, i cinque membri dell'equipaggio si imbarcano nel sommergibile. Dopo aver effettuato tutti i controlli previsti sulla strumentazione, viene avviata la miniaturizzazione. Con la macchina miniaturizzatrice il sommergibile ed il suo l'equipaggio vengono ridotti sino a poter entrare in una siringa ipodermica. Con un'ulteriore macchina miniaturizzatrice, in dotazione al sommergibile, si autoriducono ancora, sino al livello cellulare, in modo da poter passare dall'ago della siringa e poter entrare nel flusso sanguigno.\nDopo che si sono miniaturizzati vengono introdotti, grazie alla siringa, nel flusso sanguigno dell'arteria carotide sinistra. La destinazione \u00e8 un centro nevralgico del pensiero creativo, secondo la teoria non accreditata di Morrison. Nel loro viaggio incontrano globuli rossi, piastrine e globuli bianchi. Il sommergibile non viene attaccato dai globuli bianchi presenti nel sangue di Shapirov perch\u00e9 \u00e8 circondato da un campo elettrico, generato e modificabile dall'interno del sommergibile, che fa assumere alla sua carrozzeria la conformazione elettrica della membrana cellulare di un globulo rosso, in modo che le altre cellule del sangue lo riconoscano come tale.\nLa Boranova, comandante della spedizione, ordina a Sophia di cambiare la configurazione del campo elettrico per poter capire se tutto funziona come da progetto. Sophia cambia la configurazione elettrica del sommergibile e lo rende identificabile come un batterio. Un globulo bianco, scambiandoli per un batterio vero, li attacca (come previsto) e li ingloba. Riescono a liberarsi con difficolt\u00e0 dalla presa, ma nel frattempo il globulo bianco li ha portati con s\u00e9, trasportandoli fuori dal percorso programmato: capiscono quindi di essersi persi. Decidono che la cosa pi\u00f9 saggia sia di tornare indietro, ma visto che il sommergibile non ha timone e non ha retromarcia la cosa non \u00e8 cos\u00ec semplice.\nL'unico modo di girarsi \u00e8 far uscire qualcuno (toccher\u00e0 a Morrison) che possa ruotare il sommergibile a mano dopo averlo miniaturizzato ancora. Cos\u00ec possono tornare sui loro passi, dirigendosi nel punto previsto dal loro piano originale, e quando ci arrivano si rimpiccioliscono ancora e cambiano la configurazione elettrica del sommergibile rendendolo simile ad una molecola di glucosio. Con questo stratagemma riescono a uscire dal flusso sanguigno e a superare la barriera ematoencefalica, trovandosi quindi nel cervello, nel reticolo di collagene che ne circonda i neuroni. Il problema della mancanza del timone si ripresenta subito: potendo andare solo dritto, capiscono di non avere la direzionalit\u00e0 necessaria a schivare i vari \"cordoni\" di collagene per arrivare al neurone pi\u00f9 vicino. Fortunatamente, per\u00f2, la nave ha tre motori: scelgono quindi di modificare i comandi in modo da poterli accendere e spegnere in modo differenziato, ottenendo cos\u00ec la manovrabilit\u00e0 necessaria. Per fare questo sono costretti a usare alcuni pezzi della radio, che quindi diventa inservibile, impedendo loro di comunicare con l'esterno.\nIn questo modo riescono a trovare un neurone. Comunque \u00e8 gi\u00e0 un po' di tempo che alcuni membri dell'equipaggio del sommergibile hanno delle percezioni strane, non ben identificate. Trovato il neurone, riescono a entrarvi sfruttando il fatto di sembrare ancora una molecola di glucosio: uno dei suoi recettori li cattura, li ingloba, e il gioco \u00e8 fatto. Finalmente la loro meta \u00e8 raggiunta.\nUna volta entrati nel neurone, c'\u00e8 un problema da risolvere. Nei neuroni il glucosio viene attaccato dagli enzimi, e per evitare che il sommergibile, che possiede ancora la struttura elettrica del glucosio, venga attaccato, passano da una struttura D-glucosio a una struttura L-glucosio (non attaccabile). Sono tentati, anche se per pochi istanti, di esplorare il neurone, ma lo scopo della missione viene prima. Nel cercare di capire cosa sta pensando Shapirov, anche attraverso le percezioni extrasensoriali, si dirigono verso l'assone. L'assone \u00e8 il posto dove le onde cerebrali si concentrano ed \u00e8 li che pensano, tramite il software di Morrison, di poterle analizzare e capire cosa Shapirov sta pensando e quindi estrarre almeno una parte delle sue conoscenze.\nNel loro viaggio lungo l'assone l'equipaggio del sommergibile continua a percepire altre sensazioni. Una volta raggiunta la fine dell'assone entrano in un dendrite, per poi passare, attraverso la sinapsi vicina, nel dendrite del neurone attiguo. Nonostante tutti i loro sforzi non riescono comunque a captare chiaramente i pensieri di Shapirov. Con il passare del tempo, ad esempio notando che il flusso sanguigno perde di intensit\u00e0, si rendono conto che Pyotr Leonovich Shapirov \u00e8 morto. Ristabiliscono i contatti radio con l'esterno e ne hanno la conferma. Ora la cosa pi\u00f9 urgente da fare \u00e8 uscire dal cervello di Shapirov, sia perch\u00e9 \u00e8 morto, sia perch\u00e9 sono a corto di energia.\nRiescono ad uscire dal cervello e a farsi recuperare dai tecnici che sono al capezzale di Shapirov. Ora il romanzo si trasforma da un romanzo di fantascienza in un romanzo di spionaggio con alcune implicazioni da romanzo rosa. Morrison riesce ad arrivare all'aeroporto e a salire su un aereo svedese incaricato di prelevarlo e di riportarlo in patria. Al suo ritorno fa un resoconto della sua avventura e mette le basi per una collaborazione duratura tra gli americani e i sovietici.\nAforismi di Dezhnev Senior.\nIl libro \u00e8 composto da una serie di capitoli (19) divisi a loro volta in parti diverse (91) e numerosi di essi riportano citazioni introduttive di \"Dezhnev Senior\". Il romanzo, nel suo svolgimento, \u00e8 pieno di aforismi, citati da suo figlio Arkady Dezhnev, che dice di averli sentiti dal padre."}
{"id": "2385627", "revid": "122750034", "url": "https://it.wikipedia.org/wiki?curid=2385627", "title": "Manna santa", "text": "La manna santa (o manna dei santi) \u00e8 un liquido, chimicamente assimilabile all'acqua pura, che pu\u00f2 trasudare da reliquie di santi o da immagini sacre, apparentemente senza spiegazione.\nLe spiegazioni scientifiche proposte al fenomeno sono legate all'umidit\u00e0 o alla capillarit\u00e0 di pietre o marmi, ma nella maggior parte dei casi analizzati le suddette spiegazioni avevano forti limiti di adattamento.\nGli episodi sono quasi sempre ciclici ed avvengono durante particolari ricorrenze.\nI principali luoghi italiani dove avviene tale fenomeno sono:"}
{"id": "2385631", "revid": "1442080", "url": "https://it.wikipedia.org/wiki?curid=2385631", "title": "I grandi successi originali", "text": "I grandi successi originali \u00e8 il titolo di una serie di compilation musicali facenti parte di una collana discografica denominata \"Flashback\", pubblicate su compact disc e musicassetta dalla BMG Ricordi con marchio RCA a partire dal 2000.\nDescrizione.\nSi tratta, nella quasi totalit\u00e0 dei casi, di raccolte monografiche dedicate a singoli artisti italiani, solisti o gruppi, suddivise in due volumi, ciascuno dei quali contenente 12 brani, per un totale di 24. Raccolte di successi, tutti rigorosamente in versione originale, che rappresentano spesso la prima stampa, nel formato compact disc, di un certo numero di tracce fino ad allora disponibili soltanto in vinile o su musicassetta. Ne sono stati pubblicati 127 titoli."}
{"id": "2385632", "revid": "96582", "url": "https://it.wikipedia.org/wiki?curid=2385632", "title": "Aimone Lo Prete", "text": "Caratteristiche tecniche.\nGiocava come terzino.\nCarriera.\nEsord\u00ec in Serie A con la maglia del Palermo il 26 febbraio 1933 in Palermo-Lazio (2-1).\nNel 1951-1952 fu l'allenatore del Drepanum, che l'anno successivo avrebbe cambiato denominazione in Trapani, e Lo Prete viene sostituito da Ferenc Plemich a campionato in corso.\nNel 1958-1959, dopo aver allenato nelle giovanili della Lazio, fu vice-allenatore dello jugoslavo Blagoje Marjanovi\u0107 prima e Carmelo Di Bella poi sulla panchina del Catania.\nNella stagione 1960-1961 fu allenatore dell', subentrando dalla quinta giornata ad Armo Agosto e venendo esonerato dopo la ventiseiesima.. Nel campionato successivo allen\u00f2 la ."}
{"id": "2385633", "revid": "1305772", "url": "https://it.wikipedia.org/wiki?curid=2385633", "title": "Questo amore", "text": ""}
{"id": "2385634", "revid": "767487", "url": "https://it.wikipedia.org/wiki?curid=2385634", "title": "Sultan Kudarat (Maguindanao)", "text": "Sultan Kudarat \u00e8 una municipalit\u00e0 di Prima classe delle Filippine, situata nella Provincia di Maguindanao, nella Regione Autonoma nel Mindanao Musulmano. Tra l'ottobre 2006 e il luglio 2008 ha fatto parte della Provincia di Shariff Kabunsuan, creata con decreto regionale annullato successivamente dalla Corte Suprema delle Filippine.\nSultan Kudarat \u00e8 formata da 39 baranggay:"}
{"id": "2385637", "revid": "121837", "url": "https://it.wikipedia.org/wiki?curid=2385637", "title": "Emidesmosomi", "text": ""}
{"id": "2385639", "revid": "834", "url": "https://it.wikipedia.org/wiki?curid=2385639", "title": "Ricchi &amp; Poveri (album)", "text": ""}
{"id": "2385641", "revid": "834", "url": "https://it.wikipedia.org/wiki?curid=2385641", "title": "Ricchi &amp; Poveri (raccolta)", "text": ""}
{"id": "2385645", "revid": "287204", "url": "https://it.wikipedia.org/wiki?curid=2385645", "title": "Joel Stransky", "text": ""}
{"id": "2385646", "revid": "1442080", "url": "https://it.wikipedia.org/wiki?curid=2385646", "title": "Zahltag", "text": "Zahltag \u00e8 il quinto album da solista del rapper tedesco Bass Sultan Hengzt, pubblicato nel Maggio del 2009 dall'etichetta discografica \"Amstaff Murderbass\"."}
{"id": "2385650", "revid": "767487", "url": "https://it.wikipedia.org/wiki?curid=2385650", "title": "Guglielmino Casaro", "text": "Carriera.\nEsord\u00ec in Serie A con la maglia del Torino il 24 novembre 1929 in Torino-Juventus (0-0).\nSuccessivamente gioc\u00f2 con il Palermo, con la Fulgor di Pignataro Maggiore e con la Catanzarese."}
{"id": "2385654", "revid": "736476", "url": "https://it.wikipedia.org/wiki?curid=2385654", "title": "Colonna sonora di Dr. House - Medical Division", "text": "La serie televisiva statunitense Dr. House - Medical Division ha utilizzato come colonna sonora numerose canzoni famose all'interno dei suoi episodi, spesso durante la loro conclusione, in modo da sottolineare momenti ed emozioni particolari."}
{"id": "2385655", "revid": "767487", "url": "https://it.wikipedia.org/wiki?curid=2385655", "title": "Johanna Nurmimaa", "text": "Biografia.\nSposata, ha due figli, Joona and Juuli. Ha pi\u00f9 volte recitato in opere teatrali, dimostrando invece le sue ottime qualit\u00e0 vocali nell'opera, specialmente in ruoli da soubrette o da soprano lirico. Tra le sue interpretazioni pi\u00f9 famose ricordiamo quella di Susanna ne \"Le nozze di Figaro\" o quello di Despina in \"Cos\u00ec fan tutte\" oltre che quello di Papagena e Papageno ne \"Il flauto magico\".\nHa prestato la sua voce per la maggior parte dei film d'animazione Disney nella sua lingua, tra i quali \"Biancaneve e i sette nani\" (1937), \"Pinocchio\" (1940), \"La bella addormentata nel bosco\" (1959), \"Le avventure di Bianca e Bernie\" (1977) e \"La sirenetta\" (1989). Per quest'ultimo film, ha prestato la voce alla principessa Ariel nelle versioni in lingua finlandese ed estone. Non riprese il doppiaggio della sirena nel sequel \"La sirenetta II - Ritorno agli abissi\" (2000); false si sono rivelate inoltre le dicerie che la volevano di ritorno al ruolo con il film \"\" (2008). Probabilmente all'origine di ci\u00f2 ci sono stati problemi tecnici: la sua voce da soprano \u00e8 stata infatti giudicata inadatta per una sirena come Ariel (che nel film ha sedici anni).\nDieci anni dopo il suo doppiaggio, infatti, \u00e8 stata realizzata una nuova versione in lingua finlandese del film \"La sirenetta\": la parte della Nurminaa \u00e8 stata assegnata alla pi\u00f9 giovane Nina Tapio."}
{"id": "2385656", "revid": "709565", "url": "https://it.wikipedia.org/wiki?curid=2385656", "title": "Episodi di Fiore e Tinelli (seconda stagione)", "text": "Questa \u00e8 una lista degli episodi della seconda stagione della sit-com Fiore e Tinelli.\nSole.\nTrama.\nFiore viene invitata dagli zii a fare il giro del mondo in barca a vela.\nPer\u00f2, a sostituire Fiore ci sar\u00e0 Sole, che diventer\u00e0 una nuova amica di Tinelli con cui condivider\u00e0 anche i videogiochi.\nBrutte figure.\nTrama.\nTinelli ha a che fare con una ragazza, Allegra, e fa una pessima figura.\nNel frattempo, i Tinelli organizzano sotto casa una vendita dei giocattoli che alla fabbrica di Enzo sono stati scartati insieme ai Fiore.\nPiccoli equivoci.\nTrama.\nSole vorrebbe invitare Tinelli alla festa del quartiere, ma quando glielo chiede lui pensa che l'invito sia rivolto a un altro ragazzo della sua scuola. Intanto Annina \u00e8 disperata perch\u00e9 non trova il partner per la festa, e chiede aiuto ai genitori.\nIl migliore amico.\nTrama.\nTinelli, per non aiutare in casa, finge di avere un amico, Lino Piso. Ma Timo \u00e8 costretto a travestirsi da lui perch\u00e9 Annina ha scoperto la verit\u00e0.\nSole, Rino e Flora organizzano una festa in maschera.\nLe tre figlie.\nTrama.\nIl signor Bitonto viene a cena a casa dei Tinelli. Sole insegna a Maria Vittoria come si fa il sushi, ma senza successo.\nEnzo dice al signor Bitonto di avere tre figlie, che sono \"interpretate\" da Annina, Sole e Tinelli (travestito da femmina).\nIl signor Bitonto poi scopre la verit\u00e0.\nFuori fino a tardi.\nTrama.\nTinelli \u00e8 invidioso di Sole, che pu\u00f2 rientrare tardi, mentre lui deve rimanere a casa.\nEnzo, intanto, compra un aspirapolvere dai Fiore, combinando una miriade dei guai.\nBarca dolce barca.\nTrama.\nTinelli cerca di dichiararsi a Sole dato che si \u00e8 innamorato di lei, ma non ci riesce. Nel frattempo, Enzo cerca di vedere la partita ostacolato dalla moglie che cerca di vedere \"IDP - Impresa di pulizia\", il suo programma preferito.\nIl bullo.\nTrama.\nA Tinelli cade la palla del vicino nel giardino accanto. Ma il vicino, che \u00e8 un bullo, gliela d\u00e0 tutta sgonfiata. Allora Sole decide di insegnargli karate. \nAnnina e Maria Vittoria decidono di ballare all'anniversario dei Fiore, ma non sanno di non essere brave.\nSpionaggio.\nTrama.\nMaria Vittoria aspira ad entrare nel club delle \"Signore Educate, Ordinate e Gentili\". \nIntanto, Sole e Tinelli indagano per vedere chi \u00e8 stato ad esaurire lo spazio delle memory card della PlayStation.\n\u00c8 stata appunto Maria Vittoria, e le signore Ginevra e Genoveffa (le fondatrici del club) la cacciano e prendono Nonna Elvira.\nDire, fare, baciare.\nTrama.\nTinelli fa finta di conoscere personaggi famosi per impressionare Michele, un nuovo amico di Annina che conosce alcuni vip. Nel frattempo, Enzo e Rino cercano di togliere una macchia da loro provocata su di un quadro prima che Maria Vittoria se ne accorga.\nIl fascino di Tinelli.\nTrama.\nEnzo compra ai saldi un lettore DVD portatile, nel quale per\u00f2 Maria Vittoria vuole vedere i suoi DVD di IDP. Nel frattempo, Tinelli fa da ispiratore ad un amico di Sole che si \u00e8 innamorato di lei, dato che Tinelli stesso gli aveva inventato che Sole era innamorata di lui e cerca cos\u00ec di capire come conquistarla, riuscendoci, anche se alla fine la trascura in favore dei pallini della plastica di imballaggio.\nCanguri.\nTrama.\nTinelli non sa cosa regalare a Sole per il suo compleanno, cos\u00ec chiama Fiore per farsi aiutare. A causa di disturbi telefonici Tinelli non capisce molto bene cosa l'amica gli abbia detto tanto da scambiare due auguri con due canguri. Intanto, Maria Vittoria cerca di sistemare la sua casa dato che i Fiore l'hanno disordinata a causa di una festa da loro organizzata.\nAmnesia.\nTrama.\nSole capisce di essersi innamorata di Tinelli, e, su consiglio di Fiore, finge di perdere la memoria e ricordare solo di essere la fidanzata di Tinelli. Quando stanno per darsi il primo bacio, Sole cade e perde davvero la memoria. Nel frattempo, Flora, Rino e Timo si accampano a casa dei Tinelli perch\u00e9 la loro casa si \u00e8 allagata. Enzo, non sopportando pi\u00f9 i vicini, decide di allagare la propria casa; ma proprio in quel momento i Fiore rivelano di aver finto di avere la casa allagata: era solo una scommessa per sapere se i Tinelli li avessero ospitati."}
{"id": "2385661", "revid": "287204", "url": "https://it.wikipedia.org/wiki?curid=2385661", "title": "Cactus (album)", "text": ""}
{"id": "2385665", "revid": "1431409", "url": "https://it.wikipedia.org/wiki?curid=2385665", "title": "Cactus (disambigua)", "text": ""}
{"id": "2385666", "revid": "1305772", "url": "https://it.wikipedia.org/wiki?curid=2385666", "title": "Le verit\u00e0 nascoste", "text": ""}
{"id": "2385667", "revid": "54954130", "url": "https://it.wikipedia.org/wiki?curid=2385667", "title": "Arpino di Casoria", "text": ""}
{"id": "2385668", "revid": "36426", "url": "https://it.wikipedia.org/wiki?curid=2385668", "title": "San Luigi IX", "text": ""}
{"id": "2385669", "revid": "767487", "url": "https://it.wikipedia.org/wiki?curid=2385669", "title": "Gino Archesso", "text": "Carriera.\nHa esordito in Serie A con la maglia del il 2 dicembre 1934 in -Palermo (6-0)."}
{"id": "2385670", "revid": "1233442", "url": "https://it.wikipedia.org/wiki?curid=2385670", "title": "Banca Popolare di Bergamo", "text": "La Banca Popolare di Bergamo \u00e8 stata una banca italiana con sede a Bergamo.\nStoria.\nNel 1869 venne fondata con pubblica sottoscrizione la Banca mutua popolare della citt\u00e0 e provincia di Bergamo, che nel 1883 divenne semplicemente Banca mutua popolare di Bergamo.\nNel 1922 fu aperta la prima sede fuori della provincia di Bergamo, a Milano.\nNel 1950 assunse il nome Banca popolare di Bergamo.\nFra gli anni Sessanta e gli anni Ottanta la BPB, assorbendo undici istituti minori, raggiunse dimensioni regionali.\nNel 1992 la BPB si \u00e8 fusa con il \"Credito Varesino\" e ha assunto il nome Banca Popolare di Bergamo \u2013 Credito Varesino. \u00c8 stata la prima banca popolare ad essere quotata alla Borsa Italiana.\nNella seconda met\u00e0 degli anni Novanta acquis\u00ec il controllo della \"Banca Popolare di Ancona\", della \"Cassa di Risparmio di Fano\", della \"Banca Brignone\", e nel 2001 quello di \"Centrobanca\".\nIl 13 dicembre 2002 \u00e8 stata annunciata la fusione tra \"Banca Popolare di Bergamo\", \"Banca Popolare Commercio e Industria\" e \"Banca Popolare di Luino e di Varese\", autorizzata dalla Banca d'Italia nel marzo 2003 ed approvata dalle Assemblee nel mese di maggio 2003, che ha dato vita al Gruppo BPU Banca.\nLa rete degli sportelli della BPB \u00e8 stata ricostituita in forma di societ\u00e0 per azioni con il nome di Banca Popolare di Bergamo S.p.A, mentre la controllante BPU rimaneva una societ\u00e0 cooperativa.\nIl gruppo BPU Banca - Banche Popolari Unite si \u00e8 successivamente fuso con Banca Lombarda e Piemontese nel 2007, creando UBI Banca, di cui la BPB era una \"banca rete\".\nInfine, la \"Banca Popolare di Bergamo\" \u00e8 stata incorporata nella \"UBI Banca\" con decorrenza 20 febbraio 2017."}
{"id": "2385671", "revid": "1305772", "url": "https://it.wikipedia.org/wiki?curid=2385671", "title": "Back to Front", "text": ""}
{"id": "2385672", "revid": "438678", "url": "https://it.wikipedia.org/wiki?curid=2385672", "title": "La sposa del mare", "text": "La sposa del mare (\"Sea Wife\") \u00e8 un film del 1957 diretto da Bob McNaught."}
{"id": "2385674", "revid": "767487", "url": "https://it.wikipedia.org/wiki?curid=2385674", "title": "Upi (Maguindanao)", "text": "Upi \u00e8 una municipalit\u00e0 di Terza classe delle Filippine, situata nella Provincia di Maguindanao, nella Regione Autonoma nel Mindanao Musulmano. Tra l'ottobre 2006 e il luglio 2008 ha fatto parte della Provincia di Shariff Kabunsuan, creata con decreto regionale annullato successivamente dalla Corte Suprema delle Filippine.\nUpi \u00e8 formata da 23 baranggay:"}
{"id": "2385676", "revid": "400694", "url": "https://it.wikipedia.org/wiki?curid=2385676", "title": "Can't Slow Down", "text": ""}
{"id": "2385678", "revid": "1305772", "url": "https://it.wikipedia.org/wiki?curid=2385678", "title": "Just for You", "text": "Just for You (\"solo per te/voi\" in lingua inglese) pu\u00f2 riferirsi a:"}
{"id": "2385679", "revid": "228587", "url": "https://it.wikipedia.org/wiki?curid=2385679", "title": "Renaissance", "text": ""}
{"id": "2385684", "revid": "123788298", "url": "https://it.wikipedia.org/wiki?curid=2385684", "title": "San Ludovico di Tolosa (Donatello)", "text": "Il San Ludovico di Tolosa \u00e8 una statua di Donatello in bronzo dorato (226 x 85\u00a0cm), fusa tra il 1423 e il 1425. Oggi \u00e8 conservata nel refettorio del Museo di Santa Croce a Firenze.\nStoria.\nL'opera, che segn\u00f2 il debutto di Donatello alla fusione del bronzo, venne commissionata dalla Parte Guelfa per il proprio tabernacolo nella chiesa di Orsanmichele, posto al centro del lato principale lungo via de' Calzaiuoli. Alla creazione della nicchia partecip\u00f2, secondo la testimonianza di Vasari, anche Michelozzo. La scelta del santo angioino, santificato nel 1317, era legata al suo rifiuto della corona in favore di una vita religiosa e assoggettata al papato, le stesse idee di cui erano fautori i guelfi, che avevano sostenuto il partito papale durante la lotta per le investiture e nelle vicende successive.\nI lavori alla statua terminarono nel 1425, ma nel 1459, vivo ancora Donatello, venne rimossa poich\u00e9 il tabernacolo era stato venduto al Tribunale della Mercanzia che, solo negli anni settanta del Quattrocento, vi fece collocare il gruppo dell'\"Incredulit\u00e0 di San Tommaso\" del Verrocchio.\nLa statua fin\u00ec allora alla basilica di Santa Croce, dove per secoli decor\u00f2 la facciata da una nicchia centrale, essendo la devozione del santo particolarmente sentita nella chiesa, che era stata da lui visitata quando era in vita. Con la creazione della facciata ottocentesca l'opera venne trasferita in deposito e poi nel museo dove si trova tuttora.\nNel 1943, con l'occasione del ricovero in depositi sicuri durante il periodo bellico delle statue di Orsanmichele e di altri capolavori, la statua venne collocata per un breve periodo nella sua nicchia originale in via de' Calzaiuoli e fotografata a cura della Soprintendenza.\nDescrizione.\nIl santo \u00e8 rappresentato come un giovane vescovo, con mitria e bastone pastorale finemente cesellati, nell'atto di benedire con la mano destra. Indossa i guanti da vescovo e la veste da frate, sopra la quale si trova un pesante mantello.\nLa statua, rispetto alle opere precedenti presenti nelle nicchie di Orsanmichele, era sensibilmente pi\u00f9 grande e stava pi\u00f9 stretta nel tabernacolo, iniziando quel rapporto di emancipazione tra le statue e le nicchie che le contenevano, in contrapposizione con la scultura gotica.\nLa statua venne realizzata con il recupero della tecnica della fusione a cera persa, creando pi\u00f9 pezzi separati che venivano poi assemblati. Si tratt\u00f2 della prima opera di grandi dimensioni fusa con tale tecnica in epoca moderna. Col tempo l'uso di questa tecnica per Donatello divenne sempre crescente, arrivando ad essere quasi esclusiva negli anni della maturit\u00e0.\nStile.\nI giudizi su quest'opera sono controversi e vanno da una benevola accoglienza fino alla squalifica come opera malriuscita. Il Vasari, dopo aver ampiamente lodato lo \"Zuccone\", parlava del \"San Ludovico\" come di una figura \"rozza\", la meno riuscita che Donatello avesse mai fatto. Egli addusse anche una giustificazione, scrivendo che Donatello avesse volutamente reso la figura sgraziata e imperfetta perch\u00e9 non condivideva la scelta del santo di \"lasciare il reame per farsi frate\". Altri invece hanno sottolineato come anzi Donatello avrebbe messo in atto il conflitto nella vita del personaggio storico tra la ricerca di una vita ascetica con la conversione e la conseguente rinuncia al potere, e il ritorno al potere con la nomina a vescovo (Bennett/Wilkins).\nI difetti riscontrati erano il mantello che sembra schiacciare il corpo esile, la mitria smisuratamente grande, il volto idealizzato.\nD'altra parte si potrebbe obiettare che Donatello abbia reso volutamente il giovane santo sovrastato dagli ingombranti e troppo grandi paramenti vescovili, che egli avrebbe preferito non indossare per vivere in pienezza la sua vocazione francescana.\nLa statuta fu accolta in una nicchia innalzata nel 1456 e nella quale si prefer\u00ec un arco a tutto sesto (tipico classico e nuovo al linguaggio rinascimentale) a un coronamento gotico."}
{"id": "2385693", "revid": "729019", "url": "https://it.wikipedia.org/wiki?curid=2385693", "title": "Gemzse", "text": "Gemzse \u00e8 un comune dell'Ungheria di 849 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2385694", "revid": "44876", "url": "https://it.wikipedia.org/wiki?curid=2385694", "title": "Mirko Gruden", "text": "Carriera.\nGiocatore.\nHa esordito in Serie A con la maglia dell'Ambrosiana Inter il 25 giugno 1933 in Ambrosiana Inter- (3-5).\nAllenatore.\nNella stagione 1938-1939 fu allenatore-giocatore del Pro Gorizia."}
{"id": "2385698", "revid": "110157", "url": "https://it.wikipedia.org/wiki?curid=2385698", "title": "Geszter\u00e9d", "text": "Geszter\u00e9d \u00e8 un comune dell'Ungheria di 1769 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2385700", "revid": "767487", "url": "https://it.wikipedia.org/wiki?curid=2385700", "title": "Gul\u00e1cs", "text": "Gul\u00e1cs \u00e8 un comune dell'Ungheria di 891 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2385703", "revid": "110157", "url": "https://it.wikipedia.org/wiki?curid=2385703", "title": "Gy\u0151r\u00f6cske", "text": "Gy\u0151r\u00f6cske \u00e8 un comune dell'Ungheria di 124 abitanti (estimo 2013). \u00c8 situato nella provincia di Szabolcs-Szatm\u00e1r-Bereg."}
{"id": "2385705", "revid": "1013865", "url": "https://it.wikipedia.org/wiki?curid=2385705", "title": "Provincia Nord-Occidentale (Sri Lanka)", "text": "La provincia Nord-Occidentale dello Sri Lanka \u00e8 una delle 9 province dell'isola, famosa soprattutto per le piantagioni di cocco. Le citt\u00e0 pi\u00f9 importanti sono Kurunegala, che con quasi 30.000 abitanti \u00e8 il capoluogo, Puttalam, dove la pesca \u00e8 molto praticata, e Chilaw\nDistretti.\nLa provincia comprende due distretti: "}
{"id": "2385706", "revid": "1983214", "url": "https://it.wikipedia.org/wiki?curid=2385706", "title": "Blu Tiffany", "text": "Il blu Tiffany \u00e8 la variet\u00e0 di colore blu associata all'azienda statunitense Tiffany &amp; Co.\nIn alcuni paesi, tra cui gli Stati Uniti, tale colore, utilizzato da Tiffany per le confezioni dei gioielli, \u00e8 un marchio registrato.\nIl colore \u00e8 una variet\u00e0 di blu personalizzata, realizzata da Pantone, con spazio dei colori PMS 1837, numero che trae origine dall'anno di fondazione di Tiffany."}
{"id": "2385707", "revid": "767487", "url": "https://it.wikipedia.org/wiki?curid=2385707", "title": "Mario Autelli", "text": "Carriera.\nEsord\u00ec in Serie A con la maglia dell' il 20 ottobre 1929 in -Alessandria (0-0). Mancino puro, gi\u00e0 all'et\u00e0 di 15 anni gioc\u00f2 con la prima squadra seppure in una gara amichevole. Disput\u00f2 inoltre i campionati \"uliciani\" e rimase sempre legato alla squadra della sua citt\u00e0 partecipando ai festeggiamenti per i 90 anni del club, quando aveva gi\u00e0 compiuto 97 anni.\nTra i gol da lui realizzati vanno ricordati quello contro il Milan, in trasferta, con la maglia del Casale il 7 gennaio 1934, 17\u00aa giornata del campionato 1933-1934 (Milan-Casale 6-2) e quello del 16 dicembre 1934, 9\u00aa giornata del campionato 1934-1935, segnato per il Palermo, in trasferta, contro la sua Alessandria (Alessandria-Palermo 4-2)."}
{"id": "2385709", "revid": "767487", "url": "https://it.wikipedia.org/wiki?curid=2385709", "title": "Gy\u0151rtelek", "text": "Gy\u0151rtelek \u00e8 un comune dell'Ungheria di 1739 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2385711", "revid": "110157", "url": "https://it.wikipedia.org/wiki?curid=2385711", "title": "Gy\u00fcgye", "text": "Gy\u00fcgye \u00e8 un comune dell'Ungheria di 271 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2385715", "revid": "25540", "url": "https://it.wikipedia.org/wiki?curid=2385715", "title": "Leonardo Lorusso", "text": "Biografia.\nLeonardo Lorusso \u00e8 nato ad Altamura e si \u00e8 trasferito giovanissimo a Bari. Prese parte alla guerra nei Balcani. Avvi\u00f2 molte iniziative sociali, come la donazione alla Caritas dei suoli e del supporto per la creazione della Comunit\u00e0 terapeutica Lorusso Cipparoli per il recupero dei tossicodipendenti; fu presidente del \"Circolo della Vela\" di Bari e costru\u00ec lo stabilimento balneare il Trampolino. \u00c8 stato nominato Grande Ufficiale dell'Ordine al merito della Repubblica.\n\u00c8 stato uno dei protagonisti della storia economica, culturale e sociale della Puglia, con impegno nella torrefazione del caff\u00e8 ed in iniziative sociali e culturali. La sua storia \u00e8 legata alla industria della torrefazione del caff\u00e8 (Marchi:Saicaf, \"Sao Caf\u00e8\", \"Tobiaco Caff\u00e8\" e \"San Paolo Caff\u00e8\").\nLeonardo Lorusso \u00e8 morto a Bari l'11 agosto 1996 all'et\u00e0 di 89 anni.\nLa sua azienda.\nFino al 2021, anno in cui l'azienda viene rilevata dal gruppo Massimo Zanetti Beverage Group, nel quartiere San Pasquale di Bari \u00e8 stato attivo lo stabilimento per la torrefazione del caff\u00e8 crudo della Saicaf. La societ\u00e0 \u00e8 diventata la quinta azienda a livello nazionale per volumi di vendita, ed esporta il prodotto in tutto il mondo. Quattro milioni e cinquecento mila chilogrammi di caff\u00e8 passavano ogni anno attraverso i depositi e gli impianti di Bari. Provengono dal Brasile, dalla Costa Rica, Colombia, Zaire e Costa d'Avorio.\nContinuano la sua opera i figli: Simonetta Lorusso, gi\u00e0 (Assessore del Comune di Bari ai lavori pubblici) ed Antonio Lorusso (Senatore di Forza Italia), impegnati in prima persona nelle aziende di famiglia."}
{"id": "2385716", "revid": "834", "url": "https://it.wikipedia.org/wiki?curid=2385716", "title": "Can't slow down", "text": ""}
{"id": "2385717", "revid": "767487", "url": "https://it.wikipedia.org/wiki?curid=2385717", "title": "Gyulah\u00e1za", "text": "Gyulah\u00e1za \u00e8 un comune dell'Ungheria di 2082 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2385719", "revid": "767487", "url": "https://it.wikipedia.org/wiki?curid=2385719", "title": "Gy\u00fcre", "text": "Gy\u00fcre \u00e8 un comune dell'Ungheria di 1268 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2385724", "revid": "767487", "url": "https://it.wikipedia.org/wiki?curid=2385724", "title": "Herm\u00e1nszeg", "text": "Herm\u00e1nszeg \u00e8 un comune dell'Ungheria di 285 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2385726", "revid": "729019", "url": "https://it.wikipedia.org/wiki?curid=2385726", "title": "Hetefej\u00e9rcse", "text": "Hetefej\u00e9rcse \u00e8 un comune dell'Ungheria di 317 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2385728", "revid": "110157", "url": "https://it.wikipedia.org/wiki?curid=2385728", "title": "Hod\u00e1sz", "text": "Hod\u00e1sz \u00e8 un comune dell'Ungheria di 3487 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2385732", "revid": "767487", "url": "https://it.wikipedia.org/wiki?curid=2385732", "title": "Ilk (Ungheria)", "text": "Ilk \u00e8 un comune dell'Ungheria di 1263 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2385733", "revid": "767487", "url": "https://it.wikipedia.org/wiki?curid=2385733", "title": "J\u00e1nd", "text": "J\u00e1nd \u00e8 un comune dell'Ungheria di 851 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2385734", "revid": "785863", "url": "https://it.wikipedia.org/wiki?curid=2385734", "title": "Nuka", "text": ""}
{"id": "2385735", "revid": "767487", "url": "https://it.wikipedia.org/wiki?curid=2385735", "title": "Horn\u00e9 M\u00fdto", "text": "Horn\u00e9 M\u00fdto (in ungherese \"Fels\u0151v\u00e1mos\") \u00e8 un comune della Slovacchia facente parte del distretto di Dunajsk\u00e1 Streda, nella regione di Trnava."}
{"id": "2385736", "revid": "51323", "url": "https://it.wikipedia.org/wiki?curid=2385736", "title": "Fels\u0151v\u00e1mos", "text": ""}
{"id": "2385738", "revid": "729019", "url": "https://it.wikipedia.org/wiki?curid=2385738", "title": "J\u00e1nkmajtis", "text": "J\u00e1nkmajtis \u00e8 un comune dell'Ungheria di 1732 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2385739", "revid": "599013", "url": "https://it.wikipedia.org/wiki?curid=2385739", "title": "Horne Myto", "text": ""}
{"id": "2385740", "revid": "287204", "url": "https://it.wikipedia.org/wiki?curid=2385740", "title": "Felsovamos", "text": ""}
{"id": "2385741", "revid": "767487", "url": "https://it.wikipedia.org/wiki?curid=2385741", "title": "J\u00e1rmi", "text": "J\u00e1rmi \u00e8 un comune dell'Ungheria di 1350 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2385743", "revid": "767487", "url": "https://it.wikipedia.org/wiki?curid=2385743", "title": "J\u00e9ke", "text": "J\u00e9ke \u00e8 un comune dell'Ungheria di 734 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2385744", "revid": "767487", "url": "https://it.wikipedia.org/wiki?curid=2385744", "title": "Horn\u00fd Bar", "text": "Horn\u00fd Bar (in ungherese \"Felb\u00e1r\") \u00e8 un comune della Slovacchia facente parte del distretto di Dunajsk\u00e1 Streda, nella regione di Trnava."}
{"id": "2385745", "revid": "287204", "url": "https://it.wikipedia.org/wiki?curid=2385745", "title": "Horny Bar", "text": ""}
{"id": "2385746", "revid": "767487", "url": "https://it.wikipedia.org/wiki?curid=2385746", "title": "K\u00e1ll\u00f3semj\u00e9n", "text": "K\u00e1ll\u00f3semj\u00e9n \u00e8 un comune dell'Ungheria di 3981 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2385747", "revid": "51323", "url": "https://it.wikipedia.org/wiki?curid=2385747", "title": "Felb\u00e1r", "text": ""}
{"id": "2385748", "revid": "287204", "url": "https://it.wikipedia.org/wiki?curid=2385748", "title": "Felbar", "text": ""}
{"id": "2385750", "revid": "1543377", "url": "https://it.wikipedia.org/wiki?curid=2385750", "title": "Enrique Villanueva", "text": "Enrique Villanueva \u00e8 una municipalit\u00e0 di Sesta classe delle Filippine, situata nella Provincia di Siquijor, nella regione di Visayas Centrale.\nEnrique Villanueva \u00e8 formata da 14 baranggay:"}
{"id": "2385751", "revid": "729019", "url": "https://it.wikipedia.org/wiki?curid=2385751", "title": "K\u00e1lm\u00e1nh\u00e1za", "text": "K\u00e1lm\u00e1nh\u00e1za \u00e8 un comune dell'Ungheria di 2109 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2385752", "revid": "486946", "url": "https://it.wikipedia.org/wiki?curid=2385752", "title": "Breda 37", "text": ""}
{"id": "2385754", "revid": "767487", "url": "https://it.wikipedia.org/wiki?curid=2385754", "title": "Hubice", "text": "Hubice (in ungherese \"Nemesgomba\") \u00e8 un comune della Slovacchia facente parte del distretto di Dunajsk\u00e1 Streda, nella regione di Trnava."}
{"id": "2385756", "revid": "124016927", "url": "https://it.wikipedia.org/wiki?curid=2385756", "title": "Squalo (James Bond)", "text": "Squalo (\"Jaws\" che vuol dire \"fauci\", nella versione originale) \u00e8 un personaggio cinematografico immaginario e uno dei protagonisti della saga di James Bond. \u00c8 un'imponente guardia del corpo al servizio di Karl Stromberg e Hugo Drax rispettivamente nei film \"La spia che mi amava\" e \"Moonraker - Operazione spazio\".\nBiografia.\nServe Stromberg nell'episodio \"La spia che mi amava\" (1977), attentando pi\u00f9 volte alla vita di Bond, dimostrandosi indistruttibile.\nNel film successivo, \"Moonraker\" (1979), deve sostituire il defunto collega orientale Chang, per servire Hugo Drax. Nonostante tutto non \u00e8 davvero malvagio e una serie di eventi lo porter\u00e0 inoltre a salvare la vita a Bond. \nSqualo non parla in nessuno dei due film, per pronunciare sul finale un semplice \"Beh, a noi due\", dopo aver stappato una bottiglia di Champagne con i suoi denti.\nAbilit\u00e0.\nSqualo dimostra di avere una forza fisica sufficiente per permettergli di sradicare una macchina a mani nude. Ha anche una notevole resistenza in quanto resta in piedi e senza danni gravi dopo che gli sono crollate addosso delle macerie.\nApparizioni successive.\nSqualo appare anche nel videogioco \",\" dove Bond ha le fattezze di Pierce Brosnan ed in GoldenEye 007.\nIl personaggio di Squalo \u00e8 stato ripreso nella serie animata spin-off \"James Bond Junior\", anche se con alcune differenze rispetto all'originale."}
{"id": "2385757", "revid": "167900", "url": "https://it.wikipedia.org/wiki?curid=2385757", "title": "G\u00fcy\u00fck Khan", "text": ""}
{"id": "2385758", "revid": "1543377", "url": "https://it.wikipedia.org/wiki?curid=2385758", "title": "Larena", "text": "Larena \u00e8 una municipalit\u00e0 di Quinta classe delle Filippine, situata nella Provincia di Siquijor, nella regione di Visayas Centrale.\nLarena \u00e8 formata da 23 baranggay:"}
{"id": "2385759", "revid": "1543377", "url": "https://it.wikipedia.org/wiki?curid=2385759", "title": "Fanny Cornforth", "text": "Nei dipinti di Rossetti, Fanny Cornforth, appare come una bionda carnosa, in contrasto con le figure eteree delle altre sue modelle Jane Morris, Alexa Wilding e Elizabeth Siddal.\nBiografia.\nAppartenente alla working class della societ\u00e0 inglese, Cornforth incontr\u00f2 Rossetti nel 1858 e divenne sua modella e amante approfittando dell'assenza di Elizabeth Siddal. Quando Siddal ritorn\u00f2 nel 1860, Rossetti la spos\u00f2 con il presentimento che lei sarebbe morta dopo poco tempo. Molti biografi presumono che Siddal avesse in antipatia Cornforth, ma non esistono prove che la Siddal sapesse dell'esistenza dell'altra. Cornforth si spos\u00f2 con il meccanico Timothy Hughes, ma fu una relazione di breve durata. Dopo la morte di Siddal, Fanny Cornforth si trasfer\u00ec da Rossetti come sua governante di casa.\nLa relazione tra Rossetti e Cornforth dovrebbe essere l'ultima che ebbe Rossetti, tuttavia per molto tempo ebbe una relazione saltuaria con Jane Morris, ma siccome questa era sposata con William Morris, la relazione non fu mai resa pubblica.\nVenendo dalla classe lavoratrice Fanny Cornforth aveva un accento grossolano e molte lacune nell'educazione, per questo motivo gli amici di Rossetti rimasero spesso sgradevolmente impressionati. Molti di loro non la accettarono mai completamente e fecero delle pressioni affinch\u00e9 Rossetti la lasciasse.\nDurante il corso della loro relazione Cornforth crebbe di peso, il crescere del girovita dei due amanti diede luogo ad uno scherzo reciproco. Il nomignolo che venne affibbiato a lei fu \"il mio caro elefante\", mentre lei lo chiamava \"Rhino\" (abbreviazione di rinoceronte), in intimit\u00e0 lui disegn\u00f2 anche dei fumetti per lei con degli elefanti.\nI dipinti pi\u00f9 famosi in cui venne usata come modella furono \"Bocca Baciata\" del 1859, e \"Lucrezia Borgia\" del 1861. Tra dipinti ad olio, acquarelli, pastelli e matite lei pos\u00f2 meno di sessanta volte."}
{"id": "2385763", "revid": "51323", "url": "https://it.wikipedia.org/wiki?curid=2385763", "title": "Nemesgomba", "text": ""}
{"id": "2385764", "revid": "24164746", "url": "https://it.wikipedia.org/wiki?curid=2385764", "title": "Fawkes", "text": ""}
{"id": "2385768", "revid": "110157", "url": "https://it.wikipedia.org/wiki?curid=2385768", "title": "Vega Aircraft Company", "text": "La Vega Aircraft Company era un'azienda aeronautica nata nel 1937 come filiale della Lockheed Corporation per l'elaborazione del progetto di un nuovo aereo leggero. Il nome originale dell'azienda era AiRover Company, presto cambiato in onore del primo velivolo prodotto dalla casa madre, il Lockheed Vega.\nLa Vega, dopo aver prodotto alcuni prototipi civili, nel 1940 modific\u00f2 la propria vocazione dalla progettazione di aerei civili alla costruzione di aerei militari. Il primo aereo militare prodotto fu l'aereo da addestramento NA-35, seguito dal pattugliatore marittimo Lockheed Hudson, progettato per essere utilizzato dalla RAF.\nSuccessivamente la Vega entr\u00f2 in un consorzio (formato, oltre alla Vega, dalla Boeing e dalla Douglas) chiamato \"BVD\" per la produzione in serie del bombardiere B-17 Flying Fortress. Alla fine della guerra, su oltre 12.000 bombardieri di questo tipo prodotti dalle aziende statunitensi, 2.750 furono prodotti proprio dalla Vega.\nAlla fine del 1943 la Vega venne accorpata all'interno della Lockheed Corporation, avendo di gran lunga superarto il suo scopo iniziale di produzione di aerei civili."}
{"id": "2385772", "revid": "799504", "url": "https://it.wikipedia.org/wiki?curid=2385772", "title": "Ars amatoria", "text": "L'Ars amatoria (\"L'arte amatoria\") \u00e8 un poemetto in distici elegiaci, in latino, composto da Publio Ovidio Nasone nell'1 a.C. o nell'1 d.C.\nCaratteri principali.\nL'opera, che si divide in tre libri, offre agli uomini strategie di conquista delle donne e alle donne consigli su come attrarre il proprio amante.\nOvidio compone quest'opera durante la sua maturit\u00e0 e pi\u00f9 precisamente si ritiene che i primi due libri risalgano all'1 a.C. o all'1 d.C., quando il poeta doveva avere circa quarant'anni. Il terzo ed ultimo libro, comparso subito dopo, doveva forse appartenere ad un progetto che comprendeva anche i Remedia amoris.\nIl ruolo del poeta e della donna.\nNell\"'Ars amatoria\", dall'alto della sua esperienza di poeta e di amante, Ovidio assume il ruolo di \"praeceptor amoris\", professore di erotismo, che impartisce insegnamenti per praticare l'arte della seduzione.\nLa novit\u00e0 di Ovidio sta nell'aver reinterpretato il ruolo di \"praeceptor\". Se prima il poeta-amante dopo aver vissuto una storia tormentata con la dolce amata si sentiva socialmente in dovere di mettere al servizio degli altri la propria esperienza, ora il ruolo del poeta viene scisso dalla sua vita passata. Inoltre, mentre in precedenza il poeta-amante si definiva uno schiavo d'amore, ora, il praeceptor guarda dall'esterno il rapporto d'amore tra due partner e si diletta nel dare consigli dettagliati, invitando i lettori a seguirli in modo rigoroso, quasi come si segue una ricetta di cucina.\nDunque quello che prima era un poeta-amante, diventa nell'Ars amatoria un poeta-regista, che muove gli amanti come pedine su una scacchiera.\nAnche il ruolo della donna cambia all'interno dell'elegia di tipo erotico, essendo diventata solo una preda da cacciare tra tante altre. Nella tradizione infatti, la \"puella\", soggetto delle attenzioni di un corteggiatore era una, ben determinata. Al contrario nell'Ars amatoria la puella non ha nome, \u00e8 generica.\nLe strategie d'amore.\nPer Ovidio bisogna godere degli aspetti positivi del rapporto, lasciando da parte le sofferenze, che fino ad allora sembravano inevitabili. E per far questo \u00e8 necessario produrre strategie e tattiche, che il poeta nel suo manuale suggerisce con un rigore scientifico, tale da ricordare i trattati tecnici e giuridici. Il titolo stesso rimanda alle \"ars\".\nInfatti cos\u00ec come i trattati dell\"'ars rethorica\", il poema si apre con la presentazione del tema di fondo dell'opera e con l'\"intentio\", la raccolta degli argomenti veri o verosimili, per proseguire, conformemente alla tradizione didascalica, con la \"partitio\", ossia \u201cl'enumerazione introduttiva sui punti da trattare, prima di un'intricata \"narratio\" o di una \"argumentatio\"\u201d.\nIl poeta assicura che le strategie di conquista da lui proposte sono universali e valide per ogni fanciulla. Tuttavia, alla fine dell'opera, Ovidio tiene a sottolineare che a dispetto di quanto da lui esposto, l'amore non \u00e8 una scienza esatta e ogni donna per essere conquistata richiede un metodo diverso, in quanto vive in contesti differenti, ha abitudini differenti.\nI metodi utili sia per la conquista che per il mantenimento del rapporto sono principalmente due: l'inganno e la simulazione.\nSecondo il poeta, bisogna simulare di accondiscendere ad ogni richiesta e capriccio della preda, che riterr\u00e0 cos\u00ec di essere davanti ad un amante fedele e prodigo. Egli consiglia agli amanti: \nL'amore \u00e8 quindi una guerra spietata in cui il fine giustifica i mezzi, onesti o sleali che siano.\n\u00c8 pertanto importante che l'amante non si mostri mai debole agli occhi dell'amata e soprattutto che non diventi schiavo d'amore (come invece accadeva nelle precedenti esperienze elegiache), ma renda tale l'amante.\nAd appoggiare le sue idee il poeta cita molto spesso degli \"exempla\", esempi di storie tratte dalle leggende e dai miti degli eroi e degli dei.\nQuesta tecnica letteraria era molto nota non solo nell'ambito delle produzioni letterarie ma soprattutto in quelle di tipo pratico, come nei trattati giuridici o nelle orazioni. Qui gli \"exempla\" coprivano il ruolo fondamentale di confutare o dimostrare una tesi o un fatto oggetto della disquisizione. Addirittura i giudici, nei processi, erano soliti appellarsi ad essi per assolvere o condannare gli imputati. \n\u00c8 probabilmente dai manuali in cui erano appositamente raccolti che Ovidio trae l'abbondante numero di \"exempla\" di cui si serve.\nDestinatario.\nAlla fine del proemio del libro I, Ovidio indica i suoi destinatari ma non lo fa nominando chi pu\u00f2 e chi non pu\u00f2 accostarsi alla lettura dei suoi carmi, bens\u00ec vi allude usando la tecnica della negazione: dice soltanto chi se ne deve assolutamente tenere lontano. Tuttavia egli non lo fa esplicitamente, ma menziona solo l'abbigliamento tipico delle donne che per statuto morale e sociale non possono accedervi.\nSi tratta in primo luogo delle vestali e delle fanciulle vergini, a cui il poeta allude con le parole \"vittae tenues\", tenui bende. Era usanza che solo queste categorie di donne vestissero queste bende di lana che cingevano il capo per poi annodarsi sul collo.\nL'altra e ancor pi\u00f9 importante categoria era quella delle matrone, le donne sposate. Queste erano solite indossare l'\"instita\", ossia un indumento che applicato alla parte posteriore della stola, scendeva lungo tutto il corpo, fino a coprire i piedi. Questi indumenti erano assolutamente vietati non solo alle cortigiane, ma anche alle libertae e alle libertinae, le schiave libere. \nIn tal modo, ai lettori, che conoscevano queste usanze, giungeva chiaro il proposito del poeta, di rivolgersi soltanto alle donne libere, che fossero giovani o mature.\nEgli infatti insegna che le donne giovani, consapevoli della loro fresca bellezza, sono pi\u00f9 difficili da conquistare ed anche pi\u00f9 pretenziose; le donne in et\u00e0 pi\u00f9 avanzata, sfiorite dal tempo, sono esse stesse a concedersi e a voler conquistare.\nForma e stile.\nL'Ars amatoria prende come modelli principalmente le forme del poema didascalico, dell'elegia e dei trattati tecnico scientifici. Dal primo Ovidio prende la consequenzialit\u00e0 degli eventi narrati e la chiarezza dell'esposizione, mentre dall'elegia la tematica e il metro, ovvero il distico, distintivo della poesia erotico-elegiaca. Dai trattati \u00e8 tratto il tipico tono severo degli insegnamenti.\nLo stile si dimostra sempre elegante e lascia spazio all'ironia con cui il poeta descrive le parti salienti dell'approccio.\nLa metafora ed il mito.\nPer impartire i suoi precetti, il poeta fa uso di alcune metafore, che riprende in tutti e tre i libri del poema. \nUna di queste \u00e8 quella della caccia. Egli invita entrambi gli innamorati a tendere delle trappole, a gettare l'amo, a pensare, insomma, come cacciatori. Proprio come questi, l'innamorato deve studiare la sua preda, conoscerne l'habitat, le abitudini e le sue compagnie, cos\u00ec da riuscire a sfruttare ogni occasione che si presenta per porre i propri inganni.\nAltrettanto radicata nel pensiero del poeta \u00e8 l'immagine dell'amore come una guerra in cui si scontrano due eserciti avversi che si combattono con le armi specifiche del proprio sesso: le armi che il poeta, giustappunto, si occupa di fornire ai suoi lettori.\nL'oggetto della contesa qui, non \u00e8 l'amore, bens\u00ec soltanto il piacere sessuale. L'allievo-amante deve essere sempre ben attento a non farsi coinvolgere sentimentalmente, sicch\u00e9 possa continuare a tenere le redini del giogo anche dopo aver vinto la prima battaglia, quella della conquista.\nOgni consiglio o strategia viene sempre accompagnato da un racconto mitologico o leggendario. Un esempio suggestivo compare nei versi 525-562 in cui Ovidio rimanda al mito di Arianna per sottolineare l'importanza del luogo degli incontri e per raccomandare di tenere sempre presenti le condizioni \"patologiche\" della preda.\nContenuti dell'opera.\nLibro I.\nIl libro I dell'Ars amatoria \u00e8 composto da 770 versi ed \u00e8 dedicato, insieme al secondo, agli uomini.\nNella prima parte, che costituisce il proemio, il poeta si rivolge direttamente ai suoi lettori e li invita a \"cogliere nuovi amori\", una volta letto il suo poema e appresi i suoi insegnamenti. A vegliare su di lui vi sar\u00e0 Venere, la quale lo aiuter\u00e0 ad addomesticare Cupido con le sue arti.\nNei versi 3-4 compare il primo di una lunga serie di exempla: cos\u00ec come Automedonte, l'abile auriga dell'eroe Achille, e come Tifi, l'impavido timoniere, anche Ovidio sar\u00e0 timoniere e auriga di Amore, contro cui, al contrario dei due eroi, dovr\u00e0 faticare. D'altra parte, a soccorrere il poeta vi \u00e8 la giovane et\u00e0 del dio, che gli consentir\u00e0 di essere guidato.\nSi sdoppia cos\u00ec il compito di praeceptor che Ovidio si propone di avere: se da un lato sar\u00e0 insegnante di coloro che ancora non conoscono il mondo della seduzione, dall'altra sar\u00e0 guida del dio che la permette.\nPer ribadire questo concetto, ricorre nuovamente ad Achille al quale fece da maestro il centauro Chirone, proprio come Ovidio lo sar\u00e0 per Amore. Una differenza fondamentale tra il binomio studente-insegnante che contrappone Achille-Chirone a Ovidio-Amore consiste nel fatto che nella prima coppia \u00e8 il \"puer\", l'alunno, a intimorire \u201cgli amici e i nemici\u201d, mentre nel secondo caso sar\u00e0 il \"praeceptor\" con la sua \"ars\" a dare paura al suo ribelle allievo. Sar\u00e0 infatti con quest'opera che il poeta si vendicher\u00e0 per la sofferenza che Amore, con le sue frecce avvelenate, gli ha inferto nella sua vita.\nNei vv 25-27 il poeta opera una \"recusatio\" (una delle cinque parti della retorica): nega l'ausilio sia di Apollo che delle Muse, elemento invece richiesto dalla tradizione. Non saranno loro a ispirargli il carme, bens\u00ec solamente la sua esperienza.\nDopo aver innalzato il tono del canto con queste parole, Ovidio termina il proemio con i versi pi\u00f9 contestati della sua opera, quelli a cui successivamente si appeller\u00e0 per difendersi dall'accusa di corruttore dei costumi. Quivi egli indica le uniche donne a cui si riferisce l'opera: le donne libere.\nDal \"verso 35\" si entra nel vivo degli insegnamenti: per prima cosa, egli suggerisce il luogo in cui il giovane pu\u00f2 cercare l'amata. Sono da privilegiare i luoghi affollati come il circo, il teatro il banchetto o addirittura il Foro. Questo suggerimento era in aperto contrasto con la tradizione dell'elegia erotica, in quanto i poeti precedenti che cantavano la stessa materia preferivano gli spazi chiusi dove gli amanti potevano rimanere soli, piuttosto che quelli aperti e affollati.\nMolto propizie sono, inoltre, le corse dei cavalli, sport amato dai romani. Qui, avvistata la preda, sar\u00e0 necessario che il cacciatore si dimostri sicuro di se stesso e prontamente chiacchieri con la fanciulla di un qualsiasi argomento. Qualora egli non sappia rispondere a qualche sua domanda, deve ricorrere all'invenzione e mai tacere.\nDal verso 392 poi, Ovidio passa a disquisire sui modi per conquistare la giovane, senza minimamente prendere in considerazione la possibilit\u00e0 che essa possa rifiutare il corteggiamento, perch\u00e9\nA conferma di questa ipotesi, il poeta narra, dal verso 289 al verso 326, la nota leggenda di Pasifae, la regina di Creta, che non seppe frenare il desiderio e si un\u00ec con un toro. Dalla stessa famiglia, per altri motivi, sar\u00e0 attinto successivamente un altro exemplum, quello che vede protagonista Arianna, la figlia di Pasifae.\nAltro consiglio \u00e8 quello di conoscere l'ancella pi\u00f9 fidata, quella a cui la donna affida i pi\u00f9 segreti pensieri e che pu\u00f2 aiutare il corteggiatore ad entrare nelle sue grazie. Qualora poi sia l'ancella a mostrarsi disponibile, non \u00e8, secondo il poeta, disdicevole accontentarla, purch\u00e9 questo non ostacoli la riuscita della caccia.\nFondamentali per attrarre la preda nella rete della seduzione sono i munera, i doni. Il poeta ne dedica una lunga sezione, in cui specifica che non bisogna fare doni all'amante, ma bisogna solamente prometterli. Perch\u00e9 con la speranza di riceverli lei si legher\u00e0 ancor di pi\u00f9 al corteggiatore e si conceder\u00e0. Se invece sar\u00e0 lei a riceverli, perder\u00e0 l'interesse del suo benefattore.\n\u00c8 in questo che si evidenzia il gioco delle parti: da una parte sar\u00e0 vittoria del corteggiatore ottenere la fanciulla senza dare nulla; dall'altra sar\u00e0 vittoria della corteggiata ricevere dei doni, senza concedersi.\nOvidio prosegue il carme occupandosi dell'aspetto del corteggiatore, che non deve essere troppo curato, bens\u00ec pulito e ben vestito.\nLa carrellata di consigli termina con la metafora della nave che si ferma per breve tempo, per continuare il suo viaggio nel libro successivo.\nLibro II.\nIl secondo libro \u00e8 sempre dedicato agli uomini, ma ora Ovidio si occupa di istruire l'amante su come, una volta conquistata la fanciulla, debba conservare il rapporto.\nPer prima cosa sono da evitare i litigi, caratteristica tipica dei coniugi. Ma poich\u00e9 qui non si parla di tali, bens\u00ec di amanti liberi da accordi matrimoniali, questi devono nutrire il loro amore con le carezze e con le attenzioni, anche perch\u00e9 i litigi non fanno altro che far perdere giorni di felicit\u00e0. A fare da testimone a questo consiglio, questa volta non c'\u00e8 un \"exemplum\", ma un'esperienza personale del poeta:\nAltra tattica, che viene accennata anche nel primo libro, \u00e8 quella di fare tutto ci\u00f2 che l'amante vuole; farla vincere al gioco dei dadi, mantenerle lo specchio mentre si pettina (compito che era dovuto all'ancella), raggiungerla ogni qual volta l'amante sia invitato. Oppure viene suggerito, come nel libro precedente, di guadagnarsi l'amicizia dell'ancella della fanciulla. Questa volta per\u00f2 l'autore propone di curarsi non solo di lei, ma di tutti gli altri servi, anche mediante piccoli doni.\nPer quanto riguarda i doni destinati all'amante, il poeta non consiglia di evitarli, purch\u00e9 siano modesti e scelti con cura. Una particolare forma di munera \u00e8 costituita dalla poesia: secondo Ovidio le donne apprezzano molto i versi a loro dedicati. Bisogna poi riempirle di complimenti, a prescindere che siano pensati o solo di facciata.\nDal verso 558 inizia la trattazione del tradimento; per Ovidio il tradimento \u00e8 lecito dopo aver consolidato il rapporto. L'unica accortezza \u00e8 di non farsi scoprire dalla donna, perch\u00e9 la sua furia, che coglie l'amante con una rivale, \u00e8 inarrestabile. Bisogna che questi quindi prenda delle precauzioni: non frequenti gli ambienti in cui l'amata \u00e8 solita andare, non regali presenti riconoscibili dalla amata, non renda pubblico il secondo rapporto.\n\u00c8 invece utile far ingelosire l'amata, farle credere che l'amante, che ha sempre avuto tanta premura per lei, stia perdendo l'interesse, cos\u00ec sar\u00e0 lei a cercarlo ed il legame non perder\u00e0 la sua solidit\u00e0, ma al contrario, si rinforzer\u00e0.\nSe invece \u00e8 l'amata a tradire, l'amante deve tacere e fingere di non esserne al corrente, se vuole evitare di essere deriso.\nDopo essere passato ai consigli riguardanti l'amplesso, Ovidio chiude il carme con dei versi che lasciano presagire l'intenzione di dedicare un libro alle donne.\nLibro III.\nIl libro III si apre con la metafora della guerra: dopo aver dato consigli agli uomini, ossia di averli dotati di armi, Ovidio si propone di fare altrettanto per le donne. Ovidio consiglia alle donne come luoghi da frequentare, gli stessi che aveva consigliato agli uomini nei libri precedenti. \nIn questo libro il poeta descrive le donne come delle ingannatrici, ancor pi\u00f9 furbe degli uomini, nel trarre in trappola i loro corteggiatori. Egli infatti non insegna loro a difendersi dagli inganni degli amanti, ma semplicemente a rendersi pi\u00f9 attraenti ai loro occhi. \nTuttavia, il poeta riconosce che non ci sono solo donne pronte a trarre in inganno e a far soffrire gli uomini, ma ve ne sono altre che hanno sofferto a causa loro. Naturalmente a supportare questa tesi egli cita numerosi esempi, tratti soprattutto dal mondo degli eroi. Se da un lato vi sono donne, che come Elena di Troia, hanno abbandonato il proprio marito per scappare con un amante, dall'altra vi sono donne fedeli, come Penelope, che ha atteso per venti anni il prode Ulisse.\nAncora una volta, Ovidio ribadisce che i suoi precetti non sono destinati alle donne sposate, ma a quelle libere. Queste avranno le armi per non perdere il loro uomo, cosa che \u00e8 invece accaduta a quelle che non conoscevano ancora l'arte della seduzione.\nUna vasta sezione \u00e8 dedicata in particolare all'aspetto, che deve essere sempre gradevole e curato. \u00c8 qui che si nota in modo particolare il tono rigoroso che rimanda ai trattati tecnico scientifici. Ovidio descrive con massima premura abbigliamento, acconciature, cura del corpo e portamento.\nRaccomanda per\u00f2 di non mostrare agli amanti i propri trucchi di bellezza e soprattutto di non farsi trovare da loro con le creme sul viso, perch\u00e9 di certo non le faranno sembrare pi\u00f9 attraenti.\nDopo aver curato ogni aspetto di cui si devono occupare le donne che vogliono trovare un uomo, nell'ultima parte del carme l'autore, cos\u00ec come aveva fatto nel libro precedente, tratta le tecniche sessuali.\nAncora una volta infine, raccomanda alle donne, cos\u00ec come aveva fatto con gli uomini, di rendere noto il nome del poeta che ha insegnato loro a sedurre.\nFortuna dell'opera.\nL\u2019\"Ars Amatoria\" ebbe particolare fortuna a partire dal Medioevo, epoca in cui, nonostante la severit\u00e0 e lo stretto controllo esercitato dalla Chiesa, fu maggiormente apprezzato. L'influenza di Ovidio sulla letteratura latina medievale \u00e8 stata individuata da Ludwig Traube come un carattere connotante di una stagione culturale iniziata con il Rinascimento del XII secolo e prolungatasi fino al XIII secolo: a tale proposito, lo studioso tedesco coni\u00f2 il paradigma di \"Aetas Ovidiana\", che faceva seguito alla \"Aetas Vergiliana\" che aveva connotato la rinascita carolingia (VIII-X secolo), e alla \"Aetas Horatiana\" dei secoli X e XI.\nAppartiene a questo periodo una versione dell'opera in lingua d'o\u00efl, composta da Chr\u00e9tien de Troyes, poi andata perduta.\nNel Duecento poi, molti letterati francesi addirittura fecero dell\u2019\"Ars amandi\" un manuale per laici e chierici.\nUna nota aggiuntiva riportata dal ricercatore e scrittore Roger de Lafforest nel suo libro \"Ces maisons qui tuent\", ed. Laffont, 1972, ove fa riferimento a sette versi dell'Ars Amatoria di Ovidio che nessuno traduttore oserebbe citare, per una qualche superstizione che li avvolge. Egli non riporta quali siano i sette versi, ma nella sua traduzione in francese moderno, anche R. de Lafforest li ha volutamente evitati, come molti altri traduttori."}
{"id": "2385776", "revid": "767487", "url": "https://it.wikipedia.org/wiki?curid=2385776", "title": "Hviezdoslavov", "text": "Hviezdoslavov (in ungherese \"Hviezdoslavfalva\") \u00e8 un comune della Slovacchia facente parte del distretto di Dunajsk\u00e1 Streda, nella regione di Trnava."}
{"id": "2385777", "revid": "344646", "url": "https://it.wikipedia.org/wiki?curid=2385777", "title": "Chiesa cattolica in Giordania", "text": "La Chiesa cattolica in Giordania \u00e8 parte della Chiesa cattolica universale in comunione con il vescovo di Roma, il Papa.\nStoria.\nIn Giordania il cristianesimo ha una tradizione molto antica; nel Paese si trovano numerosi luoghi citati nella Bibbia.\nSituazione.\nLa Chiesa in Giordania \u00e8 una realt\u00e0 vivace, inserita in un contesto in cui \u00e8 consentita la libert\u00e0 di culto.\nI cristiani sono 250.000 (il 3% della popolazione); i cattolici sono 80\u00a0000. Tra cattolici e ortodossi i rapporti sono molto stretti: la Giordania \u00e8 l'unico Paese del Medio Oriente in cui le due comunit\u00e0 celebrano insieme la Pasqua.\nDalla Giordania \u00e8 partita la lettera \u00abUna parola comune\u00bb, che 138 esponenti e intellettuali del mondo islamico hanno inviato alle Chiese cristiane nel 2007, dopo le aspre polemiche seguite alla Lectio magistralis di Papa Benedetto XVI su \"Fede, ragione e universit\u00e0\", tenuta a Ratisbona (Germania). L'iniziativa, promossa dal principe Ghazi bin Talal, cugino del re di Giordania, ha contribuito a rasserenare il dialogo tra le fedi.\nOrganizzazione ecclesiastica.\nLa Chiesa cattolica \u00e8 presente nel Paese con circoscrizioni ecclesiastiche di diversi riti:\nIstituzioni ecclesiali.\nFin dai tempi dell'Impero Ottomano la Chiesa gestisce ospedali e scuole cattoliche, frequentate anche da ragazzi musulmani.\nNella capitale Amman ha sede il centro \u00abNostra Signora della Pace\u00bb, una casa d'accoglienza per bambini disabili. \u00c8 il fiore all'occhiello della comunit\u00e0 cattolica della capitale,\nla cui prima pietra fu benedetta da papa Giovanni Paolo II il 21 marzo 2000, nel corso di un suo viaggio apostolico in Terra Santa. L'istituto \u00e8 stato visitato anche dal successore Benedetto XVI, nel corso del suo viaggio nel 2009. \u00c8 gestito dal Vicariato di Amman del Patriarcato latino di Gerusalemme.\nIn occasione del viaggio di Benedetto XVI in Giordania nel 2009, re Abdallah II ha dato il via libera alla costruzione di cinque nuove chiese, ognuna per ogni confessione cristiana del Paese. Tutti i momenti pubblici della visita del Pontefice sono stati trasmessi in diretta dalla televisione pubblica giordana.\nNunziatura apostolica.\nL'11 febbraio 1948, con il breve \"Supremi Pastoris\", papa Pio XII eresse la delegazione apostolica di Palestina, Transgiordania e Cipro.\nLa nunziatura apostolica della Giordania \u00e8 stata istituita il 6 aprile 1994 con il breve \"Quo plenius confirmentur\" di papa Giovanni Paolo II. Il nunzio \u00e8 anche rappresentante pontificio in Iraq e risiede a Baghdad.\nAssemblea degli ordinari.\nI vescovi locali fanno parte dell'Assemblea degli ordinari cattolici della Terra Santa (\"Assembl\u00e9e des Ordinaires Catholiques de Terre Sainte\", AOCTS), che riunisce gli ordinari di rito latino e di rito orientale di Giordania, Palestina, Israele e Cipro."}
{"id": "2385778", "revid": "51323", "url": "https://it.wikipedia.org/wiki?curid=2385778", "title": "Hviezdoslavfalva", "text": ""}
{"id": "2385800", "revid": "838137", "url": "https://it.wikipedia.org/wiki?curid=2385800", "title": "Sparviero klingon", "text": ""}
{"id": "2385801", "revid": "838137", "url": "https://it.wikipedia.org/wiki?curid=2385801", "title": "Sparviero Klingon", "text": ""}
{"id": "2385804", "revid": "93556", "url": "https://it.wikipedia.org/wiki?curid=2385804", "title": "Altenkirchen (Meclemburgo-Pomerania Anteriore)", "text": "Altenkirchen \u00e8 un comune situato sull'isola di R\u00fcgen nel Meclemburgo-Pomerania Anteriore, in Germania.\nAppartiene al circondario (\"Landkreis\") della Pomerania Anteriore-R\u00fcgen ed \u00e8 parte della comunit\u00e0 amministrativa (\"Amt\") di Nord-R\u00fcgen.\nGeografia fisica.\nLocalizzazione.\nLa localit\u00e0 si trova nella parte sud-settentrionale dell'isola di R\u00fcgen,non lontana da Capo Arkona.\nQuartieri &amp; Sobborghi (\"Ortsteile\").\nIl comune \u00e8 suddiviso nei seguenti quartieri e/o sobborghi:\nDa vedere.\nDa vedere: la Chiesa di Altenkirchen, con a fianco la torre dell'orologio in legno."}
{"id": "2385805", "revid": "1718925", "url": "https://it.wikipedia.org/wiki?curid=2385805", "title": "Prima Linea (organizzazione)", "text": "Prima Linea (PL) \u00e8 stata un'organizzazione armata di estrema sinistra italiana di stampo comunista. Inizialmente associazione politica extraparlamentare legale, fuoriuscita da Lotta Continua, i suoi membri maturarono quasi subito la scelta della lotta armata.\nNata nell'autunno del 1976 e ufficialmente strutturatasi nella primavera dell'anno successivo, come organizzazione terroristica, Prima Linea sar\u00e0 seconda in Italia solo alle Brigate Rosse, per numero di persone colpite (39 di cui 16 uccise), di azioni armate (101 attentati rivendicati) e per numero di aderenti.\nIl nome scelto venne ispirato dai servizi d'ordine dei movimenti della sinistra extraparlamentare, che negli anni settanta si schieravano in testa ai cortei occupando, appunto, la prima linea.\nStoria.\n1974-1976: le origini.\nLe origini dell'organizzazione Prima Linea vanno ricercate nel momento storico italiano che, nella seconda met\u00e0 degli anni settanta, vede una grande crescita del cosiddetto partito armato.\nTra la primavera e l'autunno del 1974, all'interno dei ranghi di Lotta Continua, si consuma una rottura e conseguente scissione da parte di alcuni militanti, perlopi\u00f9 appartenenti alla \"corrente\" e alla \"frazione\", ovvero due delle aggregazioni principali che, composte prevalentemente da membri del servizio d'ordine del gruppo e particolarmente radicate a Milano, Torino, Napoli e in Brianza, criticano la linea troppo intellettuale dell'organizzazione in favore di un'iniziativa rivoluzionaria pi\u00f9 interventista. Un invito che si traduce nella proposta di adesione alla lotta armata che, per\u00f2, venne immediatamente rigettata dal gruppo dirigente di LC, circostanza che port\u00f2 quindi all'inevitabile rottura.\nUna volta fuoriuscito da Lotta Continua, nel 1975, il gruppo inizi\u00f2 a stringere rapporti con altri militanti provenienti dalle fila di un'altra formazione della sinistra extraparlamentare, Potere Operaio, aggregandosi attorno all'esperienza della rivista \"Senza Tregua,\" radicata in fabbrica e nel cosiddetto terreno dell'antifascismo militante.\nNell'autunno del 1976, dopo due riunioni promosse dal gruppo dirigente della rivista e tenutesi, rispettivamente, a Sal\u00f2 e a Stresa, si consum\u00f2 quindi l'ennesima diaspora che porter\u00e0 alla polverizzazione di quell'esperienza e alla formazione di tre nuove organizzazioni: i Comitati comunisti rivoluzionari, le Unit\u00e0 comuniste combattenti e, appunto, Prima Linea.\nObbiettivo costitutivo di PL \u00e8 quello di rappresentare l'avanguardia delle masse proletarie e del Movimento del '77, restando parte delle stesse e senza tramutarsi in una \"\u00e9lite\" di combattenti: un modo, questo, di condannare il dogmatismo ideologico delle Brigate Rosse, pur condividendo e appoggiando le loro azioni di guerriglia armata contro lo stato italiano.\nMilitarmente, gli esordi della formazione, sono contraddistinti da un'ottica giustizialista all'interno delle fabbriche, con azioni armate (raid delle ronde proletarie) che consistono nel ferimento di capi reparto e dirigenti aziendali, una modalit\u00e0 che ha come obiettivo \u00ab\"pi\u00f9 che una presa di potere, una progressiva dissoluzione del potere\"\u00bb\nInizialmente composta perlopi\u00f9 da operai e studenti, del primo gruppo di PL facevano parte: Sergio Segio, Susanna Ronconi (ex BR), Roberto Rosso, Roberto Sandalo, Marco Donat Cattin, Enrico Baglioni, Sergio D'Elia, Enrico Galmozzi, Bruno La Ronga, Giulia Borrelli, Silviera Russo, Diego Forastieri, Maurice Bignami, Michele Viscardi, Fabrizio Giai.\n1976-1977: le prime azioni.\nIl 1976 fu l'anno delle prime azioni armate del gruppo. Ma come scritto nel volantino di rivendicazione distribuito in occasione della prima azione militare del gruppo, ovvero l'irruzione nella sede dei Dirigenti Fiat a Torino, del 30 novembre 1976, in principio la denominazione Prima Linea (nome che, nelle intenzioni del movimento, si rifaceva ai servizi d'ordine utilizzati durante le manifestazioni di piazza, schierati in testa, in prima linea, appunto, a protezione del corteo) non viene subito utilizzata, fedele ai principi costitutivi del movimento che si auto-rappresenta come unione di moltissime sigle della sinistra extraparlamentare. \nIl primo omicidio attribuito al gruppo di Prima Linea fu quello di Enrico Pedenovi, consigliere provinciale del Movimento Sociale Italiano, ucciso il 29 aprile 1976 a Milano, in occasione del primo anniversario della morte del militante neofascista Sergio Ramelli.\nCome gi\u00e0 detto l'omicidio non venne in realt\u00e0 rivendicato dal gruppo, deciso inizialmente a non firmare le proprie azioni, soprattutto nel caso di omicidi. In sede processuale, per\u00f2, nell'ambito del procedimento a carico di Prima Linea del 1984, la Corte d'assise di Milano riconobbe in Enrico Galmozzi, Bruno La Ronga e Giovanni Stefan (tutti e tre appartenenti a PL) gli esecutori materiali dell'omicidio, emettendo due condanne all'ergastolo ed una a 27 anni di reclusione. Un quarto componente dell'organizzazione, Piero del Giudice, ricevette una condanna a 28 anni per concorso morale nell'omicidio, pianificato come vendetta, per la morte di un giovane militante di sinistra, Gaetano Amoroso, ucciso a seguito di un'aggressione, da parte di militanti di destra, il 27 aprile 1976. La Corte di cassazione modific\u00f2 in parte la sentenza, riducendo a 29 anni l'ergastolo di La Ronga e assolvendo Del Giudice.\nLa mattina del 12 marzo 1977, un commando di PL, uccise a Torino Giuseppe Ciotta, \nbrigadiere di Pubblica Sicurezza di 29 anni. Mentre si apprestava a salire sulla sua auto, per recarsi al lavoro, tre individui si avvicinarono all'agente e lo uccisero con tre colpi di arma da fuoco.\n Anche per questo omicidio, rivendicato all'epoca con la sigla Brigate comuniste combattenti, venne in seguito riconosciuto colpevole Enrico Galmozzi.\nAnche se le prime azioni del gruppo risalgono all'anno precedente, l'atto di nascita ufficiale di PL verr\u00e0 sancito pi\u00f9 tardi, nell'aprile del 1977, con il primo congresso dell'organizzazione a San Michele a Torri, nei pressi di Firenze, e con la costituzione di un \"comando nazionale\" in cui confluirono, accanto al gruppo milanese, le rappresentanze di Bergamo, Torino, Firenze e Napoli. Qui vennero stabiliti anche i due principi fondativi dell'organizzazione neonata: \u00ab\"l'univocit\u00e0 politico-militare del quadro d'organizzazione\"\u00bb, e quindi la coincidenza tra ruoli e pratiche politiche e militari, e poi la \u00ab\"bipolarit\u00e0\"\u00bb, ovvero l'esistenza di due livelli, uno interno ai movimenti di massa (le Squadre o le Ronde) e uno centralizzato e operante sia a livello locale che nazionale, entrambi strumentali per \u00ab\"chiudere la forbice che si \u00e8 aperta tra organizzazione combattente e combattimento proletario\"\u00bb\nUn modello organizzativo, quello di Prima Linea, che prevedeva, accanto ad una struttura centrale (il Comando Nazionale), tutta una serie di singoli nuclei dotati di una certa autonomia e che assicuravano il collegamento con il \"Movimento\".\n A differenza delle Brigate Rosse, poi, solo in casi eccezionali il militante di Prima Linea adottava la clandestinit\u00e0, conservando quindi la propria presenza nei luoghi di lavoro e nei movimenti della sinistra extraparlamentare, allo scopo di evitare l'isolamento e mantenere la costante connessione con la base. Allo stesso modo, il gruppo non necessitava di covi e depositi militari, custodendo documenti e armi nelle stesse case dei militanti.\nNel 1977 le azioni del gruppo iniziano a moltiplicarsi: si tratta soprattutto di azioni di danneggiamento, attentati, ferimenti, rapine di finanziamento. Il 19 maggio dei militanti di PL incendiarono i magazzini della Sit Siemens e della Magneti Marelli di Milano.\nIl 20 giugno 1977 a Milano, venne ferito alle gambe il dirigente della Sit-Siemens Giuseppe D'Ambrosio, mentre due giorni dopo, il 22 giugno, un gruppo di fuoco colpisce Giancarlo Niccolai, dirigente della Democrazia Cristiana di Pistoia. I tre colpi esplosi dalle loro P38, gli procurarono la frattura di entrambi i femori.\nIl 2 dicembre 1977 Prima Linea ferisce e gambizza lo psichiatra Giorgio Coda, condannato nel 1974 dal tribunale per i dolorosi maltrattamenti che infliggeva ai pazienti con l'elettrochoc nell'ospedale psichiatrico di Collegno.\nIl 1977 \u00e8 anche l'anno dei primi arresti e dei primi caduti nel movimento. Il 19 luglio, a Tradate (VA), durante la rapina a un'armeria venne ucciso, dal proprietario, il militante Romano Tognini (nome di battaglia Valerio e a cui sar\u00e0 poi intitolato un gruppo di fuoco milanese). Quattro giorni dopo (23 luglio), con un attentato contro il negozio dell'armiere, il gruppo intese rivendicare a s\u00e9 il militante ucciso.\nContemporaneamente alle azioni, il movimento inizia anche a crescere dal punto di vista numerico e, dai circa cento militanti iniziali, a fine anno pu\u00f2 contare su duemila persone armate.\n1978-1979: l'acme della lotta armata.\nIl biennio 1978-1979 si rivela cruciale per l'organizzazione, una recrudescenza dell'azione armata che in questi anni raggiunge il suo culmine con le azioni pi\u00f9 note del gruppo.\nI primi mesi del 1978 sono anche quelli della fusione, \u00ab\"per omogeneizzare la linea\"\u00bb con le Formazioni comuniste combattenti di Corrado Alunni e di Marco Barbone, e in seguito alla quale si diede vita al Comando nazionale unificato. I due gruppi continueranno comunque ad agire separatamente, ma con una strategia condivisa e rivendicando congiuntamente (come FCC-PL) tutta una serie di attentati contro le forze dell'ordine.\nIl 20 gennaio 1978, durante un'operazione volta alla evasione di alcuni detenuti dal carcere delle Murate di Firenze, il commando di terroristi di PL venne intercettato da una pattuglia della Polizia. Ne nacque un conflitto a fuoco nel quale rimase ucciso l'agente Fausto Dionisi, mentre l'altro agente, Dario Atzeni, colpito \nda quattro proiettili all'inguine, verr\u00e0 salvato dopo un intervento chirurgico.\nIl 10 maggio, a Milano, il dirigente della Montedison, Francesco Giacomazzi, venne \ngambizzato in un agguato. A questo episodio ne seguiranno poi altri, sempre nel 1978, destinati a colpire/ferire simboli politici e delle forze dell'ordine: l'11 maggio successivo, sempre a Milano, venne ferito il direttore generale della Chemical Bank, Mario Astarita; l'agente della Digos Roberto Demartini (Torino, 17 maggio); l'assicuratore Salvatore Russo (Torino, 19 luglio); il medico del carcere di San Vittore, Mario Marchetti (Milano, 13 novembre).\nL'11 ottobre dello stesso anno venne freddato Alfredo Paolella, docente universitario di antropologia criminale all'Universit\u00e0 di Napoli e osservatore tecnico nel carcere di Pozzuoli (NA). Un commando composto da 3 uomini e una donna spara per uccidere Paolella il quale, raggiunto da nove colpi, tutti in punti \nvitali, si accascia e muore sul posto.\nIl 1\u00ba dicembre del 1978, in un agguato, a seguito di una discussione avvenuta all'interno di un bar milanese, nei pressi di Porta Romana, tre civili (Domenico Bornazzini, Carlo Lombardi e Piero Magri) vennero colpiti a morte da due appartenenti a Prima Linea. Durante le indagini che precedettero il processo, emerse che le tre vittime furono colpite per una discussione politica con gli imputati, che furono infine condannati.\nLa mattina del 19 gennaio del 1979 venne ucciso l'agente Giuseppe Lorusso a Torino. Sotto la sua abitazione \nlo attende il gruppo di fuoco, composto da Maurice Bignami, Bruno La Ronga, Fabrizio Giai e Silveria Russo, tutti a bordo di una 128 rossa. Dieci proiettili raggiungono Lorusso alla testa, al braccio sinistro, al torace, all'addome e l'agente muore sul colpo.\nUno dei punti di svolta nella storia del gruppo fu l'omicidio di Emilio Alessandrini, sostituto Procuratore della Repubblica di Milano, accusato dai terroristi di \"essere una spia\u201d e ucciso a Milano il 29 gennaio 1979, da un commando di PL formato da Sergio Segio e Marco Donat Cattin (che spararono contro il giudice), appoggiati da Michele Viscardi, Umberto Mazzola e Bruno Russo Palombi. I due esplosero numerosi colpi di pistola e il magistrato mor\u00ec all'istante sul posto.Alessandrini, che conduceva numerose istruttorie sul terrorismo (tra cui quella su Prima Linea), venne aggredito mentre, al volante della sua auto, era fermo a un semaforo di viale Umbria. L'attentato venne rivendicato con una telefonata al quotidiano La Repubblica.\nIl 28 febbraio del 1979, in uno scontro a fuoco al bar dell'Angelo, sito in Piazza Stampalia, a Torino, due militanti di Prima Linea vennero uccisi dagli agenti di polizia sopraggiunti nel locale in seguito alla segnalazione di un esercente. L'uccisione dei due \"piellini\", Matteo Caggegi e Barbara Azzaroni, rispettivamente di 29 e 20 anni, sorpresi dagli agenti nel \"bar dell'Angelo\" situato proprio di fronte ad un covo di Prima Linea, scaten\u00f2 a sua volta una serie di rappresaglie ugualmente sanguinose contro le forze dell'ordine.\nLa rappresaglia del gruppo non si fa attendere e, il 9 marzo successivo, un \"commando\" di Prima Linea composto da Bignami, La Ronga, Silveria Russo, Giai e Giancarlo Scotoni, sempre a Torino, attacca una pattuglia di polizia in un agguato nei locali della bottiglieria di Via Millio. Nel corso di un conflitto a fuoco, perse accidentalmente la vita un giovane e ignaro passante, Emanuele Iurilli. La \"vendetta,\" per i fatti del bar dell'Angelo, si completa il 18 luglio: Carmine Civitate, proprietario del locale e ritenuto responsabile di aver identificato i due terroristi, venne ucciso da un gruppo di fuoco composto da Bignami e Donat-Cattin che, con Giai, Viscardi e Roberto Sandalo di copertura all'esterno, entrarono nel bar e spararono a morte a Civitate. Dal processo emerger\u00e0 che l'esercente aveva addirittura rilevato il bar solo dopo la morte dei due terroristi e che quindi non era stato lui ad avvisare la polizia.\nIl 13 luglio, durante una rapina alla Cassa di Risparmio di Druento (Torino), viene ucciso il vigile urbano Bartolomeo Mana, che prestava servizio di vigilanza disarmato. Il gruppo di fuoco che fredd\u00f2 con un colpo ravvicinato alla testa il vigile, era composto da Marco Donat-Cattin, Vito Biancorosso e Roberto Sandalo (che spar\u00f2 provocando cos\u00ec la morte dell'uomo)\nL'innalzamento del livello dello scontro, e l'allontanamento dal movimento operaio, cre\u00f2 di fatto la prima scissione all'interno del movimento. Nel settembre del 1979, infatti, si tenne una conferenza dell'organizzazione a Bordighera (Imperia) nel quale emerse un contrasto tra le due anime storiche di PL: coloro che volevano mantenere un radicamento nei movimenti e coloro che invece volevano radicalizzare lo scontro e portare un attacco pi\u00f9 deciso alle istituzioni. A causa di questi contrasti, alcuni membri (tra cui Marco Donat Cattin e Massimo Prandi) lasciarono l'organizzazione, ritenendo che le contingenze politiche e le attivit\u00e0 repressive imponevano di fatto una ritirata strategica ed una stasi dell'operativit\u00e0 militare.\nMa le azioni armate non sembrano diminuire. Sul fronte delle lotte operaie, il 21 settembre 1979, viene ucciso a Torino il dirigente Fiat Carlo Ghiglieno, responsabile del settore Pianificazione strategica: freddato con 7 colpi esplosi con una 38 special, da un commando di 4 uomini che lo raggiunge mentre si appresta a salire in auto, per recarsi al lavoro e che lo colpisce a morte.\nA novembre, il sodalizio con le Formazioni comuniste combattenti, \u00e8 gi\u00e0 terminato: se la logica della lotta armata \u00e8 infatti la medesima, le differenze \nriguardo al rapporto con le Brigate Rosse e sulla gestione della clandestinit\u00e0 finiscono per dividere le strade dei due movimenti.\nL'11 dicembre, un nucleo di Prima Linea fece irruzione all'interno della Scuola di formazione aziendale occupandola militarmente per 45 minuti: dopo aver radunato studenti e docenti nell'aula Magna della scuola, i terroristi leggono un proclama agli astanti e, successivamente, in un locale attiguo, allineano contro il muro cinque docenti e cinque studenti e li gambizzano con due colpi di pistola ciascuno.\nIl 1979 si chiude con la morte di un attivista di PL. Il 14 dicembre, a Rivoli (Torino), la polizia sorprende un nucleo di PL mentre prepara un attentato alla fabbrica metalmeccanica Elgat. Nello scontro a fuoco, in cui restano feriti il brigadiere Massimo Osnaghi e l'agente Giovanni Serra, viene \nucciso il terrorista Roberto Pautasso, di 21 anni.\n1980-1981: i pentimenti e il declino.\nNel 1980, il gruppo inaugura ufficialmente la sua esperienza romana, necessaria a quella logica di espansione territoriale, dettata da esigenze logistiche per l'intensificarsi dell'azione repressiva, oltre che per diffondere il messaggio politico del movimento. Il nuovo anno vede prevalere, nella dialettica interna al gruppo, l'ala radicale di PL e delle posizioni favorevoli alla radicalizzazione dello scontro che, nel mese di gennaio, nella Conferenza del movimento a Morbegno, verr\u00e0 quindi sancita come mozione predominante. Da questa riflessione matur\u00f2 poi, da li a breve, l'attentato contro Guido Galli, magistrato e docente di Criminologia all'Universit\u00e0 Statale di Milano.\nIl 5 febbraio 1980 venne ucciso, a Monza, Paolo Paoletti, responsabile di produzione alla ICMESA di Seveso, la stessa azienda responsabile della nube tossica di diossina, nell'estate del 1976. Paoletti venne ucciso alle 8.15 di mattina, mentre stava per recarsi al lavoro, con tre colpi di pistola, sparati da un terrorista che poi si allontan\u00f2 a bordo di una Fiat 128 grigio metallizzata e assieme ad un altro uomo e ad una donna. L'assassinio venne rivendicato poco dopo con una breve telefonata all'ANSA milanese:\u00ab\"Buongiorno signorina siamo di Prima Linea e rivendichiamo l'uccisione di Paolo Paoletti, avvenuta questa mattina a Monza. Seguir\u00e0 comunicato\u00bb\"\nIl 19 marzo 1980 a Milano, venne assassinato il magistrato e criminologo Guido Galli, da un gruppo di fuoco di Prima Linea di cui facevano parte Sergio Segio, Maurice Bignami, Michele Viscardi. Colpito inizialmente alla schiena, una volta a terra, i terroristi lo finirono sparandogli due colpi alla nuca. L'omicidio, che avvenne nell'aula 309 (oggi dedicata alla memoria del giurista) dell'Universit\u00e0 degli Studi di Milano, poco dopo le ore 17, di quello stesso giorno, venne rivendicato all'Ansa con un comunicato a firma \"Prima Linea - Nucleo di fuoco Valerio Tognini\".\n La decisione di colpire un magistrato disponibile al dialogo (non un intransigente), per radicalizzare lo scontro e chiudere ogni tentativo di mediazione, verr\u00e0 criticata anche nella stessa galassia della lotta armata.\nNel corso del 1980, durante gli scontri a fuoco a seguito di rapine di finanziamento e azioni di disarmamento da parte dei militanti \"piellinni\", vennero uccisi i carabinieri Antonio Chionna (3 giugno), Ippolito Cortellessa, Pietro Cuzzoli (11 agosto) e Giuseppe Filippo (28 novembre).\nSempre nel 1980, l'organizzazione \u00e8 attraversata, oltre che dalle divisioni interne, anche dalle prime scissioni e defezioni. Ma il 1980 \u00e8, soprattutto, l'anno dei primi pentimenti interni al gruppo che segnarono un punto di non ritorno verso la fine del movimento. Saranno, infatti, soprattutto le confessioni rese dai vari Sandalo (in aprile), Donat-Cattin (in maggio) e Viscardi (in novembre) a contribuire all'ondata di arresti che, di fatto, segneranno lo smantellamento della formazione. \nPer questo motivo, nell'estate di quell'anno, si tennero due Conferenze d'organizzazione (a Rimini e a Senigallia) quale seguito al dibattito interno sulle varie contromisure possibili da mettere in campo: il nodo politico fondamentale fu la riflessione sul possibile proseguimento della lotta armata, alla luce dell'inasprimento repressivo e dell'estendersi del fenomeno del pentitismo.\nIn questo clima di sospetto nei confronti di possibili delazioni o pentimenti dei propri militanti che, il 7 febbraio 1980, PL decise di colpire un suo appartenente, William Vaccher, coinvolto nell'inchiesta sul delitto Alessandrini e accusato di essere un delatore e di aver fatto rivelazioni agli inquirenti.\nIl 29 aprile, durante una retata delle forze dell'ordine, venne arrestato Roberto Sandalo, esponente di punta del gruppo dirigente che, un mese dopo la sua cattura, inizi\u00f2 un percorso di collaborazione con gli inquirenti, ammettendo tra l'altro la sua partecipazione agli omicidi Ghiglieno, Civitate e Mana. Le sue confessioni, unite a quelle di Michele Viscardi, permisero agli agenti di arrestare, nel dicembre 1980, 165 esponenti di PL (che praticamente venne quasi azzerata) e di conoscere nomi e componenti dell'organizzazione come, ad esempio, quello di Marco Donat Cattin, figlio di Carlo, gi\u00e0 membro di spicco della Democrazia Cristiana e allora Ministro del lavoro e della previdenza sociale e vicesegretario del suo partito.\nCome rivelato nei documenti della commissione parlamentare inquirente (seduta del 29 maggio 1980), inerenti alla testimonianza di Carlo Donat Cattin, il 24 aprile, poco prima del suo arresto, Sandalo incontr\u00f2 segretamente il presidente del Consiglio, Francesco Cossiga che, su richiesta del suo collega di partito, si era messo sulle tracce del figlio latitante. Le confessioni di Sandalo vennero quindi incrociate con quelle di Patrizio Peci, capo colonna delle Brigate Rosse di Torino, arrestato il 19 febbraio precedente e che, nel secondo giorno di interrogatorio (il 2 aprile), conferm\u00f2 di aver saputo che Marco Donat Cattin era un terrorista di PL.\nIl 5 maggio 1980, venne emesso il mandato di cattura per Marco Donat Cattin per \"partecipazione e organizzazione di banda armata denominata Prima Linea\". Lo stesso giorno in cui la notizia apparve sui giornali, e prima di essere arrestato, Donat Cattin riusc\u00ec per\u00f2 a fuggire in Francia. La sua fuga fu oggetto di aspre polemiche nel mondo politico che coinvolsero il padre e l'allora presidente del Consiglio Francesco Cossiga, accusato di aver preventivamente informato Carlo Donat Cattin riguardo alle indagini sul figlio e di averne addirittura agevolato la fuga all'estero. Le inchieste successive non portarono ad evidenza alcuna responsabilit\u00e0 da parte di Cossiga.\nIl 20 dicembre 1980 Marco Donat Cattin venne infine rintracciato e arrestato a Parigi e successivamente estradato in Italia, nel febbraio del 1981. Pochi giorni prima, il 5 dicembre, 95 militanti appartenenti a Prima Linea sono rinviati a giudizio per banda armata, grazie alle rivelazioni del pentito Roberto Sandalo: tra gli imputati figurano Roberto Rosso, Susanna Ronconi (compagna di Segio ed ex appartenente alle Brigate Rosse), Marco Donat Cattin e Maurizio Bignami.\nLa scissione.\nNel 1981 a Barzio, in provincia di Lecco, si tenne una nuova Conferenza di Organizzazione che decise per la trasformazione di Prima Linea nel nuovo Polo Organizzato, una rete di protezione per i militanti ricercati. Nella seconda met\u00e0 dello stesso anno, mentre i superstiti confluiscono individualmente nelle Brigate Rosse, i maggiori esponenti, ancora in libert\u00e0, riescono a ricompattarsi in due gruppi: i Nuclei comunisti combattenti, capeggiati da Sergio Segio, e i Comunisti organizzati per la liberazione proletaria, una formazione che si proponeva la liberazione dei detenuti per banda armata e per reati politici in generale, guidati da Giulia Borelli. Seppur divisa e con nuovi aderenti (tra cui l'ex dei Proletari Armati per il Comunismo Pietro Mutti, futuro controverso collaboratore di giustizia), Prima Linea continua la sua attivit\u00e0.\n1982-1983: lo scioglimento.\nIl 3 gennaio 1982, Segio, con altri militanti, riesce ad aprire una breccia nel muro di cinta del carcere di Rovigo e a liberare la sua compagna, Susanna Ronconi, \nche evade con altre tre detenute di Prima Linea. Nel corso dell'esplosione, per\u00f2, muore un passante, Angelo Furlan.\nDurante il processo nei confronti di Prima Linea di Firenze, del 1983, la decisione dell'autoscioglimento \"de facto\" viene comunicata ufficialmente. La decisione era stata ratificata in una Conferenza interna d'Organizzazione tenutasi nel carcere di Torino nella primavera-estate 1983, spiegata poi in un lungo manifesto intitolato \u201c\"Sar\u00e0 che avete nella testa un maledetto muro\"\u201d (noto anche come \"Il Muro\"), nel quale viene sancita la rinuncia alle armi. Nel documento, in cui i militanti prendono le distanze sia dall'ortodossia brigatista e sia dai fenomeni di dissociazione dei primi pentiti, emerge la presa di distanza dalla lotta armata e, contemporaneamente, la continuazione dell'impegno politico attraverso altri strumenti di \"mediazione conflittuale\".\nNella sua storia, Prima Linea fu presente soprattutto in Calabria, Campania, Emilia-Romagna, Lazio, Lombardia, Piemonte, Puglia, Toscana e Veneto e, nella sua attivit\u00e0, vennero coinvolte 923 persone.\nNel 1984, Segio, Ronconi e altri, ormai incarcerati, decidono di consegnare simbolicamente e realmente l'arsenale di Prima Linea nelle mani del cardinale Carlo Maria Martini, arcivescovo di Milano. Questa decisione era gi\u00e0 stata presa nel 1983, quando Martini fu scelto come interlocutore dai militanti di Prima Linea in una \"conferenza di organizzazione\" che si tenne nel carcere Le Vallette di Torino, dove erano concentrati la gran parte degli imputati del \"maxiprocesso\" che era in corso contro l'organizzazione, e che decisero di far consegnare proprio all'arcivescovo Carlo Maria Martini le armi ancora in disponibilit\u00e0 dei piellini rimasti liberi. Il 13 giugno 1984 uno sconosciuto si present\u00f2 nell'arcivescovado di Milano al segretario di Martini e abbandon\u00f2 sul tavolo tre borse contenenti le ultime armi dell'organizzazione terroristica, il quale aveva accettato precedentemente di riceverle. Secondo Sergio Segio, \"quel gesto generoso di Martini sicuramente acceler\u00f2 la fine della lotta armata e contribu\u00ec a dare speranza e un nuovo progetto a migliaia di giovani incarcerati\".\nEventi successivi: scioglimento definitivo e destino dei vari militanti.\nSergio D'Elia e Maurice Bignami si iscrivono nel 1986 al Partito Radicale, aderendo alla campagna di autofinanziamento del movimento di Marco Pannella. Impossibilitati a uscire dal carcere, inviano un intervento al Congresso del Partito radicale che si svolge a Roma: \nIl 21 febbraio 1987, seguendo D'Elia e Bignami, Federico Alfieri, Gianfranco Mattacchini, Adriano Roccazzella, Rosaria Roppoli, Paolo Zambianchi, Roberto Rosso, Liviana Tosi, Susanna Ronconi, Sergio Segio, Paolo Cornaglia, detenuti nel carcere di Torino e condannati per reati connessi all'appartenenza al gruppo terroristico, si iscrivono al Partito radicale portando a conoscenza le motivazioni ideologiche con una lunga lettera esplicativa sul tema: \"Le regole del gioco e la democrazia\".\nIl testo proclama l'abbandono di scelte errate sia nei metodi usati sia del punto visuale scelto per l'analisi della situazione politica e sociale italiana del tempo.\nNel 1987 D'Elia condanna con un comunicato un attentato delle Brigate Rosse, invitandole a deporre le armi: \nIl 1\u00ba marzo 1987 l'organizzazione terroristica viene dichiarata ufficialmente sciolta per sempre, rinunciando in maniera permanente alle ipotesi di lotta armata, e consegnandosi nelle mani del Partito Radicale Transnazionale; nel suo messaggio di marzo 1987 al Partito Radicale D'Elia, Bignami e Segio, con altri reclusi di PL, dichiarano di consegnare simbolicamente Prima Linea ai radicali stessi, perch\u00e9 le sue forze vengano utilizzate per la nonviolenza e la democrazia. D'Elia d\u00e0 poi vita a numerose iniziative di nonviolenza, fino alla concessione della semilibert\u00e0 nel 1988, e viene scarcerato nel 1991; da allora lavora nel Partito radicale, di cui \u00e8 divenuto dirigente, fondando l'associazione Nessuno tocchi Caino contro la pena di morte e la tortura, assieme alla prima moglie, la radicale Mariateresa Di Lascia.\nSergio Segio, uno dei leader, dopo aver scontato la sua condanna a 22 anni, lavora al recupero dei soggetti svantaggiati della societ\u00e0 collaborando in questo anche con il sacerdote antimafia (fondatore di \"Libera\") don Luigi Ciotti e il suo Gruppo Abele. Ha pubblicato diversi articoli sulle tematiche carcerarie e nel 2005 \u00e8 uscito il suo libro \"Miccia Corta. Una storia di Prima Linea\", che traccia la storia di PL. Dal libro venne liberamente tratto un film, \"La prima linea\", del regista Renato De Maria. Segio \u00e8 anche responsabile del Programma Carceri del gruppo di don Ciotti e coordinatore dell'Associazione Societ\u00e0INformazione sui Diritti Globali.\nAnche Susanna Ronconi, compagna di Segio ed elemento di spicco di PL, lavora per il Gruppo Abele di don Ciotti e per Asl e Comuni, soprattutto in Toscana e Lombardia, occupandosi di tematiche legate agli stupefacenti. Il 5 dicembre 2006, dopo aver collaborato col Ministro della Salute Livia Turco, il ministro per la Solidariet\u00e0 sociale, Paolo Ferrero del Partito della Rifondazione Comunista (PRC), nomina Susanna Ronconi membro della Consulta Nazionale delle tossicodipendenze. Il 2 marzo 2007 si apprende che il ministro \u00e8 indagato. Il reato ipotizzato dalla Procura di Roma, secondo quanto scrive il Corriere della Sera, sarebbe quello di abuso d'ufficio. Il primo marzo Susanna Ronconi si dimise e il ministro le revoc\u00f2 la nomina. Nessun reato verr\u00e0 sancito ai danni di Ferrero.\nMarco Donat-Cattin, libero dal maggio 1987, \u00e8 morto il 18 giugno 1988, sull'autostrada Serenissima, nei pressi del casello di Verona sud, travolto da un'auto mentre, sceso dalla sua vettura, stava segnalando alle macchine che sopraggiungevano di fermarsi per evitare un incidente in cui lui stesso era stato coinvolto leggermente.\nIl 10 aprile 2008 Roberto Sandalo \u00e8 stato arrestato dai Carabinieri del ROS e dagli agenti della DIGOS di Milano dopo un'ordinanza di cattura conseguente agli attentati alle moschee e ai centri culturali islamici di Milano avvenuti nei mesi precedenti. Sandalo muore nel carcere di Parma nel 2014.\nSergio D'Elia, nelle elezioni politiche di aprile 2006 \u00e8 stato eletto alla Camera dei deputati per la Rosa nel Pugno ed \u00e8 in seguito stato nominato segretario alla Presidenza della Camera. \u00c8 Segretario dell'associazione radicale Nessuno Tocchi Caino, fondata nel 1993, con l'obiettivo di abolire la pena di morte. \u00c8 inoltre un attivista nonviolento contro la tortura e in difesa dei diritti umani in Italia e nel mondo."}
{"id": "2385807", "revid": "599013", "url": "https://it.wikipedia.org/wiki?curid=2385807", "title": "Lewis Brereton", "text": "Prest\u00f2 servizio nelle forze armate statunitensi nella prima guerra mondiale dopo essersi diplomato all'Accademia navale di Annapolis nel 1911. Nel 1913 frequent\u00f2 la scuola della trasmissioni dell'aeronautica statunitense e partecip\u00f2 alla seconda guerra mondiale, nella quale comand\u00f2 anche la 9a e la 13a Air Force dell'USAAF, poi il \"First Allied Airborne Army\" dal 2 agosto 1944 fino alla fine della guerra. Divenne poi presidente del Military Liaison Committee presso la U.S. Atomic Energy Commission fino al suo ritiro che avvenne il 1\u00ba settembre 1948. And\u00f2 in congedo con il grado di tenente generale."}
{"id": "2385809", "revid": "916580", "url": "https://it.wikipedia.org/wiki?curid=2385809", "title": "Devario aequipinnatus", "text": "Devario aequipinnatus, conosciuto comunemente come danio gigante \u00e8 un piccolo pesce d'acqua dolce, appartenente alla famiglia \"Cyprinidae\". Un tempo era classificato nel genere \"Danio\".\nDistribuzione e habitat.\nEndemico dell'Asia sudorientale tra il Nepal e l'Indocina dove frequenta torrenti collinari con acque limpide e fondali ghiaiosi.\nDescrizione.\nSono presenti strisce blu nella parte posteriore del corpo.\nBiologia.\nAlimentazione.\nSi nutre di invertebrati acquatici, soprattutto insetti ma anche anellidi e crostacei.\nAcquariofilia.\nDev'essere allevato in gruppi di almeno 5 esemplari in acquari di almeno 100 litri.\nConservazione.\nDal momento che la specie \u00e8 catturata regolarmente per il mercato acquariofilo, potrebbe subire la minaccia di sovrasfruttamento. La specie non \u00e8 comunque attualmente considerata minacciata in natura: anche se sono poche le informazioni disponibili pare che le popolazioni siano abbondanti e in buona salute."}
{"id": "2385814", "revid": "24165635", "url": "https://it.wikipedia.org/wiki?curid=2385814", "title": "Danio aequipinnatus", "text": ""}
{"id": "2385815", "revid": "24165654", "url": "https://it.wikipedia.org/wiki?curid=2385815", "title": "Danio gigante", "text": ""}
{"id": "2385818", "revid": "999533", "url": "https://it.wikipedia.org/wiki?curid=2385818", "title": "Gran Premio del Giappone 1991", "text": "Il Gran Premio del Giappone 1991 \u00e8 stato un Gran Premio di Formula 1 disputato il 20 ottobre 1991 sul circuito di Suzuka. La gara \u00e8 stata vinta da Gerhard Berger su McLaren.\nQualifiche.\nDurante le qualifiche diversi piloti (tra cui Schumacher ed Alesi) hanno dei violenti incidenti, da cui escono illesi; non \u00e8 cos\u00ec fortunato \u00c9ric Bernard, che si rompe una caviglia e deve rinunciare a questa gara e alla successiva.\nLa McLaren domina le qualifiche, con Berger che conquista la pole position davanti al compagno di squadra Senna; terzo tempo per Mansell, che precede Prost, Patrese, Alesi, Martini, Morbidelli, Schumacher e Piquet.\nGara.\nAl via Berger e Senna scattano bene, mantenendo la testa della corsa davanti a Mansell; alle loro spalle, Alesi si ritira gi\u00e0 nel corso del primo giro per la rottura del motore. Nel corso del 2\u00ba passaggio De Cesaris, in testa ad un gruppetto di vetture, esce di pista, coinvolgendo in questo incidente diversi altri piloti; oltre all'italiano della Jordan si ritirano Wendlinger, Pirro e Lehto.\nIn testa alla corsa Berger si invola al comando, mentre Senna \u00e8 tallonato da Mansell; tuttavia al 10\u00ba giro il pilota inglese esce di pista dopo un errore alla prima curva, dovendosi ritirare. Senna \u00e8 cos\u00ec matematicamente campione del mondo per la terza volta; i due piloti della McLaren conducono tutta la gara, con Senna che all'ultima curva fa passare il compagno di squadra, lasciandogli la vittoria. Berger vince quindi davanti a Senna, Patrese, Prost, Brundle (che porta alla Brabham gli ultimi punti della sua storia) e Modena."}
{"id": "2385829", "revid": "848247", "url": "https://it.wikipedia.org/wiki?curid=2385829", "title": "Tesso", "text": "Il Tesso \u00e8 un torrente del Piemonte, affluente in sinistra orografica della Stura di Lanzo. Il suo corso, interamente compreso nel territorio della Provincia di Torino, interessa la Val Tesso.\nPercorso.\nIl Tesso nasce sulle pendici meridionali della Punta dell'Aggia (2.245\u00a0m), in comune di Monastero di Lanzo. Per un lungo tratto scorre verso sud segnando il confine tra questo comune e quello di Coassolo. \nPiega poi verso sud-est e, entrato in comune di Lanzo, riceve da sinistra il suo principale affluente, il Torrente Tessuolo. \nDopo aver infine lambito il centro storico di Lanzo va a gettarsi nella Stura poco ad est del Ponte del Diavolo (a valle), a 450 metri di quota.\nUtilizzi.\nIl Tesso \u00e8 frequentato dai pescatori che praticano lo spinning o la pesca al tocco, i quali apprezzano le buche e le lame che interrompono il corso del torrente; sono presenti salmerini, trote fario e trote marmorate."}
{"id": "2385849", "revid": "339392", "url": "https://it.wikipedia.org/wiki?curid=2385849", "title": "Protein chinasi a", "text": ""}
{"id": "2385851", "revid": "1543377", "url": "https://it.wikipedia.org/wiki?curid=2385851", "title": "Wires... and the Concept of Breathing", "text": "Wires... and the Concept of Breathing \u00e8 il primo album in studio del gruppo musicale statunitense A Skylit Drive, pubblicato il 20 maggio 2008 dalla Tragic Hero Records.\nLa musica del gruppo, nel disco, \u00e8 composta principalmente da un mix di post-hardcore, metal, emo e screamo e intervalla voci estremamente melodiche a scream e growl tipici del metalcore e del death metal, mentre nei testi vi sono numerosi riferimenti alla celebre serie di videogiochi \"Final Fantasy\"."}
{"id": "2385854", "revid": "110157", "url": "https://it.wikipedia.org/wiki?curid=2385854", "title": "Gingst", "text": "Gingst \u00e8 un comune situato sull'isola tedesca di R\u00fcgen, nel Mar Baltico appartenente al \"land\" Meclemburgo-Pomerania Anteriore (\"Meckenburg-Vorpommern\") (nord-est del Paese).\nAppartiene al circondario (\"Landkreis\") della Pomerania Anteriore-R\u00fcgen ed \u00e8 parte della comunit\u00e0 amministrativa (\"Amt\") di West-R\u00fcgen.\nGeografia fisica.\nLocalizzazione.\nIl comune si trova nella costa centro-occidentale dell'isola tedesca di R\u00fcgen, non lontano dall'isola di Ummanz.\nQuartieri &amp; Sobborghi (\"Ortsteile\").\nIl comune \u00e8 suddiviso nei seguenti quartieri e/o sobborghi:\nEconomia.\nTurismo.\nNella localit\u00e0 si trova la Chiesa di San Giacomo (1300 ca.) e un parco di divertimenti, il \"R\u00fcgenpark\"."}
{"id": "2385856", "revid": "287204", "url": "https://it.wikipedia.org/wiki?curid=2385856", "title": "Enns (fiume)", "text": "L'Enns \u00e8 un fiume austriaco affluente del Danubio.\nNasce nei Tauri di Radstadt nel Salisburghese. Passa poi in Stiria ed infine nell'Alta Austria.\nCitt\u00e0.\nLe citt\u00e0 che si trovano lungo il corso del fiume sono (partendo dalla sorgente e fino alla confluenza nel Danubio):"}
{"id": "2385864", "revid": "1543377", "url": "https://it.wikipedia.org/wiki?curid=2385864", "title": "Aripiprazolo", "text": "Aripiprazolo \u00e8 uno psicofarmaco appartenente alla classe dei neurolettici di terza generazione (di cui rappresenta il capostipite) utilizzato nel trattamento dei disturbi psicotici, del disturbo bipolare e come trattamento aggiuntivo nel disturbo depressivo maggiore (generalmente in aggiunta ad altri trattamenti). \nL'aripiprazolo \u00e8 stato approvato dalla FDA il 15 Novembre 2002 e dalla EMA il 4 giugno 2004.\nIn Italia il farmaco \u00e8 venduto dalla casa farmaceutica Otsuka Pharmaceutical Europe, con il nome commerciale di Abilify (/\u0259b\u026al\u026afa\u026a/), nella forma farmaceutica di compresse rivestite con film in dosaggio da 5\u00a0mg, 10\u00a0mg e 15\u00a0mg di Aripiprazolo in confezioni da 28 compresse. In altre nazioni, a seguito di accordi commerciali, \u00e8 distribuito dalla societ\u00e0 Bristol-Myers Squibb. Recentemente in Italia sono stati approvati e immessi in commercio numerosi equivalenti generici del farmaco antipsicotico da svariate aziende farmaceutiche, sempre sotto forma di compresse da 5 milligrammi, 10 milligrammi e 15 milligrammi, in confezione da 30 compresse film rivestite.\nFarmacodinamica.\nUna delle ipotesi sulla patofisiologia della schizofrenia \u00e8 una deregolazione del tono dopaminergico, la cui iperattivit\u00e0 in alcune aree del cervello causerebbe i sintomi cos\u00ec detti \"positivi\" della malattia mentre una sua ipoattivit\u00e0 in altre aree si ritiene responsabile dei sintomi \"negativi\". Gli antipsicotici sono un'eterogenea classe di psicofarmaci che espletano la loro azione terapeutica principalmente grazie all'antagonismo dei recettori della dopamina, in particolare quelli della sottofamiglia D2. Se da un lato ci\u00f2 consente un'elevata efficacia nei confronti dei sintomi positivi, dall'altro mostrano scarsa efficacia o addirittura un effetto peggiorativo nei confronti di quelli negativi nonch\u00e9 effetti collaterali di tipo extrapiramidale o endocrino. \nIl meccanismo di azione di aripiprazolo \u00e8 diverso da quello degli altri farmaci antipsicotici (ad esempio, clozapina, olanzapina, quetiapina, ziprasidone e risperidone): piuttosto che antagonizzare completamente il recettore della dopamina D2, l'aripiprazolo agisce come un agonista parziale.\nCi\u00f2 permette al farmaco di attivare i recettori della dopamina qualora la concentrazione di questo neurotrasmettitore endogeno sia bassa e invece di diminuirne l'azione qualora la sua concentrazione sia elevata, agendo in quest'ultimo caso come antipsicotico. Tuttavia recenti studi ne hanno messo in luce un meccanismo d'azione ancora pi\u00f9 complesso nei confronti di tale recettore, dove sembrerebbe agire infatti come un agonista parziale ad alta efficacia (pari al 75% della dopamina) nei confronti di alcune sottopopolazioni del recettore D2 (come ad esempio i presinaptici) e come antagonista di varia potenza nei confronti di altre (come ad esempio i post sinaptici). Al contrario di altri neurolettici (come ad esempio tiapride) non mostra affinit\u00e0 preferenziale per alcune aree del cervello. Il tasso di occupazione dei recettori D2 e D3 appare decisamente elevato, con livelli medi compresi tra circa il 71% a 2\u00a0mg ed il 96% a 40\u00a0mg/die.\nAripiprazolo \u00e8 anche dotato di un'attivit\u00e0 parziale agonista sui recettori serotoninergici 5HT1A e come altri antipsicotici atipici mostra un profilo antagonista sui recettori serotoninergici 5HT2A (su cui agisce in realt\u00e0 come un agonista parziale a bassa efficacia). A differenza degli antipsicotici atipici mostra una maggiore affinit\u00e0 per il recettore D2 piuttosto che per il 5HT2A . Il composto agisce anche sul recettore 5HT7 come debole agonista parziale a bassa efficacia, mostrando quindi un antagonismo funzionale; come agonista parziale ad alta efficacia e bassa affinit\u00e0 sul recettore 5HT2C (quest'ultima azione pu\u00f2 essere alla base del minimo aumento di peso che pu\u00f2 essere osservato nel corso della terapia); come potente agonista inverso sul recettore 5HT2B; come agonista parziale sul recettore D3 della dopamina.\nL'aripiprazolo ha una moderata affinit\u00e0 per i recettori dell'istamina, \u03b1-adrenergici, per i recettori D4 e il trasportatore della serotonina, mentre non ha affinit\u00e0 apprezzabile per i recettori muscarinici colinergici.\nL'azione globale del farmaco deriva pertanto da una combinazione delle sopra citate propriet\u00e0, anche se una review degli studi di Wood and Reavill (2007) conclude che l'attivit\u00e0 sui siti serotoninergici alle classiche dosi terapeutiche non \u00e8 clinicamente rilevante per cui la sua azione terapeutica \u00e8 dovuta essenzialmente all'agonismo parziale sui recettori della dopamina D2. \nAripiprazolo agisce come un antagonista (agonista inverso) dei seguenti recettori e trasportatori:\nFarmacocinetica.\nDopo una somministrazione orale, l'aripiprazolo \u00e8 assorbito dal tratto gastrointestinale, con la concentrazione plasmatica di picco che viene raggiunta entro 3-5 ore dall'assunzione. La biodisponibilit\u00e0 del composto in compresse \u00e8 pari all'87%. La contemporanea assunzione di cibo ad alto contenuto di grassi non modifica la farmacocinetica dell'aripiprazolo. Il farmaco \u00e8 ampiamente distribuito in tutto l'organismo, con un volume di distribuzione apparente elevato (circa 4,9 l/kg), ad indicare una distribuzione extra-vascolare particolarmente estesa. L'aripiprazolo e il deidro-aripiprazolo (il metabolita attivo) si legano alle proteine plasmatiche (in modo particolare all'albumina) in misura superiore al 99%.\nIl composto viene ampiamente metabolizzato nella ghiandola epatica, attraverso reazioni di deidrogenazione, idrossilazione e N-dealchilazione. \nLa reazione di N-dealchilazione viene invece catalizzata dal solo CYP3A4. L'emivita media di eliminazione del composto \u00e8 variabile: si va da circa 75 ore (nei forti metabolizzatori del CYP2D6) ea circa 146 ore (nei metabilizzatori deboli del CYP2D6). Studi eseguiti somministrando una singola dose orale di 14C-aripiprazolo marcato, hanno permesso di evidenziare come circa il 27% della radioattivit\u00e0 somministrata possa essere ritrovata nelle urine, mentre approssimativamente il 60% viene riscontrato nelle feci. Attraverso questa via circa il 18% dell'aripiprazolo \u00e8 stato ritrovato immodificato.\nUsi clinici.\nL'aripiprazolo nei soggetti adulti trova indicazione nel trattamento della schizofrenia e degli episodi maniacali di grado da moderato a severo in soggetti affetti da disturbo bipolare di tipo I. Negli adolescenti \u00e8 indicato nel trattamento della schizofrenia a partire dai 15 anni di et\u00e0 e del disturbo bipolare a partire da 13 anni di et\u00e0. \nA bassi dosaggi (fino a 5\u00a0mg/die) l'aripiprazolo \u00e8 disinibente e potenzia gli effetti dei farmaci antidepressivi (questa applicazione \u00e8 formalmente riconosciuta ed approvata negli USA dalla FDA). Sempre a bassi dosaggi riduce il craving per le sostanze psicostimolanti da abuso quali THC, cocaina, anfetamine e derivati.\nEffetti collaterali e indesiderati.\nDurante il trattamento con il farmaco possono comparire effetti avversi a carico dell'apparato gastrointestinale (dispepsia, aumentata secrezione salivare, sensazione spiacevole o franco dolore epigastrico, nausea, vomito, costipazione, diarrea) del sistema nervoso o di tipo psichiatrico (cefalea o sensazione di testa leggera, difficolt\u00e0 nel dormire oppure sonnolenza, irrequietezza, ansia, acatisia, tremore o altri sintomi extrapiramidali, vertigine, agitazione psicomotoria) stanchezza o debolezza inusuali e visione offuscata. Pi\u00f9 raramente si mostrano contrazioni incontrollabili o movimenti a scatto e convulsioni, febbre, indolenzimento muscolare, respiro accelerato, sudorazione, coscienza ridotta e improvvise variazioni dei valori di pressione arteriosa (in genere ipotensione ortostatica) e alterazione del ritmo cardiaco, come anche aumento di peso, iperprolattinemia, ipercolesterolemia, o ridotta tolleranza al glucosio. \u00c8 presente anche la possibilit\u00e0 di sviluppare discinesia tardiva.\nControindicazioni.\nL'aripiprazolo \u00e8 controindicato nei soggetti con ipersensibilit\u00e0 nota al principio attivo, a molecole chimicamente correlate oppure ad uno qualsiasi degli eccipienti contenuti nella formulazione farmaceutica.\nSovradosaggio.\nNei soggetti adulti l'assunzione accidentale o intenzionale di aripiprazolo, non associato ad altri farmaci ad effetto sedativo sul sistema nervoso centrale (SNC) difficilmente comporta un esito fatale, pur potendosi associare a una sintomatologia grave che include letargia, aumento della pressione arteriosa, sonnolenza, tachicardia, nausea, vomito e diarrea.\nNei bambini l'assunzione di dosi fino a 195\u00a0mg non ha determinato alcun esito fatale, ma i segni e sintomi riportati sono stati clinicamente pi\u00f9 gravi comportando anche sintomi extrapiramidali e un transitorio stato di coma."}
{"id": "2385870", "revid": "15756", "url": "https://it.wikipedia.org/wiki?curid=2385870", "title": "Brunella Bovo", "text": "Biografia.\nNata da una famiglia di modeste origini in un piccolo paese della campagna a sud di Padova estesa tra le cittadine di Este e Montagnana, rimasta orfana di padre a soli quattro anni, si trasfer\u00ec da bambina a Padova con la madre Ester e la sorellina Maria. Alla fine del secondo conflitto mondiale, si spost\u00f2 nemmeno ventenne a Roma per tentare l'ammissione al Centro Sperimentale di Cinematografia (CSC) dopo aver superato a Milano le preselezioni, senza per\u00f2 riuscirvi.\nCaparbia e convinta delle proprie possibilit\u00e0, comparve per la prima volta sullo schermo nel 1949 con un piccolo ruolo in una sola sequenza del film di Giorgio P\u00e0stina, \"Ho sognato il paradiso\", in cui interpret\u00f2 \u00abuna sposina in viaggio di nozze che assieme al marito ( [...] ) finisce in un albergo equivoco\u00bb e dove pot\u00e9 incrociare i protagonisti Vittorio Gassman e Geraldine Brooks. A darle notoriet\u00e0 furono per\u00f2 soprattutto le due successive pellicole a cui prese parte come protagonista, l'una diretta da Vittorio De Sica l'altra da Federico Fellini.\nIl successo cinematografico.\nDe Sica la diresse nel film \"Miracolo a Milano,\" capolavoro allegorico del 1951 nato dal fecondo connubio con Cesare Zavattini. In questa occasione Bovo condivise il set con grandi professionisti come l'anziana e navigata Emma Gramatica, gli esperti Paolo Stoppa e Anna Carena, la danzatrice Alba Arnova. Bovo interpretava Edvige, la giovane e delicata domestica di nullatenenti innamoratasi di Tot\u00f2, orfano buono e semplice interpretato da Francesco Golisano detto \"Geppa\", improvvisatosi organizzatore e guida di barboni minacciati di sfratto da una baraccopoli costruita alla periferia della Milano dei primi anni del dopoguerra, citt\u00e0 da una parte soverchiante nel suo movimento frenetico alla rincorsa della modernit\u00e0, dall'altra produttrice di \u00abdistruzione degli ultimi spazi vivibili\u00bb e di \u00abdisagio della citt\u00e0\u00bb negli strati pi\u00f9 umili e svantaggiati della popolazione.\nFellini la scelse invece quale protagonista femminile de \"Lo sceicco bianco\" (1952), primo film da lui esclusivamente diretto dopo l'esperienza condivisa con Alberto Lattuada di \"Luci del variet\u00e0\". Brunella, doppiata da Rina Morelli, venne addirittura preferita dal regista, per la parte del personaggio principale, alla moglie Giulietta Masina, per via di una ricercata \u00abingenuit\u00e0 provinciale\u00bb. Bovo interpretava infatti l'ingenua Wanda che, al fianco del meticoloso, pignolo e conformista marito Ivan, un debuttante Leopoldo Trieste, era di nuovo una sposina in luna di miele, ma stavolta rapita dal mondo favolistico ed appassionatamente idealizzato dei fotoromanzi. Estasiata dal genere editoriale allora di maggiore popolarit\u00e0 tra le giovani donne di provincia, coinvolta da un carosello di personaggi in sfilata davanti a lei in un mondo illusoriamente costruito dalla sua fantasia sognatrice, trascinata progressivamente quasi in \u00abun baratro fatale\u00bb, doveva poi ricredersi amaramente quando il suo presunto eroe Fernando Rivoli, interpretato da Alberto Sordi, si rivelava invece lo squallido, bugiardo, profittevole quanto impacciato e un po' patetico figuro che era in realt\u00e0.\nTra gli anni cinquanta e sessanta l'attrice interpret\u00f2 un'altra decina di film, spesso a basso costo e considerati \"b-movies\" dalla critica ma per la maggior parte, guardando agli incassi, popolari presso il pubblico: si trattava di pellicole spesso dal carattere melodrammatico, particolarmente apprezzato in Italia in forza di una radicata tradizione operistica e di un'editoria rosa in voga nel primo decennio post-bellico \u00abnelle sue diverse sfumature ( [...] ) tra il 'neorealismo d'appendice', (...) ambientazioni e riferimenti tipici dell'iconografia neorealista in vicende passionali (...), e il 'neorealismo rosa' della commedia popolare\u00bb. Cos\u00ec, ad esempio, in \"La vendetta di una pazza\" di Pino Mercanti, gi\u00e0 in lavorazione al momento in cui la contatt\u00f2 Fellini, dove Brunella fu chiamata al ruolo di giovane figlia della protagonista dopo un intreccio di circostanze tra il drammatico e lo strappalacrime, doveva condividere un finale carico di \"suspense.\"\nBovo fu poi protagonista nel film stabiese di sapore tardo-neorealista \"Soli per le strade\" di Silvio Siano, comprimaria in \"Fanciulle di lusso\" (1953), girato in Italia dal regista newyorkese Bernard Vorhaus, impegnata in una parte minore nel film \"Scampolo '53\", \"remake\" cinematografico tratto da una commedia di Dario Nicodemi, infine protagonista accanto a un giovane Mario Girotti, il futuro Terence Hill, in \"I vagabondi delle stelle\" di Nino Stresa, uscito nel 1956. Ottenuta una certa popolarit\u00e0 e visibilit\u00e0 con copertine su rotocalchi, fu chiamata a comparire in festival cinematografici, concorsi di bellezza, persino a edizioni di rally del cinema, stabilendo contatto con molti personaggi famosi, oltre che del mondo dello spettacolo, dello sport, dell'arte, della cultura e dell'industria, anche in compagnia della sorella Mariolina, anch'essa attrice, e aprendosi ad esperienze sia teatrali che nella nascente programmazione televisiva.\nLa carriera televisiva.\nGi\u00e0 nell'ottobre di quell'anno compariva tra gli interpreti di una traduzione televisiva della commedia \"Esami di maturit\u00e0\" dell'ungherese Ladislao Fodor. Ma le sue apparizioni in video furono molto limitate: la seconda risulta una piccola parte ben quattro anni dopo, nel 1958, in un adattamento televisivo ad opera del regista Anton Giulio Majano di un giallo firmato Guglielmo Giannini dal titolo \"Romeo Bar\", dove recita invece da protagonista Valeria Moriconi che ritrover\u00e0 molto tempo dopo a fianco di Alberto Lupo durante la lavorazione dello sceneggiato in 6 puntate tratto dal romanzo di Tolstoj \"Resurrezione\", diretto da Franco Enriquez e trasmesso sul programma nazionale nel 1965, in cui lei invece, chiamata ad una parte minore, offr\u00ec per\u00f2 un'intensa interpretazione nel rappresentare una giovane e disgraziata compagna di prigionia ossessionata dalla morte violenta subita dal figlio neonato.\nQuello fu anche l'anno dell'inizio della partecipazione in varie puntate della miniserie intitolata \"Le avventure di Laura Storm\", che si svilupper\u00e0 in due stagioni, incentrata su una giornalista-detective impersonata da Lauretta Masiero ed in cui brillava nel suo ruolo di simpatica domestica dalla chiara cadenza veneta. Ma lo stesso 1965 fu anche l'anno del definitivo commiato dal grande schermo, con l'ultimo film interpretato da protagonista femminile, il western all'italiana di Roberto Mauri dal titolo \"Colorado Charlie\", dove compare accreditata con lo pseudonimo Barbara Hudson.\nLa carriera teatrale e l'abbandono delle scene.\nNel frattempo Bovo aveva varcato anche le assi del palcoscenico. Nel 1960 si era impegnata con Paolo Modugno al Teatro Pirandello di Roma nella rappresentazione di un testo del newyorkese William Saroyan, \"Hello, di fuori!\" e nella stagione 1961-1962 fu scritturata dalla Compagnia Goldoniana di Cesco Baseggio per interpretare il personaggio di Lucietta in \"Le baruffe chiozzotte\" e la parte di Rosaura in un'altra delle commedie nel repertorio del navigato capocomico trevigiano, \"Il bugiardo\".\nDel 1967 furono due lavori di prosa televisiva molto diversi tra loro, trasmessi entrambi nel mese di marzo a pochi giorni di distanza l'una dall'altra: in entrambi venne chiamata ad interpretare ruoli non da prim'attrice, ma in ambedue le prove non pass\u00f2 inosservata. In \"Holiday (Incantesimo)\", traduzione televisiva di una commedia sofisticata dello statunitense Philip Barry e le cui parti principali erano sostenute da Lea Massari e Paolo Ferrari, era una sempre lieta met\u00e0 di una coppia felice, mentre in \"Processo di Santa Teresa del Bambin Ges\u00f9\", cupa trasposizione ad opera di Vittorio Cottafavi di un testo teatrale concepito dall'autrice francese Marcelle Maurette, indossava la veste di un'umile novizia interrogata durante l'inchiesta per la canonizzazione della carmelitana di Lisieux, quasi un preannuncio di un'altra particolare prestazione cui sarebbe stata chiamata di l\u00ec a poco.\nSi tratt\u00f2 del ruolo di Santa Chiara nello spettacolo realizzato nel 1968 dalla Compagnia Spettacoli Classici di Roma \"Laudato sie mi Signore\", tratto dai \"Fioretti di San Francesco\", a cura di Raffaello Lavagna, per la regia di Sergio Bargone, con Carlo Ninchi, nella parte di Innocenzo III e rappresentato fuori dai consueti spazi, oltre che a Roma in San Pietro in Vincoli, ad Anagni davanti alla cattedarale, ad Assisi, a San Damiano e a Santa Maria degli Angeli. Fece seguito l'ultima prova d'attrice, concessa nella particolare trasposizione televisiva di Ugo Gregoretti del romanzo scritto in giovent\u00f9 da Charles Dickens, \"Il Circolo Picwick\". Una produzione trasmessa lo stesso 1968 in 6 puntate, con attori come Mario Pisu, Gigi Proietti, un re-incontrato Leopoldo Trieste ed Enzo Cerusico, del cui personaggio s'innamora proprio il suo, la cameriera Mary.\nSegu\u00ec la decisione di lasciare set, palcoscenici e scene e di sposarsi, ritirandosi a vita privata tra Roma ed il reatino, in Sabina, dove si dedic\u00f2 alla costruzione di una casa di campagna, aprendo un'azienda agricola e producendo olio extra vergine di oliva. Da quel momento le sue apparizioni pubbliche furono molto limitate. Tra di esse sono da citare le interviste concesse, raccolte e pubblicate in video di versioni restaurate dei due film per cui \u00e8 ancora ricordata, rispettivamente nel 2002 per \"Miracolo a Milano\" e nel 2004 per \"Lo sceicco bianco\".\nNel 2009 il paese natio di Ponso le chiese del materiale per una mostra-ricordo che fu allestita grazie a un generoso e corposo invio via posta di foto ed articoli riguardanti la sua vita e la sua carriera che l'attrice rese disponibili con sua specifica per ogni uso fosse ritenuto utile, ma con preghiera che nulla andasse smarrito in vista dell'ipotetica realizzazione di un libro memoriale. La loro digitalizzazione e catalogazione, avvenuta prima della restituzione, risulterebbe l'unico archivio organizzato al momento conosciuto che la riguardi."}
{"id": "2385887", "revid": "729019", "url": "https://it.wikipedia.org/wiki?curid=2385887", "title": "Muscolo sfintere anale interno", "text": "Nell'anatomia umana il muscolo sfintere anale interno \u00e8 un anello muscolare che si ritrova nel canale anale per circa 2,5 cm.\nFunzioni.\nSi tratta di un muscolo involontario, collabora con il muscolo sfintere anale esterno, aiuta nell'azione di espulsione delle feci.\nPatologia.\nNella ragade anale pu\u00f2 essere sottoposto a spasmi violenti."}
{"id": "2385888", "revid": "174925", "url": "https://it.wikipedia.org/wiki?curid=2385888", "title": "Ionofori", "text": ""}
{"id": "2385889", "revid": "767487", "url": "https://it.wikipedia.org/wiki?curid=2385889", "title": "She Watched the Sky", "text": "She Watched the Sky \u00e8 l'EP di debutto del gruppo musicale statunitense A Skylit Drive, pubblicato il 23 gennaio 2007. L'EP \u00e8 l'unico lavoro realizzato con il cantante Jordan Blake.\nUn video musicale \u00e8 stato pubblicato per il brano \"Drown the City\", diretto da Brianna Campbell."}
{"id": "2385903", "revid": "599013", "url": "https://it.wikipedia.org/wiki?curid=2385903", "title": "Magere Brug", "text": "Il Magere Brug (\"Ponte magro\") \u00e8 il pi\u00f9 famoso dei ponti della citt\u00e0 di Amsterdam: si tratta di un ponte levatoio in legno sul fiume Amstel del 1934, costruito su progetto di Piet Kramer (1881 - 1961) in luogo di un originario ponte levatoio del 1691 (ricostruito nel 1871), che unisce la Kerkstraat alla Nieuwe Kerkstraat.\nCaratteristiche.\nIl ponte \u00e8 in legno africano azob\u00e8 verniciato di bianco, \u00e8 lungo circa 80 m ed \u00e8 decorato da 1.200 lampadine, che lo illuminano durante la sera.\nLocalizzazione.\nIl ponte si trova nella cerchia dei canali sud (detta anche: cerchia dei canali est), ai confini con la zona di Plantage, non lontanissimo da Rembrandtplein.\nOrigini del nome.\nSecondo una leggenda, il nome del ponte si deve alle due sorelle Mager, alle quali la costruzione di quel ponte sarebbe servita per raggiungere l'altra sponda del canale, dove dovevano trasportarvi del bestiame..Pi\u00f9 probabile, tuttavia, \u00e8 che il nome derivi o da quello dell'architetto o - pi\u00f9 probabilmente - dal fatto che il ponte sia molto stretto, o - meglio - che lo fosse il ponte originale (vale a dire: \"magere Brug\" significherebbe proprio \"ponte magro\").\nStoria.\nIl ponte originario fu costruito nel 1691 e venne chiamato \"Kerkstraatbrug\" (ovvero \"Ponte sulla/della Kerkstraat\"). Questo nome cambi\u00f2 poi in \"Magere Brug\" (\"ponte magro\"), probabilmente per via delle sue dimensioni.\nQuesto ponte venne poi demolito nel 1871 e sostituito da un ponte simile a quello attuale.\nA sua volta questo ponte venne demolito nel 1934 e sostituito da quello attuale, pi\u00f9 grande del precedente, progettato da Piet Kramer (1881 - 1961).\nNel 1969 ha avuto luogo l'ultimo restauro di una certa rilevanza.\nEventi.\nIl giorno della Festa della Liberazione (\"Bevrijdingsdag\", 8 maggio), si tiene un concerto nei pressi del \"Magere Brug\" in presenza della regina."}
{"id": "2385906", "revid": "117401439", "url": "https://it.wikipedia.org/wiki?curid=2385906", "title": "Gran Premio d'Argentina 1995", "text": "Il Gran Premio d'Argentina 1995 fu una gara di Formula 1, disputatasi il 9 aprile 1995 sul Circuito di Buenos Aires. Fu la seconda prova del mondiale 1995 e vide la vittoria di Damon Hill su Williams-Renault, seguito da Jean Alesi e da Michael Schumacher\nGara.\nAl via, Schumacher cerca di superare Hill, ma l'inglese riesce a mantenere la posizione. Intanto, dietro, Alesi compie un testacoda alla prima curva, provocando una serie di carambole che portano al ritiro di Badoer, Gachot e Wendlinger. Viene cos\u00ec esposta la bandiera rossa e si rende necessaria una seconda partenza, alla quale prende parte anche Alesi con il muletto.\nAl secondo via H\u00e4kkinen, urtando la Jordan di Irvine, fora la gomma posteriore sinistra, ritirandosi; Schumacher scatta bene portandosi in seconda posizione dietro a Hill. e anche Alesi ha un buono spunto, piazzandosi quinto dietro al sorprendente Salo su Tyrrell. Partito per effettuare due soste \u2013 al contrario dei piloti di Williams e Benetton \u2013, Alesi mostra grande difficolt\u00e0 nel superare Salo, perdendo cos\u00ec secondi preziosi, mentre il suo compagno di scuderia, Berger, dopo pochi giri fora una gomma e compromette la sua gara.\nLe Williams si dimostrano superiori alla concorrenza, soprattutto per quanto riguarda il telaio, e fanno il vuoto. Al 16\u00ba giro, per\u00f2, si ritira Coulthard a causa di problemi all'acceleratore; cos\u00ec a duellare per la vittoria restano Hill e Alesi il quale ha dalla sua, rispetto all'inglese, il vantaggio di effettuare una sosta in meno; Schumacher non riesce invece a trovare il ritmo gara ideale, pur conservando senza problemi la terza piazza.\nLa gara si decide col terzo \"pit stop\" di Hill: i meccanici della Williams non sbagliano e cos\u00ec l'inglese mantiene il comando della corsa, andando a cogliere il suo primo successo stagionale davanti a un ottimo Alesi, a Schumacher, Herbert, Frentzen e Berger.\nNote.\n\"Salvo indicazioni diverse le classifiche sono tratte da \""}
{"id": "2385911", "revid": "1566286", "url": "https://it.wikipedia.org/wiki?curid=2385911", "title": "Resurrezione (miniserie televisiva 1965)", "text": "Resurrezione \u00e8 uno sceneggiato televisivo prodotto dalla Rai nel 1965. Strutturato in sei puntate, venne trasmesso sull'allora Programma Nazionale la domenica sera dal 31 ottobre al 5 dicembre 1965.\nGirato in bianco e nero con la fotografia di Tonino Delli Colli, tratto dal romanzo \"Resurrezione\" di Lev Nikolaevic Tolstoj, venne adattato per la televisione da Oreste Del Buono, Aldo Nicolaj e Franco Enriquez, che ne cur\u00f2 anche la regia.\nLa scenografia era curata da Pino Valenti, i costumi da Lorenzo Ghiglia, le musiche da Benedetto Ghiglia.\nGli ascolti, secondo i dati diffusi dal Servizio Opinioni della Rai, variarono da 12,5 milioni della prima puntata ai 15,7 della quinta puntata.\nCast.\nIl \"cast\" comprendeva, come attori principali, Alberto Lupo e Valeria Moriconi, affiancati da una serie di comprimari fra cui Sergio Tofano, Andrea Checchi e Luca Ronconi (regista teatrale, qui in veste di attore).\nAltri interpreti erano:\nProduzione.\nLa produzione dello sceneggiato coinvolse oltre cento attori e trecento tra figuranti e comparse. Gli interni furono girati negli Studi Rai di Napoli, gli esterni, per le scene ambientate in Siberia, nei dintorni di Roccaraso nel mese di febbraio 1965.\nCritica.\nL\"'Enciclopedia della televisione\", a proposito di questo sceneggiato, sottolinea come esso fosse animato \"da un cast composto da 106 attori e trecento comparse\" a cui vennero \"imposti\" - durante la lavorazione - \"disagi non indifferenti\".\nNonostante le ottime intenzioni registiche di restituire \"in sei puntate l'inquietudine e la piet\u00e0 di Tolstoi\", tuttavia, l'esito finale - in termini di critica - non fu aderente alle attese.\nRecensendo lo spettacolo per \"l'Europeo\", Achille Campanile scrisse, a proposito dell'interpretazione di Valeria Moriconi:\nRemake.\nDello sceneggiato \u00e8 stato fatto nel 2001 un \"remake\" in una coproduzione italo-franco-tedesca, con la regia dei fratelli Paolo e Vittorio Taviani e con interpreti Stefania Rocca, Giulia Lazzarini e Giulio Scarpati."}
{"id": "2385912", "revid": "767487", "url": "https://it.wikipedia.org/wiki?curid=2385912", "title": "I quattro cavalieri dell'Apocalisse (film 1962)", "text": "I quattro cavalieri dell'Apocalisse (\"The Four Horsemen of the Apocalypse\") \u00e8 un film del 1962 diretto da Vincente Minnelli, basato sull'omonimo romanzo di Vicente Blasco Ib\u00e1\u00f1ez.\nTrama.\nIl patriarca Julio Madariaga riunisce le figlie con le rispettive famiglie, la francese Desnoyers e la tedesca von Hartrott, per una cena dove Heinrich von Hartrott, di ritorno da Berlino, manifesta il proprio entusiasmo per Adolf Hitler. Ci\u00f2 provoca la dura reazione di Madariaga che, in un furioso sfogo, maledice il nazismo, invocando la visione dei Quattro Cavalieri citati nell'Apocalisse: Morte, Carestia, Pestilenza e Guerra, morendo poi tra le braccia del nipote Julio Desnoyers.\nLa morte di Madariaga divide nuovamente le due famiglie: i von Hartrott tornano a Berlino e i Desnoyers a Parigi.\nCon lo scoppio della II guerra mondiale, Parigi viene occupata dai nazisti ed Heinrich, diventato ufficiale SS, l'\u00e9lite del Partito Nazista, incontra in un locale il cugino Julio, inguaribile dongiovanni e viveur dedito alla vita mondana, accompagnato da Marguerite Laurier, il cui marito Etienne Laurier \u00e8 partito per il fronte. Durante la serata le continue ed insistenti avance del Generale von Kleig a Madame Laurier irritano Julio, provocando la reazione sproporzionata di von Kleig, ma solo l'intervento di Heinrich impedisce che il cugino venga arrestato. Heinrich accusa il generale di abuso di potere, tutto questo grazie al fatto che pur essendo di grado inferiore (\u00e8 colonnello), egli gode di un prestigio di gran lunga maggiore di quello di von Kleig, che infatti cede senza protestare.\nNel frattempo Chi Chi, la giovane Desnoyers, entra nella Resistenza parigina e viene arrestata dai nazisti insieme ad alcuni compagni. Il padre Marcelo Desnoyers riesce insieme a Julio ad ottenere dal cognato Karl von Hartrott e da Heinrich la liberazione della ragazza, con la promessa che l'accaduto non si ripeta.\nEtienne Laurier torna in pessime condizioni dalla prigionia e viene accolto da una stupefatta Madame Lurier. Intanto Julio continua la sua apparente vita mondana e gaudente, ma in realt\u00e0 ferito dalla notizia della morte di Chi Chi, uccisa dopo essere stata nuovamente arrestata e torturata. Convinto che la propria neutralit\u00e0 non abbia pi\u00f9 senso, egli entra a sua volta nella Resistenza. Qui incontra Etienne Laurier, che gli propone di raggiungere Heinrich in un rifugio segreto delle SS, approfittando della propria parentela, in modo da permettere agli Alleati di localizzarlo e bombardarlo.\nJulio accetta la missione, raggiunge ed incontra Heinrich in Normandia. Heinrich \u00e8 al corrente che Julio \u00e8 nella resistenza (Etienne Laurier, catturato, ha confessato) ed \u00e8 sul punto di interrogarlo, ma durante la loro conversazione inizia un furioso bombardamento: l'automobile di Julio (fornita di segnalatore) ha permesso agli aerei alleati di localizzare il rifugio...\nProduzione.\nIl film fu prodotto dalla Metro-Goldwyn-Mayer.\nVincente Minnelli, inizialmente riluttante a dirigere il film, lavor\u00f2 in seguito anche alla sceneggiatura, spostando la storia dalla prima alla seconda guerra mondiale. Per i ruoli principali, il regista avrebbe voluto Alain Delon e Romy Schneider, i quali per\u00f2 declinarono. Minnelli scelse in un secondo momento Glenn Ford e la svedese Ingrid Thulin che venne doppiata da Angela Lansbury.\nLa maggior parte del film, che economicamente risult\u00f2 un flop, venne girato a Parigi, durante la primavera e l'estate del 1960.\nTra gli interpreti, anche Mike Bongiorno che vi lavor\u00f2 come comparsa, interpretando il ruolo di una delle guardie naziste al posto di blocco."}
{"id": "2385913", "revid": "25023", "url": "https://it.wikipedia.org/wiki?curid=2385913", "title": "Gran Premio di San Marino 1995", "text": "Il Gran Premio di San Marino 1995 fu una gara di Formula 1, disputatasi il 30 aprile 1995 sull'Autodromo Enzo e Dino Ferrari. Fu la terza prova del mondiale 1995 e vide la vittoria di Damon Hill su Williams-Renault, seguito da Jean Alesi e da Gerhard Berger; quest'ultimo si aggiudica il 40\u00b0 podio in carriera.\nGara.\nPrima del via tutti i piloti si raccolgono in cerchio davanti al traguardo e osservano un minuto di silenzio in onore di Ayrton Senna e Roland Ratzenberger, deceduti nel corso dell'edizione precedente del GP. La gara comincia con un'incerta situazione meteo, che rende difficile l'elaborazione degli assetti e delle strategie; alla partenza sembra che la situazione volga verso l'asciutto, ma i primi sei piloti in griglia (pi\u00f9 Barrichello, 10\u00b0) optano per le gomme rain, scelta che si riveler\u00e0 azzeccata. Dopo il semaforo verde Schumacher mantiene il comando e Berger conferma la seconda posizione, tenendo dietro tutti gli altri.\nIncredibile il divario tra le gomme da bagnato e quelle da asciutto: 5 secondi al giro a vantaggio delle prime. Ci\u00f2 permetter\u00e0 ai piloti nelle prime posizioni di accumulare un vantaggio tale da consentirgli di andare ai box senza preoccuparsi degli inseguitori. Al 10\u00ba giro avviene il colpo di scena: Schumacher, leader della corsa, incappa in un clamoroso errore alla Piratella e urta violentemente la vettura contro le gomme. Il tedesco libera cos\u00ec la strada a Berger nell'esultanza generale del popolo imolese, che sente aria di doppietta. Nel frattempo, infatti, l'altro ferrarista Alesi sfrutta alla perfezione l\u2019asfalto viscido per inanellare una serie di giri veloci che lo porteranno a insidiare Hill e Coulthard.\nLa lotta tra il francese e le Williams arriva fino allo scontro fisico tra la Ferrari numero 27 e la Williams numero 6, dove a rimetterci (con un leggero danno all\u2019alettone anteriore, non riparato) sar\u00e0 la vettura inglese. Nel corso del pit-stop l\u2019alettone non verr\u00e0 sostituito, ma proprio la sosta ai box giocher\u00e0 un brutto scherzo allo scozzese, entrato insieme ad Alesi, visto che la fretta di uscire prima del transalpino lo porter\u00e0 a superare il limite di velocit\u00e0 di 80\u00a0km/h imposto per il transito in pit-lane: si preannuncia una penalit\u00e0 per lui. Poco dopo fa il suo pit-stop Berger, che per\u00f2 spegne inspiegabilmente il suo V12: l'austriaco se ne accorge subito, alza l\u2019indice per chiedere la messa in moto e sollecitare i meccanici a usare l\u2019avviatore.\nL'impresa riuscir\u00e0, ma nel frattempo le Williams e Alesi sono gi\u00e0 passati. L\u2019austriaco \u00e8 quarto, ma riesce a tornare sul podio dopo lo stop &amp; go inflitto a Coulthard. Tutti doppiati gli altri; completano la zona punti H\u00e4kkinen e Frentzen. Da segnalare, inoltre, una collisione tra Irvine e Mansell intorno a met\u00e0 gara che costringe entri i piloti a una sosta ai box supplementare e impedisce loro di conseguire punti iridati. Barrichello invece, che avrebbe potuto lottare per la 5\u00aa posizione, sar\u00e0 costretto al ritiro per un problema alla trasmissione.\nNote.\n\"Salvo indicazioni diverse le classifiche sono tratte da \""}
{"id": "2385914", "revid": "1573940", "url": "https://it.wikipedia.org/wiki?curid=2385914", "title": "Tauraco schalowi", "text": "Il turaco di Schalow (Tauraco schalowi ) \u00e8 un uccello della famiglia Musophagidae.\nSistematica.\n\"Tauraco schalowi\" non ha sottospecie, \u00e8 monotipico.\nDistribuzione e habitat.\nQuesto uccello \u00e8 vive nell'Africa centro-meridionale, dalla Repubblica Democratica del Congo e il Kenya fino alla Namibia, il Botswana e lo Zimbabwe."}
{"id": "2385917", "revid": "729019", "url": "https://it.wikipedia.org/wiki?curid=2385917", "title": "Dux Raetiae primae et secundae", "text": "Il Dux Raetiae primae et secundae era il comandante di truppe di limitanei nella diocesi dell'Italia annonaria. Suo diretto superiore era probabilmente al tempo della \"Notitia dignitatum\" (nel 400 circa), il \"comes Italiae\", che a sua volta obbediva sia al \"magister peditum praesentalis\" per le unit\u00e0 di fanteria, sia al \"magister equitum praesentalis\" per quelle di cavalleria.\nElenco unit\u00e0.\nEra a capo di 10 unit\u00e0 (o distaccamenti) di fanteria e 6 di cavalleria, come risulterebbe dalla \"Notitia dignitatum\":"}
{"id": "2385922", "revid": "765341", "url": "https://it.wikipedia.org/wiki?curid=2385922", "title": "Pallacanestro ai XIII Giochi dei piccoli stati d'Europa", "text": "I tornei di Pallacanestro ai XIII Giochi dei piccoli stati d'Europa si sono svolti dal 2 al 6 giugno 2009 al Palasport \"Eleftheria\" di Nicosia.\nPer la competizione maschile \u00e8 stato organizzato un torneo unico da sei squadre alla fine del quale verr\u00e0 determinato il vincitore. Per quella femminile invece un torneo da sole quattro squadre.\nCalendario.\nLe gare seguiranno il seguente calendario:\nTorneo maschile.\nIl torneo di Pallacanestro maschile ai XIII Giochi dei piccoli stati d'Europa si \u00e8 svolto dal 2 giugno al 6 giugno 2009 al palasport \"Helefteria\" di Nicosia.\nTorneo femminile.\nIl torneo di Pallacanestro femminile ai XIII Giochi dei piccoli stati d'Europa si \u00e8 svolto dal 2 al 6 giugno 2009 al palasport \"Helefteria\" di Nicosia."}
{"id": "2385923", "revid": "767487", "url": "https://it.wikipedia.org/wiki?curid=2385923", "title": "Contea di Broome (Australia)", "text": "La contea di Broome \u00e8 una delle quattro Local Government Areas che si trovano nella regione di Kimberley, in Australia Occidentale. Si estende su di una superficie di circa 55.796 chilometri quadrati ed ha una popolazione di 14.254 abitanti, la maggior parte dei quali risiede nel capoluogo Broome. Nella contea vi sono numerose comunit\u00e0 di aborigeni australiani."}
{"id": "2385926", "revid": "1573940", "url": "https://it.wikipedia.org/wiki?curid=2385926", "title": "Squatina squatina", "text": "Lo squadro o pesce angelo (Squatina squatina \u00e8 uno squalo della famiglia Squatinidae e dell'ordine Squatiniformes.\nAreale e habitat.\nVive nell'Oceano Atlantico Nordorientale, pi\u00f9 precisamente dalla zona di Svezia, Norvegia e Isole Shetland fino al Marocco. Abita anche nel Mediterraneo e presso le Canarie, a profondit\u00e0 non superiori a 150 metri.\nAspetto.\nIl maschio raggiunge lunghezze di 183\u00a0cm, la femmina di 244, anche se in genere la specie \u00e8 lunga 1.5 metri. La massa corporea pi\u00f9 grande mai registrata \u00e8 di 80\u00a0kg.\nComportamento.\nHa l'abitudine di giacere nascosto sul fondale, lasciando emergere soltanto gli occhi dalla sabbia o dal fango dove \u00e8 sepolto. Conduce una vita notturna e rimane sempre nelle vicinanze del fondale anche mentre si muove. Si nutre principalmente di pesci ossei, ma anche di razze, crostacei e molluschi. Nella parte settentrionale dell'areale, \u00e8 migratore stagionale.\nRiproduzione.\nLa specie \u00e8 ovovivipara, e la madre mette al mondo tra 9 e 20 cuccioli per volta.\nInterazioni con l'uomo.\nViene consumato fresco, essiccato e saltato dall'uomo. A volte se ne ricava anche squalene e farina di pesce.\nCon Regolamento CE 23/2010 la pesca della \"Squatina squatina\", \u00e8 diventata vietata.\nConservazione.\nNel Regno Unito questo squalo \u00e8 noto come \"monkfish\" ed \u00e8 stato venduto nei mercati fin dagli anni settanta. Nel febbraio del 2008 per\u00f2, il Ministro per la Biodiversit\u00e0 britannico Joan Ruddock ha annunciato che lo \"Squatina squatina\" avrebbe ricevuto protezione legale totale in base al \"Wildlife and Countryside Act\"."}
{"id": "2385930", "revid": "827882", "url": "https://it.wikipedia.org/wiki?curid=2385930", "title": "Quaresimali", "text": "Quaresimali \u00e8 il nome di diversi biscotti tradizionali italiani preparati, secondo la tradizione, durante il periodo religioso della Quaresima.\nIn particolare, sono tipici biscotti toscani o dolcetti liguri specialmente genovesi.\nL'impasto dei biscotti toscani \u00e8 composto da chiare d'uovo, zucchero e polvere di cacao e cotto in forno. La particolarit\u00e0 dei quaresimali consiste nella loro forma a lettere dell'alfabeto.\nI dolcetti genovesi sono invece realizzati con pasta di mandorle, zucchero, acqua di fiori d'arancio, albume d'uovo, farina, semi di finocchio, guarniti poi con zucchero \"fondant\" al gusto di maraschino, pistacchio, limone o caff\u00e8, come ancor oggi \u00e8 possibile vedere in diverse storiche confetterie-pasticcerie del capoluogo ligure.\nL'origine di preparare dei dolci quaresimali genovesi risale al 1500 circa, quando le suore del convento di San Tommaso lavoravano la pasta di mandorla con lo zucchero senza aggiungere prodotti animali perch\u00e9 proibito dalla religione cattolica nei quaranta giorni antecedenti la Pasqua. In questo modo si potevano gustare dolci senza trasgredire alle regole.\nAltre varianti si possono trovare in Campania, e in Sicilia. \nIn Sicilia i quaresimali sono biscotti secchi preparati con farina, farina di mandorle, zucchero e albumi, arricchiti da mandorle e cannella, simili ai cantuccini per forma e sapore.\nIl marzapane, cio\u00e8 l'impasto di mandorle macinate con zucchero, proviene dal Mediterraneo orientale e la sua popolarit\u00e0 dovette quindi diffondersi in relazione ai traffici commerciali dei maggiori centri italiani, specie delle repubbliche marinare, durante il Medioevo. "}
{"id": "2385931", "revid": "729019", "url": "https://it.wikipedia.org/wiki?curid=2385931", "title": "Martin Model 146", "text": "Il Martin Model 146 fu un bombardiere medio degli anni che precedettero la seconda guerra mondiale. Fu preparato in un solo esemplare per un concorso indetto dagli USAAC al fine di dotare le forze aeree di un bombardiere a lungo raggio che potesse attaccare forze navali in avvicinamento alle coste statunitensi continentali o dei territori insulari come le Hawaii o le isole Aleutine. L'unico prototipo per\u00f2 non ottenne la commessa e serv\u00ec solo da banco di prova volante.\nStoria.\nL'8 agosto 1934, la United States Army Air Corps (USAAC) avanz\u00f2 la richiesta di realizzazione di un bombardiere plurimotore che sostituisse il Martin B-10.\nGli Air Corps stavano cercando un velivolo in grado di rinforzare le flotte aeree nelle Hawaii, a Panama e in Alaska, come risposta alla possibile minaccia di una flotta nemica verso le coste attraverso un velivolo dalla grande autonomia e da una altrettanto grande capacit\u00e0 di carico. Il progetto inizialmente si chiamava XBLR-1 (\"Experimental Bomber Long Range,Nr. 1\" - bombardiere sperimentale a lunga distanza n. 1), che fu poi abbreviato in Progetto A. La Boeing realizz\u00f2 il Modello 294, che venne denominato Boeing XB-15, che vol\u00f2 per la prima volta il 15 ottobre 1937, venendo accettato nel marzo 1938, ma fu giudicato troppo complesso e costoso.\nDi conseguenza, otto settimane dopo, con la circolare 35-26 venne emanata una nuova specifica per un aereo pi\u00f9 semplice ed economico. I requisiti prevedevano la capacit\u00e0 di trasportare un carico adeguato di bombe a una quota di per 10 ore con una velocit\u00e0 massima di almeno 320 km/h. Erano desiderate, ma non richieste, un'autonomia di e una velocit\u00e0 di 400 km/h. Non venivano poste obiezioni alla realizzazione di quadrimotori, anche se l'ordine finale sarebbe stato per 185 bimotori o 65 quadrimotori. La vittoria della competizione sarebbe stata decisa da un volo a Wright Field a Dayton, nell'Ohio. La Boeing propose il Douglas DB-1 e la Martin il Model 146.\nNei test, il progetto quadrimotore della Boeing, il \"Model 299\" che diventer\u00e0 il futuro Boeing B-17 Flying Fortress, dimostr\u00f2 delle prestazioni superiori rispetto al bimotore DB-1 e al Model 146 e l'allora Maggior Generale Frank Maxwell Andrews si convinse che le capacit\u00e0 a lungo raggio dell'aereo quadrimotore sarebbero state pi\u00f9 efficienti dei bimotori con autonomia inferiore. Questa opinione venne condivisa dagli altri ufficiali i quali, ancora prima che finisse la competizione tra i prototipi, suggerirono l'acquisto di 65 B-17.\nLe speranze della Boeing di concludere il contratto di fornitura svanirono in un catastrofico incidente di volo: Il Capo di Stato Maggiore Malin Craig cancell\u00f2 l'ordine di 65 B-17 e ordin\u00f2 133 velivoli B-18 Bolo della Douglas ma il Model 146 non fu comunque il vincitore. L'unico prototipo serv\u00ec alla Martin per accumulare esperienza che verr\u00e0 poi trasferita nel futuro \"Model 179\", che verr\u00e0 classificato come Martin B-26."}
{"id": "2385939", "revid": "1573940", "url": "https://it.wikipedia.org/wiki?curid=2385939", "title": "Tauraco corythaix", "text": "Il turaco verde del Sudafrica o turaco di Knysna (Tauraco corythaix ) \u00e8 un uccello della famiglia dei Musophagidae.\nSistematica.\n\"Tauraco corythaix\" ha due sottospecie:\nAspetti morfologici.\n\u00c8 un turaco di 40\u201342\u00a0cm, dal piumaggio verde brillante uniforme; ha due linee bianche, molto appariscenti, sotto e di lato agli occhi; un cerchio rosso scuro circonda l'occhio bruno. Ha un becco piccolo ma robusto rosso-arancio. In volo si notano le penne primarie anch'esse di un rosso brillante. Possiede un'alta cresta verde e una lunga coda. I due sessi sono simili.\nDistribuzione e habitat.\nQuesto uccello vive nel sud e ad est del Sudafrica, dove frequenta le foreste sempreverdi.\nBiologia.\nSi ciba principalmente di frutti, ma talvolta anche di insetti e di vermi terrestri. Depone due uova in un nido piatto fatto di rametti costruito in cima agli alberi."}
{"id": "2385940", "revid": "270129", "url": "https://it.wikipedia.org/wiki?curid=2385940", "title": "Neuro-oncologia", "text": ""}
{"id": "2385942", "revid": "729019", "url": "https://it.wikipedia.org/wiki?curid=2385942", "title": "Muscolo sfintere anale esterno", "text": "Nell'anatomia umana il muscolo sfintere anale esterno (chiamato anche sfintere di Ganci) \u00e8 un anello muscolare che si ritrova all'esterno del canale anale.\nAnatomia.\nLungo dagli 8 ai 10\u00a0cm, \u00e8 composto da lunghi fasci in tre livelli:\nPatologia.\nL'anismo \u00e8 un'anomalia di contrazione del muscolo."}
{"id": "2385945", "revid": "599", "url": "https://it.wikipedia.org/wiki?curid=2385945", "title": "Technology Entertainment Design", "text": ""}
{"id": "2385956", "revid": "180559", "url": "https://it.wikipedia.org/wiki?curid=2385956", "title": "OLB5", "text": "OLB5 \u00e8 l'identificativo di una stazione radio della Repubblica Ceca che trasmette il segnale di tempo.\nLa stazione radio \"OLB5\" \u00e8 sita a Pod\u011bbrady e trasmette il segnale di tempo originato dall'orologio di OMA a Liblice, nel Distretto di M\u011bln\u00edk.\nLa stazione trasmette nella banda delle Onde corte sulla frequenza di 3170\u00a0kHz con una potenza di 1\u00a0kW."}
{"id": "2385957", "revid": "182396", "url": "https://it.wikipedia.org/wiki?curid=2385957", "title": "Diocesi (storia romana)", "text": ""}
{"id": "2385966", "revid": "1573940", "url": "https://it.wikipedia.org/wiki?curid=2385966", "title": "Tauraco leucolophus", "text": "Il turaco crestabianca (Tauraco leucolophus ) \u00e8 un uccello della famiglia Musophagidae.\nSistematica.\n\"Tauraco leucolophus\" non ha sottospecie, \u00e8 monotipico.\nDistribuzione e habitat.\nQuesto uccello \u00e8 vive nell'Africa centrale, dalla Nigeria e il Sudan fino alla Repubblica Democratica del Congo e il Kenya."}
{"id": "2385967", "revid": "287204", "url": "https://it.wikipedia.org/wiki?curid=2385967", "title": "I quattro cavalieri dell'Apocalisse (film)", "text": ""}
{"id": "2385968", "revid": "1305772", "url": "https://it.wikipedia.org/wiki?curid=2385968", "title": "I quattro cavalieri dell'Apocalisse", "text": ""}
{"id": "2385972", "revid": "24168072", "url": "https://it.wikipedia.org/wiki?curid=2385972", "title": "Quattro cavalieri dell'Apocalisse", "text": ""}
{"id": "2385973", "revid": "287204", "url": "https://it.wikipedia.org/wiki?curid=2385973", "title": "Maksim \u010cudov", "text": "Nelle liste IBU \u00e8 registrato come Maxim Tchoudov.\nBiografia.\nOriginario di Ufa, inizi\u00f2 a praticare biathlon a livello agonistico nel 1998. In Coppa del Mondo esord\u00ec il 23 gennaio 2005 nella sprint di Anterselva (29\u00b0), conquist\u00f2 il primo podio il 15 dicembre successivo nell'individuale di Osrblie (2\u00b0) e la prima vittoria il 10 dicembre 2006 nella staffetta di Hochfilzen.\nPartecip\u00f2 ai XX Giochi olimpici invernali di , ma con i suoi ventitr\u00e9 anni insidiare i veterani al comando, arrivando 9\u00ba nella sprint e nell'inseguimento vinti rispettivamente da Sven Fischer e Vincent Defrasne, 15\u00b0 nella partenza in linea vinta da Michael Greis e 32\u00b0 nell'individuale.\nAi Mondiali del 2007 ad Anterselva vinse (dietro a Ole Einar Bj\u00f8rndalen) la medaglia d'argento nell'inseguimento e con la nazionale russa colse l'oro nella staffetta. L'anno successivo ai Mondiali di \u00d6stersund vinse la sprint, davanti ai norvegesi Halvard Hanevold e Bj\u00f8rndalen, e la medaglia d'argento nell'inseguimento. Come l'anno precedente, vinse l'oro nella staffetta e complet\u00f2 il medagliere con il bronzo che si aggiudic\u00f2 nella partenza in linea: con questo bilancio \u010cudov fu l'atleta pi\u00f9 medagliato in campo maschile in quell'edizione dei Mondiali.\nAll'edizione del 2009 in Corea del Sud invece riusc\u00ec a ottenere solamente l'argento nell'inseguimento, partendo per 5\u00b0; nella stessa stagione per\u00f2 riusc\u00ec ad arrivare in 5\u00aa posizione nella classifica generale di Coppa, migliorando il 7\u00ba posto della stagione precedente.\nAi XXI Giochi olimpici invernali di vinse il bronzo nella staffetta 4 x 7,5 km, in squadra con Ivan \u010cerezov, Anton \u0160ipulin ed Evgenij Ustjugov.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale\nSP = sprint\nPU = inseguimento\nRL = staffetta"}
{"id": "2385975", "revid": "1543377", "url": "https://it.wikipedia.org/wiki?curid=2385975", "title": "Adib Taherzadeh", "text": "Biografia.\nTaherzadeh nacque a Yazd, in Iran, in una famiglia bahai. Frequent\u00f2, presso l'Universit\u00e0 di Teheran, i corsi di ingegneria elettrica che complet\u00f2 con ulteriori studi di perfezionamento a Coventry in Inghilterra.\nFermatosi nel Regno Unito vi lavor\u00f2 come ingegnere capo presso un complesso industriale dal 1950 al 1984.\nFece parte dell'Assemblea Spirituale Nazionale bahai britannica dal 1960 al 1971.\nFu eletto nell'Assemblea Spirituale Nazionale della Repubblica d'Irlanda nel 1972 quando questa si costitu\u00ec e nel 1976 fu nominato nel Consiglio Europeo Bahai.\nNel 1988 fu eletto alla Casa Universale di Giustizia di Haifa."}
{"id": "2385978", "revid": "767487", "url": "https://it.wikipedia.org/wiki?curid=2385978", "title": "Fellype Gabriel", "text": ""}
{"id": "2385979", "revid": "599013", "url": "https://it.wikipedia.org/wiki?curid=2385979", "title": "Bruno Castellani", "text": "Carriera.\nHa esordito in Serie A con la maglia della il 6 ottobre 1929 in Triestina- (0-1).\nHa giocato in massima serie anche con le maglie di Torino, ed ."}
{"id": "2385980", "revid": "1924342", "url": "https://it.wikipedia.org/wiki?curid=2385980", "title": "Hebe Tien", "text": "\u00c8 conosciuta come membro del gruppo pop femminile taiwanese delle S.H.E.\nBiografia.\nLo staff del programma TV 'Cruel Stage' ha incoraggiato Hebe Tien a partecipare alla sua gara televisiva per cantanti. Durante il primo round della gara, la sua voce ha iniziato ad interrompersi durante la canzone 'Return Home'. Hebe ha quindi deciso di cantare una canzone con un tono pi\u00f9 basso nel round finale del programma. La canzone che scelse era quella della cantante di Singapore Kit Chan, \"Loving You\", in cinese \"Xi Huan Ni\" (\u559c\u6b61\u4f60).\nTuttavia, visto che la canzone non le era completamente familiare, dimentic\u00f2 circa 10 secondi del testo finale della canzone, e questo errore le cost\u00f2 tutta l'esibizione. Ci\u00f2 nonostante, il produttore dello spettacolo apprezz\u00f2 la sua forte personalit\u00e0 e la potenza vocale. Come risultato, Hebe fu invitata a far parte delle S.H.E, ed insieme a Selina Ren e Ella Chen fu messa sotto contratto dall'etichetta discografica taiwanese HIM International Music.\nNel 2014 ha ricevuto l'MTV Europe Music Award al miglior artista taiwanese.\nCuriosit\u00e0.\nIl drama si \u00e8 felicemente concluso nella Cina continentale, a Taiwan, Hong Kong, Malaysia e Singapore, ed \u00e8 anche disponibile in DVD dalla met\u00e0 del 2008."}
{"id": "2385984", "revid": "599013", "url": "https://it.wikipedia.org/wiki?curid=2385984", "title": "Antonio Bonesini", "text": "Carriera.\nHa esordito in Serie A con la maglia della ACF Fiorentina il 4 ottobre 1931 in Genoa-Fiorentina (1-1).\nHa giocato in massima serie anche con la maglia del , con cui segn\u00f2 il 1\u00ba novembre 1936 nel pareggio casalingo contro il per 1-1, in una gara valevole per il campionato di Serie B."}
{"id": "2385985", "revid": "1652134", "url": "https://it.wikipedia.org/wiki?curid=2385985", "title": "Oregina", "text": "Oregina (\"O\u00eaginn-a\" in ligure ) \u00e8 un quartiere di Genova, situato sulla collina soprastante la stazione di Genova Piazza Principe. Il quartiere, abitato sin dal XVI secolo, si \u00e8 sviluppato in particolare a partire dalla fine del XIX secolo, mentre la parte a ponente che confina col Lagaccio \u00e8 di epoca successiva. Amministrativamente fa parte del Municipio I Centro Est.\nDescrizione del quartiere.\nToponimo.\nSecondo la tradizione, il nome del quartiere deriverebbe dall'invocazione \"O Regina!\", riportata su un'immagine o una statua della Madonna collocata anticamente in cima alla collina, invocazione abitualmente ripetuta dai viandanti in segno di omaggio alla Vergine. Col tempo tale locuzione, contratta in una sola parola, avrebbe finito per designare il luogo stesso dove si trovava l'immagine, nel quale in seguito sarebbe sorta la chiesetta della Nostra Signora di Loreto.\nTerritorio.\nIl territorio del quartiere presenta una morfologia molto variegata: l'\"unit\u00e0 urbanistica\" di Oregina si estende su entrambi i versanti del crinale che, scendendo dal Forte Castellaccio, separa le valli del Lagaccio e del rio Sant'Ugo. Lungo questo crinale, percorso dalla Salita di Oregina, una caratteristica \"cr\u00eauza\" che risale la collina dalla stazione Principe, sorgono il santuario N.S. di Loreto, con il suo piazzale panoramico, e poco pi\u00f9 a monte un altro punto panoramico, comunemente detto \"a riunda\", il Belvedere Gerolamo Da Passano. Presenta quindi caratteristiche diverse, che vanno dal tratto collinare alto, situato in prossimit\u00e0 del monte Righi, sino a quello a poche decine di metri dal mare, in prossimit\u00e0 della stazione ferroviaria di Genova Principe.\nIl territorio di Oregina si estende anche, nella parte pi\u00f9 a ponente, fino al versante destro della valle del Lagaccio, raggiungendo le mura di Begato. Quest'area verde, quasi interamente incontaminata, comprende gran parte del \"Parco urbano delle mura\" (Parco del Peralto) e due delle pi\u00f9 imponenti strutture del sistema di difesa della Repubblica di Genova, i forti Begato e Sperone.\nIl quartiere confina con quello del Lagaccio a sud-ovest, Rivarolo a nord-ovest, Staglieno a nord-est, Castelletto a est e Pr\u00e8 a sud. Pi\u00f9 specificamente, a est il confine con il quartiere di Castelletto \u00e8 costituito dall'asse di via Paleocapa e la parte iniziale di Via Napoli, Salita San Barnaba e via al Castellaccio. A sud ovest la parte conclusiva di via Napoli separa Oregina dal quartiere del Lagaccio. L'asse di salita della Provvidenza, e in particolare il muraglione a monte della stazione ferroviaria di Genova Principe, delimitano il quartiere a sud-est verso Pr\u00e8.\nUn lungo tratto delle mura seicentesche che corrono sui crinali (Mura di Begato, Mura dello Sperone e Mura del Castellaccio) delimita il confine con i quartieri di Rivarolo e Staglieno, ma non esistono strade di collegamento carrabili dirette tra Oregina, la Val Polcevera e la Val Bisagno, pur essendo presenti vari sentieri nella collina.\nStoricamente la zona di Oregina era compresa nel sestiere di San Teodoro, uno dei sei in cui era suddivisa la citt\u00e0 di Genova, e solo negli anni settanta del Novecento fu staccata andando a formare - con il quartiere del Lagaccio - la nuova circoscrizione \"Oregina-Lagaccio\", oggi compresa nel Municipio I Centro Est.\nDemografia.\nL'antico sestiere di San Teodoro era quello pi\u00f9 incontaminato e meno popolato della citt\u00e0, e in questo contesto la zona di Oregina, tranne qualche insediamento di religiosi, rimase poco urbanizzata sino alla fine dell'Ottocento e ai primi decenni del Novecento.\nAl censimento del 1971 la popolazione della circoscrizione risult\u00f2 di 36.728 abitanti: da allora si \u00e8 registrata una diminuzione, superiore a quella rilevata nel territorio comunale, che ha portato tra il 1981 e il 2001 la circoscrizione a perdere circa un quinto della popolazione. Nel quartiere del Oregina il calo \u00e8 stato del 12,6% nel periodo 1991-2001, con 13.214 abitanti censiti nel 2001. Al 31 dicembre 2010, tuttavia, la popolazione risultava di 12.659 abitanti, in aumento rispetto agli anni precedenti, dopo il periodo di flessione.\nStoria.\nAntichit\u00e0.\nLa zona dell'attuale quartiere di Oregina, collocata all'esterno delle mura cittadine e inglobata nella cerchia difensiva nel Seicento, vide una prima urbanizzazione documentata nel XVI secolo. Cos\u00ec la descrive nel 1537 Agostino Giustiniani, vescovo e storico, nei suoi \"Annali\":\nL'accesso alla collina era garantito dalla ripida cr\u00eauza, ancora oggi percorribile, di Salita Oregina, che partendo dalla porta di San Tommaso (piazza Principe) seguiva esternamente il recinto delle mura cinquecentesche giungendo al bastione del forte di San Giorgio, che dal 1818 ospita l'osservatorio meteorologico e astronomico della Marina. A partire dagli ultimi anni del XVI secolo, sulla sommit\u00e0 del colle fu costruita una cappella dedicata alla Madonna di Loreto, che intorno alla met\u00e0 del secolo successivo fu inglobata in una grande chiesa con annesso un convento francescano.\nOttocento.\nL'assetto urbanistico della zona, adibito prevalentemente all'agricoltura e all'allevamento, non ebbe a subire cambiamenti sostanziali sino alla met\u00e0 dell'XIX secolo.\nNel 1857 la chiesa di Nostra Signora della Provvidenza fu ampliata con la messa in opera di un conservatorio.\nLa manifestazione patriottica del 10 dicembre 1847.\nUn importante evento storico, dal significato altamente simbolico per il Risorgimento italiano, ebbe luogo in Oregina il 10 dicembre 1847, quando sul piazzale del santuario di Nostra Signora di Loreto fu pubblicamente eseguito per la prima volta nella storia \"Il Canto degli italiani\", attuale inno italiano.\nQuel giorno, patrioti provenienti da ogni parte d'Italia convennero a Genova per partecipare a una manifestazione che intendeva commemorare il 101\u00ba anniversario della rivolta del 1746, conclusasi con la cacciata degli occupanti austriaci a seguito del celebre episodio del Balilla. L'intento dei patrioti era soprattutto di sensibilizzare il re Carlo Alberto di Savoia e le autorit\u00e0 sabaude ad aderire alla causa dell'unit\u00e0 d'Italia.\nUn lungo corteo - le cronache del tempo parlano di circa 32.000 persone, mentre altre 40.000 vi avrebbero assistito lungo il percorso - part\u00ec dalla spianata dell'Acquasola e arriv\u00f2 sul piazzale della chiesa di Oregina. Tra i partecipanti, lo stesso Goffredo Mameli e tra i principali animatori della manifestazione Luigi Paris con le bandiere tricolori della Giovine Italia, poi donate al santuario. Nell'occasione furono intonati canti patriottici e la banda municipale \"Casimiro Corradi\" di Sestri Ponente esegu\u00ec, per la prima volta in pubblico, \"Il Canto degli italiani\", composto pochi mesi prima da Mameli e musicato da Michele Novaro, che quasi un secolo dopo sarebbe diventato l'inno nazionale italiano.\nA ricordo dell'avvenimento, nel 2010 il Comune di Genova ha intitolato la scalinata antistante al piazzale del santuario al \"Canto degli Italiani\".\nEdificazione di Via Napoli.\nNell'ottica dell'ampliamento urbanistico della citt\u00e0 di Genova, il quartiere di Oregina fu interessato dalla messa in opera di Via Napoli, la principale arteria del quartiere lato monte. La strada fu tracciata alla fine del XIX secolo e ultimata, nei tratti delle odierne Via Bari e Via Bologna, all'inizio del secolo seguente.\nNovecento.\nNei primi anni del Novecento la zona era prevalentemente verdeggiante, e i prati intorno al santuario erano meta tradizionale di scampagnate festive. A ricordo di ci\u00f2 resta il toponimo \"via ai Prati d'Oregina\", una strada che si insinua tra gli edifici pi\u00f9 recenti.\nLa prima urbanizzazione moderna.\nSulla scia dei progetti del secolo precedente, a partire dagli anni dieci del Novecento la zona fu oggetto di un'importante opera di ampliamento urbanistico. Nel 1911, l'Istituto Autonomo Case Popolari inizi\u00f2 una significativa urbanizzazione dell'area a ponente, nel tratto da Principe alta fino all'area intorno Via Napoli, zona che presenta i palazzi di maggior pregio architettonico ed \u00e8 oggi nota come Oregina antica (via Sant'Ugo, corso Ugo Bassi, via Spinola, via Avezzana, via Almeria, via Sapri, e le cr\u00eauze circostanti). Questa prima fase si concluse nel 1936.\nL'urbanizzazione del secondo dopoguerra.\nNel secondo dopoguerra, e in particolare negli anni cinquanta e sessanta, nelle zone a ponente del quartiere, fino ad allora non sfruttate a scopi residenziali, sorsero numerose nuove costruzioni per rispondere all'aumento della popolazione dovuta al boom economico, che aveva portato un deciso incremento delle nascite e dell'immigrazione dalle campagne e dalle regioni dell'Italia meridionale. Inizialmente le zone interessate furono quelle di via Balestrazzi, via Paleocapa, via Vesuvio e soprattutto la seconda parte di via Napoli, aperta all'inizio del secolo come prolungamento a ponente della signorile \"circonvallazione a monte\". Altri edifici furono costruiti dallo stato italiano per i profughi istriani in via Paolo della Cella.\nSuccessivamente l'INA-Casa estese le costruzioni alle zone intorno al santuario (via Fracchia, via Boine) e negli anni sessanta in aree ancora pi\u00f9 a monte (via Costanzi); le nuove case furono in gran parte utilizzate da liguri provenienti dai paesi dell'entroterra e da immigrati da altre regioni.\nLa \"comunit\u00e0 di Oregina\".\nAll'inizio degli anni settanta nel quartiere sorse, intorno alla figura di padre Agostino Zerbinati, una comunit\u00e0 cristiana di base che avvi\u00f2 uno dei primi dialoghi tra cattolici e comunisti. Il fenomeno delle comunit\u00e0 cristiane di base, che intendevano porsi in alternativa alle gerarchie ecclesiastiche nel segno del rinnovamento e di una piena adesione al Vangelo, si era sviluppato in Italia a partire dal 1968, con il caso dell'Isolotto di don Enzo Mazzi.\nIntorno a padre Agostino Zerbinati, frate francescano e parroco di N.S. di Loreto, ed al vice-parroco Vincenzo Podest\u00e0, che avevano accolto nei locali della parrocchia il Movimento di San Camillo, si and\u00f2 formando una comunit\u00e0 di base, osteggiata dalle gerarchie ecclesiastiche, che dapprima trasferirono i due frati e poi, avendo questi rifiutato il provvedimento, li sospesero \"a divinis\".\nI due religiosi, ormai in aperta rottura con la curia genovese, iniziarono a celebrare la messa in una piazza del quartiere, con il sostegno di numerosi fedeli della loro ex parrocchia; tuttavia col tempo la forza di questa comunit\u00e0, come di altre sorte in Italia a quel tempo, si affievol\u00ec e a poco a poco si spense. Ormai ex sacerdote, Agostino Zerbinati si spos\u00f2 e fu assunto nell'ufficio provveditorato dell'Ospedale Evangelico di Castelletto; mor\u00ec nel 2008. Anche Vincenzo Podest\u00e0 venne assunto all'O.E.I. come refertatore nel laboratorio analisi.\nGli \"anni di piombo\".\nTra la fine degli anni settanta e l'inizio degli anni ottanta il quartiere \u00e8 stato teatro di due importanti episodi legati ai cosiddetti anni di piombo: l'omicidio di Guido Rossa e l'\"irruzione di via Fracchia\".\nIl 24 gennaio 1979, le Brigate Rosse assassinarono sotto casa, in via Ischia, l'operaio dell'Italsider di Cornigliano e attivista sindacale della CGIL Guido Rossa, responsabile ai loro occhi di aver denunciato Francesco Berardi, un brigatista infiltrato all'interno dello stabilimento Italsider. Un piccolo monumento ricorda il tragico episodio.\nL'anno seguente, il 28 marzo 1980, il \"Nucleo Speciale Antiterrorismo\" del generale Carlo Alberto dalla Chiesa individu\u00f2 un covo delle Brigate Rosse in un appartamento al civico 12 di via Fracchia, a poche decine di metri dal luogo nel quale era stato assassinato Guido Rossa. Nello scontro a fuoco che segu\u00ec l'irruzione nell'appartamento rimasero uccisi i brigatisti Riccardo Dura, ritenuto uno degli esecutori materiali dell'assassinio di Guido Rossa, Lorenzo Betassa, Piero Panciarelli e Annamaria Ludmann, l'insospettabile proprietaria dell'appartamento.\nLe riqualificazioni moderne.\nA partire dai primi anni 2000 sono stati realizzati importanti interventi di riqualificazione urbanistica, che hanno dato luogo all'odierna struttura urbanistica del quartiere. Tra questi: la creazione dei Giardini Lo Giudice in Via Sapri, sede anche di eventi ricreativi; dei giardini Don Acciai in Piazza dei Popoli, anch'essi sede di attivit\u00e0 cittadine; la lastricatura di Via Sapri e la riqualificazione di Salita Oregina.\nMonumenti e luoghi d'interesse.\nArchitetture religiose.\nNel quartiere di Oregina si trovano quattro chiese cattoliche parrocchiali, che fanno parte dell'omonimo vicariato dell'arcidiocesi di Genova. Tranne il santuario di N.S. di Loreto, che risale al Seicento, le altre chiese sono state costruite nel Novecento a seguito dell'espansione urbanistica.\nSantuario di Nostra Signora di Loreto.\nIl santuario di Nostra Signora di Loreto, comunemente detto \"santuario di Oregina\", sorge al culmine di salita Oregina, affacciata su un ampio piazzale panoramico con alberi secolari.\nLe origini del santuario sono collegate ad una piccola cappella eretta nel 1634 da alcuni monaci. Questa chiesetta, che venne costruita vicino a un muro dove era dipinta una Madonna, richiamava, da un punto di vista architettonico, la basilica della Santa Casa di Loreto, da cui si \u00e8 diffuso il culto della Madonna di Loreto.\nPoco dopo la comunit\u00e0 religiosa originaria fu sciolta e la chiesetta fu affidata ai frati minori francescani. Nel 1635 venne deciso di ampliare l'edificio religioso esistente con la costruzione di un vero e proprio santuario dedicato a Nostra Signora di Loreto, realizzato tra il 1650 ed il 1655, periodo in cui a Genova furono erette o ampliate diverse chiese dedicate alla Madonna.\nL'originaria chiesetta di 9 m per 4 m venne inclusa nel nuovo santuario; pi\u00f9 precisamente, l'altare dell'antica cappella divent\u00f2 il centro della nuova costruzione.\nIl santuario di Nostra Signora di Loreto ha pianta ottagonale allungata sprovvista di presbiterio absidale. Gli interni sono sobri, e questa sobriet\u00e0 \u00e8 stata accentuata da alcuni lavori che sono stati eseguiti durante i secoli. La facciata, caratterizzata da lesene laterali e decorazioni nella parte superiore, \u00e8 stata realizzata nel 1707. Sempre nel XVIII secolo \u00e8 stata costruita la scalinata d'ingresso.\nChiesa dei Santi Tommaso Apostolo e Leone.\nLa chiesa intitolata ai SS. Tommaso apostolo e Leone, che si trova nella parte bassa del quartiere, in via Almeria, riprende il titolo parrocchiale dell'antica chiesa intitolata all'apostolo Tommaso, che sorgeva alla foce dell'omonimo rivo, dov'\u00e8 ora piazza Principe, demolita nel 1884 a seguito dell'ampliamento del porto e l'aperturta delle nuove strade a mare.\nL'attuale chiesa, in stile neoromanico, fu costruita a partire dal 1905, su disegno dell'architetto palermitano Giacomo Misuraca e inaugurata, a lavori ancora in corso, dall'arcivescovo Edoardo Pulciano il 3 dicembre dello stesso anno.\nI lavori procedettero a rilento e tra riprese e interruzioni si conclusero solo nel 1929. L'edificio, nuovamente inaugurato il 7 luglio 1929 dall'arcivescovo Carlo Dalmazio Minoretti, sub\u00ec gravi danni per un bombardamento nella notte tra il 7 e l'8 agosto 1943 e fu restaurato nell'immediato dopoguerra. Il nuovo altare maggiore, opera di G.B. Airaldi, fu consacrato dal cardinale Giuseppe Siri il primo maggio del 1954. All'interno sono conservate alcune opere d'arte provenienti dall'antica chiesa di S. Tommaso: una statua cinquecentesca di Santa Limbania, un gruppo marmoreo raffigurante \"Cristo e San Tommaso\", di Guglielmo Della Porta (1515-1577) e un'urna cineraria romana.\nChiesa di N.S. della Provvidenza.\nSi trova nella zona di espansione urbanistica, in via Vesuvio; una prima cappella provvisoria, in legno, era sorta nella zona di via Napoli nel 1962 e fu eretta in parrocchia dal cardinale Siri nel gennaio del 1963. Nel frattempo fu costruita in via Vesuvio la nuova chiesa, strutturata su due piani, inaugurata nel 1969.\nNella notte del 6 aprile 1974 a causa di un incendio scoppiato nella canonica persero la vita il parroco don Antonio Acciai, l'anziana madre e il curato don Orazio Chiapparo.\nAlla memoria di don Acciai, sacerdote impegnato in ambito sociale, e non solo religioso, a favore dei nuovi residenti che in quegli anni andavano popolando il quartiere, \u00e8 intitolato il ponte che collega via Napoli e via Bari, nell'attiguo quartiere del Lagaccio. Nell'incendio anche la chiesa riport\u00f2 seri danni e fu ricostruita dieci anni dopo per iniziativa del nuovo parroco don Marco Granara. La chiesa, a forma di vela, costruita su progetto dell'architetto P. Costantino Ruggeri, fu consacrata dal cardinale Siri il 15 giugno 1984.\nChiesa di Santa Caterina da Genova.\nLa chiesa, che si trova in via Napoli, trae origine da una cappella dedicata a S. Caterina Fieschi, dipendente dalla parrocchia di S. Tommaso, aperta nel 1912 in Salita Oregina, e da un secondo luogo di culto provvisorio, aperto nel 1919 nei fondi di un caseggiato. Nel dopoguerra fu decisa la costruzione della chiesa: i lavori iniziarono nel dicembre 1956 e furono completati nel 1959. Il nuovo edificio di culto fu consacrato dal cardinale Siri il 25 aprile dello stesso anno.\nIn attesa della costruzione della nuova chiesa, nel novembre del 1955 era gi\u00e0 stata creata la parrocchia con il titolo di S. Caterina da Genova.\nIl progetto fu affidato all'ingegner Mario Lab\u00f2, mentre il campanile \u00e8 opera di Luigi Carlo Daneri.\nAll'interno, una statua della Madonna della Guardia, di Antonio Canepa; il crocifisso dietro all'altare maggiore e la Via Crucis sono opera di Sandro Cherchi, mentre il fonte battesimale, dono dell'arcivescovo, proviene dalla Basilica dell'Immacolata.\nNel 2019, la chiesa \u00e8 stata sottoposta ad importanti interventi di ristrutturazione che hanno interessato tutte le zone dell'edificio. Il costo della ristrutturazione, di \u20ac 66.000, \u00e8 stato finanziato in parte dall'attuale parroco Don Paolo. Il 23 dicembre 2019 la chiesa \u00e8 stata re-inaugurata alla presenza dell'arcivescovo Angelo Bagnasco.\nArchitetture militari.\nIstituto Idrografico della Marina.\nL'edificio che ospita l'Istituto Idrografico della Marina fu costruito intorno al 1860 sui resti del forte San Giorgio, che era stato eretto dal governo sabaudo dopo l'annessione della Repubblica Ligure al Regno di Sardegna sull'omonimo bastione delle mura cinquecentesche. Il forte, semidistrutto dagli insorti genovesi durante i moti del 1849, rimase in abbandono per alcuni anni fino alla decisione di realizzarvi un osservatorio astronomico, il cui progetto fu approvato nel 1859.\nL'edificio, che incombe con le sue alte mura su salita Oregina, dal 1872, anno della sua fondazione, divenne sede dell\"'Ufficio Idrografico della Regia Marina\", che nel 1899 avrebbe assunto la denominazione di \"Istituto Idrografico della Regia Marina\".\nL'istituto conserva una biblioteca composta di oltre 35000 volumi, su argomenti di carattere marinaro.\nMura seicentesche.\nL'area dell'unit\u00e0 urbanistica di Oregina comprende tutta la parte a monte della valle del Lagaccio, contornata da un lungo tratto delle seicentesche \"Mura Nuove\", che delimitano il quartiere verso la Val Polcevera e la Val Bisagno.\nQuesto tratto di mura comprende parte delle \"Mura di Begato\", le \"Mura dello Sperone\" e parte delle \"Mura del Castellaccio\", inglobando due delle principali fortezze del sistema difensivo genovese, il Forte Begato e il Forte Sperone, punto culminante della cinta muraria.\nLungo i versanti della valle del Lagaccio restano i ruderi di alcune polveriere ottocentesche. Una di queste costruzioni, ristrutturata, ospita un ristorante.\nQuesta parte del quartiere, non urbanizzata, \u00e8 compresa nel \"Parco Urbano delle Mura\" ed \u00e8 attraversata da un percorso escursionistico attrezzato che viene utilizzato anche da amanti dello jogging ma ne \u00e8 attualmente vietato l'uso come pista ciclabile.\nForte Begato.\nIl forte Begato, costituito da una grande caserma quadrangolare con quattro bastioni agli angoli ed un cortile centrale, fu costruito dal governo sabaudo tra il 1818 e il 1830 su un pianoro, gi\u00e0 compreso nella cinta muraria seicentesca, che domina l'omonimo paese, frazione del quartiere polceverasco di Rivarolo.\nDismesso dal demanio militare nel 1914, come l'intero sistema difensivo genovese, durante la prima guerra mondiale vi furono internati i prigionieri di guerra austriaci e nella seconda guerra mondiale vi furono collocate delle postazioni contraeree.\nRecentemente \u00e8 stato restaurato, ma per problemi burocratici continua a restare chiuso al pubblico e praticamente abbandonato a s\u00e9 stesso.\nForte Sperone.\nIl forte Sperone, che per la sua posizione dominante era una delle strutture pi\u00f9 importanti delle fortificazioni di Genova, \u00e8 situato sulla cima del monte Peralto, nel punto d'incontro dei due rami della cinta difensiva.\nL'attuale costruzione risale al 1830, ma si ha notizia di una fortificazione in questo luogo fin dal 1319. Inglobata nelle mura seicentesche, sub\u00ec a pi\u00f9 riprese vari rimaneggiamenti fino ad assumere la complessa struttura ancora oggi visibile. Il forte poteva ospitare circa 300 soldati, che potevano arrivare a 900 in caso di necessit\u00e0, e disponeva di una considerevole dotazione di pezzi d'artiglieria, tra i quali diciotto cannoni di varie dimensioni.\nDopo la dismissione delle fortificazioni genovesi, come il vicino forte Begato, durante la prima guerra mondiale ospit\u00f2 prigionieri di guerra. Dal 1958 al 1981 fu utilizzato come caserma dalla Guardia di Finanza, e successivamente preso in consegna dal Comune di Genova, che vi organizza manifestazioni culturali nel periodo estivo.\nSociet\u00e0.\nAssociazioni.\nSono numerose le associazioni culturali, sportive e ricreative, attive sul territorio di Oregina. Dal 13 marzo 2013, undici di queste realt\u00e0 si sono riunite nel primo esempio di \"rete\" associativa nell'ambito del comune di Genova: \"Oregina in Rete\", dotata di una pubblicazione stampa periodica, \"Oregina InForma\", distribuita gratuitamente nel quartiere e nelle scuole della zona. Le attivit\u00e0 delle associazioni facenti parte di \"Oregina in Rete\":\nSport.\nLa A.S.D. Nuova Oregina, fondata nel 1986, comprende una squadra di calcio maschile, che nella stagione 2018/2019 militava nel campionato di Prima Categoria, e una squadra di pallavolo femminile in Prima Divisione e FIPAV.\nLa squadra di calcio disputa le partite casalinghe sul campo sportivo \"Felice Ceravolo\", nel vicino quartiere del Lagaccio e dispone di un campo di allenamento intitolato ad Aldo Gastaldi, di recente costruzione, adiacente al santuario di N.S. di Loreto, inaugurato il 29 ottobre 2011.\nInfrastrutture e trasporti.\nStrade.\nPer la sua posizione collinare, il quartiere si trova fuori dai principali assi viari cittadini, pertanto la viabilit\u00e0 ha soprattutto carattere locale.\nAutostrade.\nIl casello autostradale pi\u00f9 vicino \u00e8 quello di \"Genova-Ovest\", nel quartiere di Sampierdarena, a circa 4\u00a0km da Oregina.\nFerrovie.\n La stazione di Genova Principe, nel vicino quartiere di Pr\u00e8, si trova a circa 2 \u00a0km dal centro del quartiere.\nTrasporti urbani.\nDiverse linee di autobus urbani (35, 39, 40 e 64) dell'AMT collegano il quartiere con il centro di Genova."}
{"id": "2385990", "revid": "300067", "url": "https://it.wikipedia.org/wiki?curid=2385990", "title": "Eddie Lee Wilkins", "text": ""}
{"id": "2385995", "revid": "767487", "url": "https://it.wikipedia.org/wiki?curid=2385995", "title": "Renato De Manzano", "text": "Carriera.\nCresciuto nella Ponziana, passa alla e successivamente allo Spezia Calcio per svolgere il servizio militare nella citt\u00e0 ligure. Torna alla ed esordisce in Serie A il 6 ottobre 1929 in Triestina- (0-1).\nHa giocato in massima serie anche con le maglie di Ambrosiana Inter, e . Disputa due stagioni a Lodi con il Fanfulla ed una con la . Milita infine nuovamente nella Ponziana, fino al 1942."}
{"id": "2385996", "revid": "536103", "url": "https://it.wikipedia.org/wiki?curid=2385996", "title": "Tori", "text": ""}
{"id": "2385998", "revid": "767487", "url": "https://it.wikipedia.org/wiki?curid=2385998", "title": "Aldo Giuseppe Borel", "text": "Era figlio di Ernesto e fratello maggiore di Felice Placido, anche loro calciatori; per distinguerlo da questo ultimo, negli almanacchi calcistici viene segnalato come Borel I.\nCaratteristiche tecniche.\nEra un poderoso attaccante dotato di un potente tiro.\nCarriera.\nCresciuto nel , ha esordito in Serie A con la maglia granata il 29 maggio 1930 nella vittoriosa trasferta (2-0) sul campo della .\nHa giocato in massima serie anche con le maglie di (disputando un ottimo torneo con 16 gol all'attivo), , , (dove gioc\u00f2 al fianco del pi\u00f9 noto fratello minore Felice Placido) e .\nDopo il ritiro.\nRitiratosi, apr\u00ec un grande negozio di giocattoli a Torino, in piazza Castello, vicino al bar dell'amico e collega Gianpiero Combi. Emigr\u00f2 poi in Spagna, dove mor\u00ec alla fine di febbraio del 1979."}
{"id": "2386002", "revid": "19933", "url": "https://it.wikipedia.org/wiki?curid=2386002", "title": "Alonso de Ercilla y Z\u00fa\u00f1iga", "text": ""}
{"id": "2386007", "revid": "1573940", "url": "https://it.wikipedia.org/wiki?curid=2386007", "title": "Tauraco fischeri", "text": "Il turaco di Fischer (Tauraco fischeri ) \u00e8 un uccello della famiglia Musophagidae.\nSistematica.\n\"Tauraco fischeri\" ha due sottospecie:\nDistribuzione e habitat.\nQuesto uccello \u00e8 vive nell'Africa orientale, pi\u00f9 precisamente in Somalia, Kenya e Tanzania, dove frequenta le foreste tropicali e subtropicali, gli ambienti montani e le zone coltivabili. La sottospecie \"T. f. zanzibaricus\" \u00e8 endemica di Zanzibar."}
{"id": "2386008", "revid": "125211637", "url": "https://it.wikipedia.org/wiki?curid=2386008", "title": "Tightrope Ride", "text": "Tightrope Ride \u00e8 una canzone del gruppo rock statunitense The Doors, scritta da Robby Krieger, John Densmore e Ray Manzarek. Il singolo venne estratto dall'album Other Voices e pubblicato nel novembre 1971, scal\u00f2 le classifiche nel 1971 e si piazz\u00f2 alla posizione n\u00b071."}
{"id": "2386015", "revid": "6923", "url": "https://it.wikipedia.org/wiki?curid=2386015", "title": "Terremoto dell'Aquila del 2009", "text": "Col nome di terremoto dell'Aquila del 2009 si intende una serie di eventi sismici, iniziati nel dicembre 2008 e terminati nel 2012, con epicentri nell'intera area della citt\u00e0, della conca aquilana e di parte della provincia dell'Aquila (bassa Valle dell'Aterno, Monti della Laga e Monti dell'Alto Aterno). Il nome si riferisce principalmente alla scossa principale, verificatasi il 6 aprile 2009 alle ore 3:32, che ha avuto una magnitudo momento (Mw) pari a 6,3 (5,8 o 5,9 sulla scala della magnitudo locale), con epicentro nella zona compresa tra le frazioni di Roio Colle, Genzano di Sassa e Collefracido (localit\u00e0 \"Colle Miruci\" a Roio), interessando in misura variabile buona parte del territorio posto a cavallo tra Italia centrale e Italia meridionale. Alla fine, il bilancio definitivo \u00e8 di 309 vittime, oltre 1.600 feriti e oltre 10 miliardi di euro di danni stimati.\nPrecedenti storici.\nLa citt\u00e0 e l'intera conca aquilana, fin dal XIV secolo, \u00e8 sempre stata soggetta a eventi tellurici di grave o media intensit\u00e0. Nella sua storia due gravi terremoti si abbatterono sulla zona prima del 2009 con una periodicit\u00e0 di circa 300 anni.\nEventi sismici.\nL'inizio della sequenza sismica.\nLa scossa della notte del 6 aprile fu preceduta da una lunga serie di scosse o sciame sismico.\nLa sequenza si apr\u00ec con una scossa di lieve entit\u00e0 (magnitudo 1,8) il 14 dicembre 2008 e poi riprese con maggiore intensit\u00e0 il 16 gennaio 2009 con scosse inferiori a magnitudo 3,0 per poi protrarsi, con intensit\u00e0 e frequenza lentamente ma continuamente crescenti, fino all'evento principale.\nInizialmente, oltre alla zona dell'aquilano, fu interessata, come epicentro dell'attivit\u00e0, anche la zona di Sulmona (17 e 29 marzo 2009, magnitudo 3,7 e 3,9).\nIl 6 aprile.\nLa scossa distruttiva si verific\u00f2 il 6 aprile 2009 alle ore 3:32. L'Istituto Nazionale di Geofisica e Vulcanologia, registr\u00f2 un sisma di magnitudo momento 6,3 Mw. Secondo la scala di magnitudo locale (la cosiddetta \"scala Richter\", poco adatta a descrivere sismi di questo tipo) il valore registrato dai sismografi fu di 5.9 ML risultando cos\u00ec un sisma di \"moderata\" intensit\u00e0 rispetto ai valori massimi reali raggiungibili da tale scala sismica. In termini di scala Mercalli di misurazione dei danni, la stima iniziale dell'INGV fu tra l'ottavo e il nono grado.\nVi fu una certa confusione sul valore della magnitudo, sia per l'uso di scale di magnitudo diverse, sia per poca chiarezza nella loro presentazione. Ad esempio, una sezione del sito Internet dell'Istituto Nazionale di Geofisica e Vulcanologia (INGV) riporta una registrazione di una magnitudo locale 6.2 mentre in altre sezioni fu presente per circa un anno il dato 5.8 ML. In realt\u00e0 il \"Peak ground acceleration\", ovvero il picco massimo di accelerazione al suolo, durante la scossa del 6 aprile, arriv\u00f2 fino a 0,68\u00a0g, valore teoricamente attribuibile a sismi che raggiungono magnitudo fino a 7,2\u20137,4.\nIl 4 aprile 2010 l'INGV rettifica la magnitudo locale in 5,9 ML, valore determinato da \"calcoli successivi di maggiore precisione\". Tuttavia l'analisi testuale del fenomeno presente sul sito istituzionale dell'INGV riporta ancora il valore 5,8 ML.\nAlcuni giornali e un telegiornale nazionale riferirono che l'INGV avrebbe rivisto, nelle ore seguenti all'evento, le stime della magnitudo Richter.. I dubbi che alcuni ancora nutrono sulla reale magnitudo sono ancora in parte dovuti anche al fatto che nella confusione nei primissimi minuti dopo il sisma, in attesa di calcoli precisi, erano stati diffusi dati fantasiosi sulla reale intensit\u00e0 del sisma..\nIn ogni modo, per un sisma di questa intensit\u00e0, la misura della magnitudo locale ha scarsissimo interesse, al contrario del valore della magnitudo momento (Mw), per la quale non vi \u00e8 mai stato dubbio sul valore 6,3.\nDopo il 6 aprile.\nNelle 48 ore dopo la scossa principale, si registrarono altre 256 scosse o repliche, delle quali pi\u00f9 di 150 nel giorno di marted\u00ec 7 aprile, di cui 56 oltre la magnitudo 3,0 ML. Tre eventi di magnitudo superiore a 5,0 avvennero il 6, il 7 e il 9 aprile. Dall'esame dei segnali della stazione INGV aquilana (AQU, ubicata nei sotterranei del Forte spagnolo) furono conteggiate oltre 10.000 scosse.\nNei giorni successivi alla scossa principale altri intensi focolai sismici si svilupparono a sud-est del capoluogo (Valle dell'Aterno, epicentro Ocre: scosse del 7 e dell'8 aprile 2009 con magnitudo tra 3,0 e 5,6 Mw) e poco pi\u00f9 a nord (zona del Gran Sasso, epicentro Campotosto: scosse del 6, 7, 8, 9, 10 e 13 aprile 2009 con magnitudo tra 3,1 e 5,4 Mw). Lo sciame sismico successivo all'evento principale del 6 aprile si sposta dunque in zone limitrofe a nord-ovest della citt\u00e0 e in generale della conca aquilana (Pizzoli, Campotosto e Montereale).\nUn altro evento di magnitudo 4,7 Mw (4.5 ML) avvenne alle ore 22:58 del 22 giugno, con epicentro vicino all'abitato di Pizzoli, a 11\u00a0km dall'Aquila. Nella stessa giornata e soprattutto nella mattinata immediatamente successiva ci furono anche numerose scosse minori.\nAltre scosse rilevanti si verificarono il 3 luglio (magnitudo 4,1 ML alle ore 13:03 con epicentro tra L'Aquila e Pizzoli, preceduta da altri due eventi di magnitudo 3,4 ML alle ore 03:14 e 3.6 ML alle ore 11:43), il 12 luglio (magnitudo 4,0 ML alle ore 10:49 con epicentro tra L'Aquila e Roio Poggio) e il 24 settembre (magnitudo 4,1 ML alle ore 18:14 con epicentro tra L'Aquila e Pizzoli). Le scosse di assestamento si prolungarono per circa un anno dall'evento principale e repliche di magnitudo 3 si protrassero almeno fino al 2012. Ad esempio, il 30 ottobre 2011 e il 30 ottobre 2012 si registrarono due scosse entrambe di magnitudo 3,6 ML.\nNel 2010 l'INGV dichiar\u00f2 di aver registrato circa 18.000 terremoti in tutta l'area della citt\u00e0 dell'Aquila.\nAnalisi geosismologica.\nL'area interessata dall'innesco del sisma \u00e8 una delle tante aree sismiche dell'Appennino, classificata a livello 2 della scala di riferimento del rischio sismico, con presenza di diverse faglie attive note. Lo studio storico sulla sismologia locale nell'ultimo millennio evidenzia ciclicit\u00e0 sismiche con periodo di circa 300-350 anni essendo gli ultimi terremoti significativi avvenuti nel Quattrocento e nel Settecento con magnitudo momento fino quasi a 7 Mw. L'evento sismico del 2009 si colloca perfettamente all'interno di tale intensit\u00e0 e ciclicit\u00e0 e per il quale era nota la maggiore probabilit\u00e0 di occorrenza nella zona aquilana da parte della comunit\u00e0 sismologica rispetto ad altre zone dell'Appennino secondo il metodo scientifico di previsione sismica che \u00e8 attualmente ritenuto il pi\u00f9 concreto ovvero quello di natura statistico-temporale, sebbene logisticamente non utilizzabile a scopi di Protezione civile italiana in quanto temporalmente troppo esteso.\nStudi antecedenti tramite microzonazione sismica sulla sismicit\u00e0 del territorio aquilano, nei pressi del capoluogo stesso, avevano inoltre evidenziato la capacit\u00e0 di amplificazione delle onde sismiche, tramite i cosiddetti effetti di sito, fino a un fattore 10 da parte del sottostante terreno geologico esponendo quindi il territorio a un maggiore pericolo sismico; tali effetti, sul fronte della rilevazione e misurazione, sono comunque tenuti in debita considerazione dalla Scala Mercalli che valuta gli effetti del sisma sul territorio e le opere civili/edili.\nLe aree maggiormente coinvolte dalla potenza del sisma sono state proprio quelle soggette a tali effetti di sito per la presenza di terreno alluvionale incoerente che ha amplificato le onde sismiche superficiali (onde di Rayleigh) per quanto riguarda le zone vicino al fiume Aterno (ad esempio Onna, San Gregorio, Paganica), e di altre particolari condizioni geologiche per la zona del centro storico dell'Aquila e i quartieri a nord-ovest della citt\u00e0 (Pettino), le quali tutte hanno riportato danni spesso anche maggiori rispetto alle zone pi\u00f9 direttamente epicentrali.\nDati di GPS e interferometria radar-satellitare (SAR) misurano inoltre dopo il sisma un abbassamento di circa 15\u00a0cm della zona est aquilana interessata.\nDanni e vittime.\nIl numero definitivo \u00e8 di 309 morti, circa 1600 feriti di cui 200 gravissimi ricoverati negli ospedali di Teramo, Avezzano, Chieti, Pescara, Ancona, Roma, Rieti, Foligno e Terni, circa 65.000 gli sfollati, alloggiati momentaneamente in tendopoli, auto, alberghi lungo la costa adriatica.\nIl quotidiano abruzzese Il Centro ha pubblicato un database in continuo aggiornamento, con nome, cognome, foto, et\u00e0, luogo di nascita, di morte, nazionalit\u00e0, sesso e una breve storia di ogni persona morta sotto le macerie.\nTra le vittime si registra il decesso di Giovanna Berardini che avrebbe dovuto dare alla luce sua figlia Giorgia il giorno seguente al terremoto e invece mor\u00ec nella sua casa in via Fortebraccio insieme al marito e al figlio; per questo motivo, non \u00e8 raro trovare nel conteggio delle vittime anche il nome della nascitura e, di conseguenza, un numero totale di 309 morti.\nNumerose le persone estratte vive dalle macerie, anche dopo molte ore dalla scossa principale, tra cui Marta Valente, 24 anni di Bisenti, studentessa di Ingegneria, salvata dopo 23 ore, Eleonora Calesini, 21 anni di Mondaino, estratta dopo 42 ore, nonch\u00e9 Maria D'Antuono, 98 anni di Tempera, trovata viva dopo 30 ore, che ha dichiarato di aver trascorso il tempo lavorando all'uncinetto.\nIl terremoto fu avvertito su una vasta area comprendente tutto il Centro Italia, fino a Napoli, causando panico tra la popolazione, e inducendola a riversarsi in strada. La regione pi\u00f9 colpita fu l'Abruzzo, seguita dal Lazio. Alcuni lievi danni si riscontrarono nella zona di Ascoli Piceno, nelle Marche. Secondo le stime inviate dal Governo Italiano alla Commissione Europea per accedere al Fondo Europeo di Solidariet\u00e0, il danno ammonta a circa 10,212 miliardi di euro avendo il sisma colpito direttamente una citt\u00e0 e non una semplice zona rurale.\nLa Protezione Civile dichiara colpita dal sisma un'area, o \"cratere sismico\", che comprende tutti i comuni in cui il terremoto ha fatto sentire i suoi effetti dal 6\u00ba grado in su della Scala Mercalli, lista di comuni che viene poi allargata di qualche unit\u00e0 dopo protesta di alcuni che dichiarano di aver subito danni rilevanti.\nAl 9 agosto 2009 secondo la Protezione Civile gli sfollati erano 48.818, di cui 19.973 presso 137 tendopoli (in 5.029 tende), 19.149 in alberghi e 9.696 presso case private. A questi vanno aggiunte 273 persone presenti in 9 campi spontanei.\nAl 14 novembre 2009 il numero degli sfollati risultava pari a 21.874, di cui 671 in 17 tendopoli, 13.224 presso strutture alberghiere (delle quali 8.832 fuori della provincia dell'Aquila) e 7.979 in case private. Vi sono poi 4.764 persone che hanno avuto una sistemazione nel progetto C.A.S.E. (Complessi Antisismici Sostenibili ed Ecocompatibili) e 480 nei M.A.P. (Moduli Abitativi Provvisori)\nAl 22 gennaio 2010 il numero degli sfollati risultava pari a 10.128, di cui 1.123 nelle caserme di Coppito e Campomizzi, 8.905 presso strutture alberghiere (delle quali 6.195 fuori della provincia dell'Aquila) cui vanno aggiunte le 12.056 persone che ebbero una sistemazione provvisoria nelle C.A.S.E. e le 2.362 che l'ebbero nei M.A.P.\nIl sisma ha apportato danni notevoli al patrimonio storico-artistico di cui era particolarmente ricca la citt\u00e0 dell'Aquila; tutte le chiese (pi\u00f9 di un centinaio), a partire dalle pi\u00f9 importanti basiliche, sono state dichiarate immediatamente inagibili per lesioni o crolli importanti assieme a palazzi storici nel centro storico compreso il Forte spagnolo, uno dei simboli della citt\u00e0.\nAlla luce dei danni e delle vittime il sisma risulta il quinto terremoto pi\u00f9 distruttivo in Italia in epoca contemporanea dopo il terremoto di Messina del 1908, il terremoto di Avezzano del 1915, il terremoto del Friuli del 1976 e il terremoto dell'Irpinia del 1980.\nAbruzzo.\nSubito dopo l'evento distruttivo, oltre ai quasi immediati soccorsi, si provvide all'installazione di tende da campo, mentre i ricoverati del moderno ospedale San Salvatore, dichiarato inagibile al 90%, furono trasportati in una tendopoli adibita a ospedale oppure all'ospedale di Avezzano e in altre strutture della provincia. Il sisma sventr\u00f2 completamente la sede della Prefettura dell'Aquila che avrebbe dovuto essere il centro di coordinamento dei soccorsi.\nOltre alla Prefettura, tra gli edifici pi\u00f9 importanti che sono crollati o fortemente lesionati in citt\u00e0 ci sono la cupola della Chiesa delle Anime Sante, l'abside e transetto del Duomo e della Basilica di Santa Maria di Collemaggio, una parte della Casa dello Studente, il Dipartimento di Lettere e Storia e il Polo d'Ingegneria ed Economia dell'Universit\u00e0 dell'Aquila presso Roio e l'hotel \"Duca degli Abruzzi\". La situazione pi\u00f9 grave, escludendo il centro storico dell'Aquila, risult\u00f2 in \"Via XX Settembre\", geomorfologicamente sfavorita, e nella zona della Villa Comunale dove molte abitazioni furono dichiarate inagibili; molte case furono seriamente danneggiate, una croll\u00f2 completamente vicino al palazzo dell'ANAS e altre palazzine/condomini vennero gi\u00f9 in \"Via Sant'Andrea\" e in \"Via Campo di Fossa\" dove si registrarono numerose vittime. Si stima che 10/15.000 siano gli edifici danneggiati. Particolarmente colpiti anche i quartieri periferici a nord-ovest della citt\u00e0.\nTra i centri limitrofi minori fortemente colpiti ci sono Onna, Paganica, Tempera, San Gregorio, Villa Sant'Angelo, Roio, Fossa, Castelnuovo.\nDanni minori anche nella bassa provincia dell'Aquila e nelle provincie limitrofe del teramano e del pescarese.\nLazio.\nIl sisma, assieme alle repliche pi\u00f9 forti, fu avvertito in tutte le cinque province laziali, e specialmente nel reatino, dove tra giugno e agosto si gener\u00f2 un vero e proprio sciame sismico autonomo rispetto a quello aquilano. Tra i centri reatini pi\u00f9 colpiti: Amatrice, Accumoli, Posta, Borgorose (centri peraltro storicamente legati all'Aquila, e compresi nella sua provincia fino al 1927).\nIl terremoto fu cos\u00ec forte al punto da creare danni lievi fino a Roma. Qui, il sisma delle 3:32 fece riversare moltissimi cittadini nelle strade. La scossa principale fu seguita da altre due, una verificatasi alle 4:37 e una seconda alle 18:38. Un primo bilancio parla di danni parziali alle Terme di Caracalla, di crepe su di un palazzo in via Andrea Doria (con conseguente evacuazione precauzionale di 8 appartamenti) e di chiusura della scuola \"Figlie della Sacra Famiglia\" in viale della Primavera, nel quartiere periferico di Centocelle, per problemi di staticit\u00e0. Altre tre scosse furono poi avvertite nella capitale, una alle 1:15, una alle 11:27 e una alle 19:47 del 7 aprile le quali furono piuttosto forti (rispettivamente di magnitudo 4,8, 4,7 e 5,6 Mw). Viene segnalata la morte di un uomo anziano per infarto miocardico, indotto dallo spavento in seguito alla seconda forte scossa (quella della sera del 7 aprile) che interess\u00f2 la capitale. L'ultima scossa avvertita fu quella del 9 aprile alle ore 21:38 (magnitudo 5.4 Mw).\nIl terremoto fu inoltre avvertito nel Viterbese e nelle citt\u00e0 di Rieti, Latina, Tivoli, Guidonia Montecelio e Frosinone e in altri comuni della Provincia di Frosinone e della zona del Cicolano, dove molti abitanti si riversarono nelle strade a seguito della forte scossa delle 3:32.\nAnche alcune scosse di assestamento piuttosto forti furono avvertite distintamente, contemporaneamente ad altre scosse avvenute nel reatino e una scossa di magnitudo 3,2 colp\u00ec la provincia di Roma alle 9:04 dell'11 aprile (epicentro: Moricone, ipocentro: 25\u00a0km). Venne nitidamente avvertita nella capitale anche la scossa del 22 giugno delle ore 22:58; tuttavia non si riscontrarono danni a cose o persone.\nFunerali.\nIl 10 aprile avvennero i funerali di stato di 205 delle 308 vittime accertate alla Scuola Ispettori e Sovrintendenti della Guardia di Finanza a Coppito dell'Aquila alla presenza di 1.600 familiari e 5.000 persone. I funerali furono officiati dal segretario di Stato Vaticano Tarcisio Bertone e dal vescovo dell'Aquila Giuseppe Molinari. Il segretario di stato Vaticano ricevette la dispensa e gli oli santi da papa Benedetto XVI per celebrare la messa durante il venerd\u00ec santo, inoltre il papa invi\u00f2 il suo segretario personale, Georg G\u00e4nswein, a leggere un suo messaggio all'inizio della cerimonia.\nAll'interno della scuola campeggia, ben visibile, il motto latino della Guardia di Finanza \"Nec recisa recedit\", che letteralmente significa \"neppure spezzata retrocede\".\nAlla cerimonia erano presenti il presidente della Repubblica Giorgio Napolitano, i presidenti di Senato e Camera dei deputati Renato Schifani e Gianfranco Fini, il presidente del Consiglio Silvio Berlusconi, il presidente della Regione Abruzzo Gianni Chiodi, alcuni membri dell'opposizione, Dario Franceschini con Piero Fassino, Paolo Ferrero, Rosy Bindi, Franco Marini, Paolo Cento e Lorenzo Cesa. Inoltre era presente il ministro dell'Interno Roberto Maroni coi sottosegretari Gianni Letta e Paolo Bonaiuti, l'ex presidente della repubblica Carlo Azeglio Ciampi, il presidente della regione Sardegna Ugo Cappellacci.\nDurante la cerimonia, Il Cardinal Tarcisio Bertone ricord\u00f2 il capo squadra esperto dei vigili del fuoco, Marco Cavagna di Treviolo (Bergamo), tragicamente scomparso durante i soccorsi ai terremotati. Cavagna lasciava la moglie e due figli di sei e dieci anni. Nella mattinata di mercoled\u00ec 30 settembre 2009, per il settantesimo anniversario di fondazione del Corpo Nazionale dei Vigili del Fuoco, Giorgio Napolitano consegna alla moglie la medaglia d'oro al valore civile.\nDopo la cerimonia cristiana ci fu il rito islamico per i sette morti musulmani officiato dall'imam e presidente dell'Unione delle Comunit\u00e0 e Organizzazioni Islamiche in Italia Mohammed Nour Dachan.\nFasi dell'emergenza.\nL'evento nell'immediato comport\u00f2 un dispiegamento notevole di forze di polizia, mezzi di soccorso aerei e terrestri di vigili del fuoco, protezione civile, esercito, Marina Militare e Aeronautica Militare. Le fasi dell'emergenza furono suddivise in una prima fase costituita dagli immediati e successivi soccorsi ai coinvolti, una fase costituita dalla realizzazione e gestione delle tendopoli e una dalla realizzazione delle case provvisorie per quanto riguarda l'emergenza abitativa e in ultimo quella della messa in sicurezza degli edifici lesionati e della successiva ricostruzione. Subito dopo la prima e la seconda fase dell'emergenza la Protezione Civile interdice al transito pedonale, per motivi di sicurezza, diverse zone colpite dal sisma, dal centro storico dell'Aquila ai centri limitrofi maggiormente coinvolti, etichettandoli come \"zona rossa\".\nMisure immediate.\nI provvedimenti di sicurezza presi immediatamente in seguito al sisma sono stati molteplici. Chiusura completa del tratto autostradale dell'A24 compreso tra Valle del Salto e Assergi in entrambe le direzioni, del tratto Roma-Tornimparte al traffico di mezzi pesanti superiori alle 7,5 tonnellate e un tratto della Tiburtina Valeria da Corfinio verso Roma per verificare la stabilit\u00e0 di alcune strutture. Il Governo approv\u00f2 in breve tempo un decreto che stabiliva lo stato di emergenza nazionale, attribuendo la qualifica di \"Commissario per l'Emergenza\" a Guido Bertolaso, capo della Protezione Civile; vennero predisposte le attivazioni delle unit\u00e0 di Vigili del Fuoco e Protezione Civile, la definizione delle linee logistiche e lo stanziamento, in seguito, dei fondi per la ricostruzione della citt\u00e0.\nLa Protezione Civile raccomand\u00f2 nell'immediato e nei giorni a seguire di non mettersi in viaggio verso l'Abruzzo o verso Molise, Umbria e Marche per non intralciare i mezzi di soccorso dei Vigili del Fuoco e della Protezione Civile. La stessa lanci\u00f2 inoltre un\"'allerta sismica\" della durata di 4 settimane, sconsigliando alle popolazioni colpite di rientrare durante questo lasso di tempo nelle abitazioni rimaste indenni o leggermente lesionate, per la possibilit\u00e0 di repliche di eguale o addirittura superiore potenza.\nArrivarono all'Aquila sin dal primo mattino, il Capo del Dipartimento della Protezione Civile Guido Bertolaso, il presidente della Regione Giovanni Chiodi e alcune colonne di automezzi della Protezione Civile. Nel pomeriggio arrivarono il Presidente del Consiglio dei ministri Silvio Berlusconi, il ministro dell'Interno Roberto Maroni e il ministro delle Infrastrutture e dei Trasporti Altero Matteoli.\nDiffusione mediatica.\nI mass media offrirono un'ampia copertura dell'accaduto con le reti televisive nazionali e locali che presentarono in diretta gli avvenimenti gi\u00e0 meno di un'ora dopo l'accaduto. Si tratta verosimilmente dell'evento sismico meglio seguito e documentato in Italia in tal senso grazie anche all'ampia diffusione di notizie, filmati, interviste, report fotografici via web grazie alla rete Internet.\nTra i coinvolti del sisma ci fu anche Giustino Parisse, giornalista locale del quotidiano abruzzese \"Il Centro\", che, nella perdita dei due figli e del padre nel disastro di Onna, diventer\u00e0 uno dei simboli della tragedia aquilana continuando il suo prezioso lavoro di denuncia e approfondimento giornalistico nei mesi a seguire su varie testate giornalistiche nazionali e in varie testimonianze/interviste nelle emittenti televisive locali e nazionali.\nEffetti economici.\nOltre ai danni materiali su edifici pubblici, privati e storico-artistici, si aggiungono danni rilevanti di natura economica all'impianto produttivo aquilano: molti negozi e attivit\u00e0 commerciali erano state messe fuori uso con forti ripercussioni occupazionali a breve, medio e lungo termine. Colpite anche le aziende del polo tecnologico elettronico (es. Alenia), con strutture operative inagibili, che migrano parzialmente la loro attivit\u00e0 nelle sedi di Roma.\nL'Aquila, citt\u00e0 universitaria, rischiava seriamente l'abbandono di gran parte degli studenti e la perdita di tutti gli introiti economici da essi derivanti: in particolare l'Universit\u00e0 degli Studi dell'Aquila, in accordo col Ministero dell'istruzione, dell'universit\u00e0 e della ricerca, var\u00f2 successivamente misure contro l'abbandono degli studenti quali il blocco delle imposte universitarie per immatricolazioni. Nuove strutture provvisorie per studenti, compresi luoghi di intrattenimento, sorgeranno poi in zone della citt\u00e0 non particolarmente colpite.\nA fronte di tale situazione il Governo var\u00f2 sia un sussidio per l'autonoma sistemazione per chi aveva perso la casa, sia un sussidio di disoccupazione per la perdita del lavoro. Come ulteriore contromisura l'evento comport\u00f2 il blocco del pagamento delle imposte da parte dei residenti dell'area colpita come previsto dal piano di intervento e ricostruzione del Governo e come accaduto in passato per altri terremoti italiani. Si tenter\u00e0 poi di risollevare l'economia locale appoggiandosi il pi\u00f9 possibile ad aziende e cooperative locali per la fornitura di materiali e opere utili alla ricostruzione.\nDecreto Abruzzo.\nNel cosiddetto \"decreto Abruzzo\", approvato dopo la Pasqua del 2009, erano state previste misure per fronteggiare l'emergenza terremoto:\nIl decreto-legge 28 aprile 2009, n. 39, pubblicato nella Gazzetta Ufficiale n. 97 del 28 aprile 2009 e recante: \"Interventi urgenti in favore delle popolazioni colpite dagli eventi sismici nella regione Abruzzo nel mese di aprile 2009 e ulteriori interventi urgenti di protezione civile\" contiene una serie di misure volte al finanziamento degli interventi della prima fase di gestione dell'emergenza e delle successive fasi di ricostruzione.\nSuccessivamente il Governo stanzia 14,767 miliardi di euro per la ricostruzione, stimata in 10 anni, di cui 4.3 miliardi destinati alla ricostruzione di edifici privati e 10 miliardi per gli edifici pubblici. Effettivamente, al febbraio 2010, nelle disponibilit\u00e0 del Commissariato Delegato per la Ricostruzione risultano 3,13 miliardi, di cui 1,40 miliardi erogati nel corso dello stesso anno.\nSciacallaggio.\nNei giorni successivi al disastro si verificarono alcuni episodi di sciacallaggio, come riferito dal capo della polizia Antonio Manganelli a SKY TG24: furto di oggetti di valore nelle case semidistrutte; furto di generi alimentari; vendita di generi alimentari a prezzi spropositati, come gli episodi della vendita di benzina a 5 euro al litro e di carne a 80 euro al chilogrammo.\nA contrastare il fenomeno venne chiamato in causa l'esercito con azioni durature di pattugliamento e supervisione delle aree maggiormente a rischio come ad esempio la \"zona rossa\" del centro storico dell'Aquila e i centri limitrofi maggiormente coinvolti e l'istituzione parallela di un'apposita \"squadra antisciacalli\" guidata dal vicequestore aggiunto Massimo Capozza, composta da 90 agenti, in pattuglie di 5 poliziotti.\nSciacallaggio mediatico.\nDa segnalare anche il commento del TG1; il 7 aprile, durante la diretta, la giornalista ha dato largo credito degli enormi indici d'ascolto fatti registrare da tutte le edizioni principali e da tutti gli speciali del telegiornale andati in onda durante il giorno precedente. Questo incidente ha scatenato inevitabilmente parecchi strascichi di polemiche.\nLa \"falsa\" Protezione Civile.\nIn svariate citt\u00e0 come Teramo, Rieti, Avezzano, Tivoli, Sora si verificarono anche episodi di sciacallaggio telematico; fingendosi ufficiali delle forze dell'ordine o delle istituzioni, furfanti invitavano la cittadinanza, tramite SMS, Internet o telefono, ad abbandonare il luogo in cui si trovavano asserendo l'imminenza di una scossa sismica. Furono registrati anche alcuni casi di false raccolte fondi per le vittime.\nOltre agli sciacalli all'Aquila, la polizia dovette sgominare una banda di \"falsi protettori civili\" poich\u00e9 la mattina del 13 aprile 2009 andavano, muniti di megafoni, a svegliare la popolazione del quartiere Prati a Roma, con un'auto fasulla della Protezione Civile allarmandoli di un imminente terremoto che avrebbe colpito la capitale.\nUn evento simile si verific\u00f2 a Tempera il giorno 28 aprile, creando allarmismi nella popolazione. Numerose persone rientrate nelle loro case non lesionate uscirono di nuovo nei campi in preda al panico.\nAzioni di solidariet\u00e0.\nAiuti dall'Italia.\nMolte compagnie italiane offersero in vari modi il loro aiuto. Tutte le compagnie di telefonia mobile italiane (Telecom Italia Mobile, Vodafone Italia, Wind, H3G) e vari operatori virtuali di rete mobile inviarono minuti gratuiti di telefonate e ricariche a tutti i loro clienti in Abruzzo ed estesero la propria copertura con stazioni di ricezione addizionali per poter servire le tendopoli. Inoltre, alcune compagnie spedirono telefoni cellulari e SIM Card a coloro che avevano perduto i propri cellulari, e adottarono un unico numero nazionale cui fare donazioni effettuando una chiamata o spedendo un SMS. Poste Italiane invi\u00f2 nei campi alcune unit\u00e0 mobili con funzione di ufficio postale, per permettere agli sfollati di depositare o ritirare denaro dal proprio conto.\nMolte altre aziende, come la pay-tv SKY Italia, sospesero il pagamento delle bollette per tutti i clienti abruzzesi e offersero alcuni decoder alle tendopoli per permettere agli sfollati la visione dei funerali e delle ultime notizie. Ferrovie dello Stato mise a disposizione dei senzatetto alcuni vagoni letto e offerse biglietti gratuiti per tutte le persone e gli studenti in Abruzzo.\nL'AISCAT (Associazione Italiana Societ\u00e0 Concessionarie Autostrade e Trafori) dichiar\u00f2 di aver soppresso il pedaggio a tutte le strade abruzzesi. Il CNI (Consiglio Nazionale Ingegneri) manifest\u00f2 alla protezione civile la disponibilit\u00e0 di tecnici liberi professionisti a effettuare servizio volontario per i rilevamenti e le schedature post-terremoti degli immobili. Al 2 ottobre 2009, oltre ai tecnici inviati in ausilio da vari enti e uffici del Genio Civile, avevano prestato la loro opera circa 500 Ingegneri di tutta Italia, in turni di una settimana. Le operazioni di sopralluogo non erano ancora concluse. Anche le varie strutture regionali della Protezione Civile raccolsero le disponibilit\u00e0, coordinando e inviando tecnici per le operazioni di rilievo del danno, verifica di agibilit\u00e0 degli edifici e progettazione dei primi interventi di sostegno delle strutture pericolanti.\nLa prima domenica dopo Pasqua, il 19 aprile, la CEI promosse una colletta in tutte le parrocchie italiane, da destinare alla Caritas per gli aiuti ai terremotati (in quell'occasione furono raccolti 27 milioni di euro). Questo denaro si aggiunse ai 5 milioni di euro messi a disposizione dalla Conferenza episcopale immediatamente dopo il sisma.\nAiuti internazionali.\nInizialmente, il Presidente del Consiglio Silvio Berlusconi rifiut\u00f2 gli aiuti stranieri, affermando che gli Italiani sono \"persone orgogliose\" con risorse sufficienti per fronteggiare l'emergenza. In seguito il governo accett\u00f2 gli aiuti americani: Berlusconi ricevette \u00abuna lunga telefonata\u00bb da parte del presidente statunitense. \u00abIl presidente statunitense \u2013 spieg\u00f2 il Cavaliere \u2013 mi ha detto che gli Stati Uniti sono a disposizione per qualunque esigenza e che il popolo e il Governo degli Stati Uniti ci sono vicini\u00bb. Berlusconi aggiunse: \u00abSe gli Stati Uniti vorranno dare un segno tangibile della loro vicinanza all'Italia potranno prendersi la responsabilit\u00e0 della ricostruzione dei beni culturali e delle chiese; noi saremo lietissimi di avere questo sostegno, questo contributo alla ricostruzione\u00bb; Berlusconi sugger\u00ec agli USA di ricostruire un \u00abpiccolo quartiere di un paese o un borgo\u00bb. Offrirono il proprio aiuto Austria, Brasile, Citt\u00e0 del Vaticano, Croazia, l'Unione europea, Francia, Germania, Spagna, Grecia, Slovacchia, Israele, Portogallo, Iran, Macedonia, Messico, Russia, Serbia, Slovenia, Svizzera, Tunisia, la Mezzaluna rossa turca, l'Ucraina, e gli Stati Uniti d'America.\nAiuti e prove di solidariet\u00e0 giunsero anche da parte di varie organizzazioni, compagnie, club sportivi e celebrit\u00e0, tra cui l'ACF Fiorentina, Carla Bruni, Madonna, Bunny Wailer, , Zastava e la Fiat.\nVenerd\u00ec 20 novembre 2009, Pawe\u0142 Samecki, Commissario UE agli aiuti umanitari, e Guido Bertolaso, Commissario delegato per l'emergenza terremoto nella Regione Abruzzo e capo della protezione civile, firmarono a Bruxelles l'accordo confermante l'assegnazione di 493,7 milioni di euro provenienti dal Fondo di solidariet\u00e0 Ue, per aiutare la ricostruzione dell'Abruzzo colpito dal terremoto dell'aprile scorso. Samecki afferm\u00f2 che \u00ab\u00c8 l'aiuto pi\u00f9 importante accordato dal Fondo di solidariet\u00e0 dalla sua creazione, nel 2002. Questa allocazione \u00e8 proporzionata alla vastit\u00e0 dei danni subiti dall'Italia. La priorit\u00e0 \u00e8 di rialloggiare e sostenere le migliaia di persone rimaste senza casa in seguito a una catastrofe senza precedenti\u00bb.\nGestione dell'emergenza abitativa.\nInizialmente le richieste di indennizzo per danni subiti alle prime case eccederono il numero di nuclei familiari nell'intera zona del cratere, per le quali si rese dunque necessaria una verifica diretta di agibilit\u00e0 tramite le ispezioni degli addetti della Protezione Civile: tutti gli edifici vennero classificati su una scala di agibilit\u00e0 a partire dalla classe A (agibili) alla classe F (da demolire) passando per classi intermedie a vari livelli di danno.\nDai sopralluoghi effettuati in 73.484 edifici, pubblici e privati, il 48,1% (35.379 edifici) risultava inagibile. Per quanto riguarda L'Aquila, i danni maggiori si presentavano nel centro storico, soprattutto rione di San Pietro, e nei quartieri di \"Pettino\", \"Santa Barbara\" e \"Valle Pretara\". Il centro storico, di fatto totalmente inagibile, fu dichiarato \"Zona rossa\" e si trov\u00f2 quasi totalmente a divieto d'accesso.\nLa Protezione Civile dispose la suddivisione delle inagibilit\u00e0 in sottoclassi per definirne meglio la complessit\u00e0 d'intervento e le agevolazioni economiche predisposte.\nIl 1\u00ba dicembre 2009, a quasi otto mesi dal sisma che sconvolse la provincia dell'Aquila, vennero chiuse ufficialmente tutte le tendopoli allestite per gestire l'emergenza: le ultime 13 persone che vivevano ancora nelle tende furono infatti sistemate in alberghi e nella caserma Campomizzi all'Aquila. Sempre alla stessa data risultavano circa 18.000 persone distribuite tra alberghi e case private nell'Aquilano e nelle altre province, oltre 1.500 ospitate tra la Scuola della Guardia di Finanza di Coppito e la caserma Campomizzi, altre 6.700 nelle abitazioni antisismiche del progetto C.A.S.E. (Complessi Antisismici Sostenibili ed Ecocompatibili) e oltre 600 nei Moduli Abitativi Provvisori (M.A.P.) nei paesi della provincia dell'Aquila.\nAll'Aquila furono presentate da parte di residenti o domiciliati per il contributo di autonoma sistemazione, un sussidio previsto dal governo, per coloro che avessero provveduto a trovarsi autonomamente una sistemazione senza utilizzare le strutture messe a disposizione della protezione civile.\nAl 6 aprile 2010, un anno dopo il terremoto, risultavano secondo le ultime stime 14.462 aquilani negli appartamenti del progetto C.A.S.E., altri 2.053 nei M.A.P., mentre pi\u00f9 di tremila cittadini si sarebbero affidati al circuito dei fondi immobiliari dell'assistenza, dei contratti concordati, e 27.316 che avevano invece scelto la sistemazione autonoma presso amici e parenti.\nLa \"New Town\" dell'Aquila.\nSin dai primi giorni successivi, per mano del governo Berlusconi e del capo della protezione civile Guido Bertolaso, si parl\u00f2 della costruzione di \"New Town\" nella periferia aquilana, una \"nuova citt\u00e0\" antisismica con case antisismiche oltre a veri e propri villaggi semi-permanenti, da sistemare fuori dai centri colpiti, per contenere l'emergenza abitativa evitando l'esodo della popolazione, da realizzarsi con Isolatori sismici, piloni costituiti da tre elementi d'acciaio sovrapposti per isolare le palazzine dal sisma, realizzatasi col successivo progetto C.A.S.E. e progetto M.A.P., ma gli aquilani e il comune dell'Aquila, nel timore che il nucleo della citt\u00e0 potesse diventare una \"citt\u00e0-museo\", si opposero all'idea con pressanti richieste per la ricostruzione e il recupero del centro storico organizzandosi ben presto in \"comitati\" per la ricostruzione. Tali \"New Towns\" furono comunque costruite in pochi mesi presso Roio, Coppito, Preturo, Sassa, Bazzano, Ocre, Barisciano, San Pio delle Camere e Montereale. Poche settimane dopo l'inaugurazione delle casette, il crollo di un balcone alla contrada di Bagno sollev\u00f2 vivaci polemiche sulla staticit\u00e0 delle casette. Qualche polemica ci fu sullo scarso coinvolgimento delle imprese locali nella ricostruzione, giudicate non idonee o all'altezza del know how richiesto per i complessi lavori da effettuare con le gare di appalto pubblico aggiudicate prevalentemente da aziende del Nord Italia. A seguito del sisma e della ricostruzione molti tecnici e critici misero in guardia dal rischio di infiltrazioni malavitose e relativa corruzione nonch\u00e9 il rischio di speculazione edilizia.\nProgetto C.A.S.E..\nIl 23 aprile 2009 il Consiglio dei Ministri no. 46, svoltosi all'Aquila, approvando un pacchetto di misure di emergenza approvava anche la \"progettazione e realizzazione, nei comuni terremotati, di moduli abitativi destinati a una utilizzazione durevole e rispondenti a caratteristiche di innovazione tecnologica, risparmio energetico e protezione dalle azioni sismiche, nonch\u00e9 delle opere di urbanizzazione e dei servizi connessi, al fine di garantire adeguata sistemazione alle persone le cui abitazioni sono state distrutte o dichiarate non agibili\". Il 16 maggio 2009 la Conferenza dei Servizi della Presidenza del Consiglio dei ministri approv\u00f2 il progetto \"Complessi Antisismici Sostenibili ed Ecocompatibili\", o C.A.S.E., un progetto con lo scopo di fornire al pi\u00f9 presto un alloggio ancorch\u00e9 provvisorio, ma di media qualit\u00e0. Obiettivo del progetto C.A.S.E. era quindi la realizzazione entro 5\u20136 mesi, prima dell'arrivo dell'inverno, di nuove abitazioni antisismiche procedendo contemporaneamente allo smantellamento progressivo delle tendopoli realizzate nelle fasi dell'iniziale emergenza abitativa e al rientro degli sfollati alloggiati altrove. Le tecniche antisismiche adottate per tali complessi abitativi comprendono quelle dell'isolamento sismico, quasi del tutto innovative per il territorio italiano.\nIl 17 novembre 2009 l'intervento del governo per far fronte all'emergenza abitativa fu elogiato dal \"New York Times\", puntualizzando poi gli interventi ancora da attuare per riportare L'Aquila alla normalit\u00e0:\nAl 6 aprile 2010, un anno dopo il terremoto, risultavano secondo le ultime stime 14.462 aquilani alloggiati negli appartamenti del progetto C.A.S.E. Al 13 agosto 2010 il progetto C.A.S.E. era costato 809 milioni di euro su 1,086 miliardi finanziati (700 milioni di origine governativa, 36 milioni da donazioni e 350 milioni provenienti dall'Unione Europea) per la costruzione di 4.449 appartamenti alloggianti circa 15.000 persone con un costo totale al\u00a0m\u00b2 di 1.368 euro.\nProgetto M.A.P..\nIl progetto \"Moduli Abitativi Provvisori\", o M.A.P., avviato nel settembre 2009, consiste nella realizzazione di prefabbricati in legno nel quale ospitare la popolazione nell'attesa della ricostruzione delle abitazioni in muratura. Il piano \u00e8 stato applicato in diverse frazioni dell'Aquila e in tutti gli altri comuni.\nIl 15 settembre 2009 venne inaugurato a Onna il villaggio costruito a poche decine di metri dal paese abbattuto dal sisma e furono consegnate le prime villette agli sfollati: 93 M.A.P. fabbricati in legno, \u00ab rifiniti e accoglienti \u00bb come li defin\u00ec il presidente della Cei cardinale Angelo Bagnasco, pagati 5,2 milioni di euro ricevuti dalle donazioni alle Croce Rossa, fabbricati in Trentino e montati in Abruzzo dal personale della Protezione civile della Provincia autonoma di Trento. In quell'occasione il Presidente del Consiglio Silvio Berlusconi e il capo della Protezione Civile Guido Bertolaso deposero una corona di fiori davanti alla lapide che ricorda le vittime del sisma. Successivamente, sempre a Onna fu inaugurato l'asilo dedicato a Giulia Carnevale, la studentessa d'Ingegneria morta per il crollo dell'abitazione in cui risiedeva in \"Via XX Settembre\", che aveva realizzato il progetto della struttura. Altre strutture similari a quelle di Onna furono poi realizzati a San Gregorio e nei comuni di Fossa (ricostruita dall'Associazione Nazionale Alpini, colla realizzazione del villaggio M.A.P. di 33 vilette e di una chiesa interamente realizzata dall'Ana nazionale con un impegno finanziario di oltre 3 milioni di euro), San Demetrio ne' Vestini e Villa Sant'Angelo mentre altri erano previsti a Barisciano e Poggio Picenze. Pi\u00f9 si discusse poi della realizzazione di ulteriori 300 moduli abitativi a uso degli studenti fuori sede dell'Universit\u00e0 dell'Aquila.\nIl 17 giugno 2010 i M.A.P. della frazione aquilana di San Gregorio realizzati dal gruppo Rubner vinsero il \"Social Housing Awards\" 2010 in virt\u00f9 dei tempi di realizzazione (36 giorni per 220 abitazioni) e del costo di costruzione (733 euro/m\u00b2, circa met\u00e0 del costo del progetto C.A.S.E. che \u00e8 stato di 1.368 euro/m\u00b2).\nLe cifre.\nDallo studio \u00ab Trent'anni di terremoti italiani \u2013 Analisi comparata sulla gestione delle emergenze \u00bb a cura di Stefano Ventura, emerge che lo Stato pag\u00f2 per la gestione dell'emergenza, durante il primo anno, 7.889 euro per ogni sfollato a causa del terremoto dell'Irpinia e 23.718 euro per ogni sfollato a causa del terremoto dell'Abruzzo con un massimo di 27.027 euro nel terremoto del Molise e un minimo di 4.810 euro in Umbria e Marche. Lo stesso studio rileva che l'arrivo sul luogo della protezione civile passa dalle 10\u201312 ore nel 1980 a 3 ore in Umbria a 30 minuti in Molise, a tre minuti in Abruzzo.\nDa una analisi del \"Centro Studi del Consiglio Nazionale degli Ingegneri\" sui costi consuntivi e previsti per i terremoti in Italia risultano le seguenti cifre (in milioni di euro): Friuli 18.540, Irpinia 52.026, Marche/Umbria 13.463, Abruzzo 13.700, Emilia 13.300.\nComplessivamente ,durante l'emergenza durata 1243 giorni, nel comune di L'Aquila lo Stato realizz\u00f2, o avvi\u00f2 la costruzione, di: 4.448 appartamenti pubblici dislocati in 19 insediamenti col progetto C.A.S.E. (Complessi Antisismici Sostenibili Ecocompatibili), 1.176 alloggi di legno M.A.P. (Moduli Abitativi Provvisori) distribuiti in 28 localit\u00e0, 33 scuole prefabbricate M.U.S.P. (Moduli a Uso Scolastico Provvisori), una strada su un\u2019area archeologica, 20 rotatorie, 12 auditorium - sale polifunzionali. \u00c8 in corso la trasformazione del tratto ferroviario San Demetrio nei Vestini, L'Aquila, Scoppito, della linea Sulmona \u2013 L'Aquila \u2013 Rieti, per accogliere anche una linea urbana. Il Comune di L'Aquila infine autorizza la realizzazione, anche su aree agricole, di 3.000 alloggi unifamiliari privati e definite in letteratura \"case Mulino Bianco\".\nLe problematiche della ricostruzione.\nSuccessivamente al sisma e alla fase dell'emergenza abitativa si apre il problema della \"ricostruzione pesante\" che appare sin dall'inizio complicata gi\u00e0 con l'iniziale problema della rimozione e smaltimento di pi\u00f9 di un milione di tonnellate di macerie nel centro storico dell'Aquila, per le quali vincoli di Legge e mancanza di depositi di stoccaggio e smaltimento ne hanno ulteriormente ritardato la rimozione posticipando l'inizio della ricostruzione vera e propria. Il ritmo di smaltimento delle macerie \u00e8 cos\u00ec lento che alcune stime portano a intervalli temporali anche di decine di anni. A tal proposito estremamente simbolica e significativa \u00e8 stata la cosiddetta \"protesta delle carriole\" messa in atto in varie occasioni dagli aquilani per protestare sulla situazione di stallo nella ricostruzione, vuoi anche per i finanziamenti promessi che inizialmente continuavano a giungere a rilento. In virt\u00f9 di ci\u00f2 i tempi e i costi della ricostruzione, inizialmente stimati in almeno 10 anni e 10 miliardi di euro, sembrerebbero destinati a lievitare.\nNel frattempo vengono stanziati miliardi per la ricostruzione del centro storico, con donazioni pubbliche del numero della Protezione Civile. Tuttavia la maggior parte dei monumenti storici furono affidati a gestioni private, ritenute \"pi\u00f9 sicure\", mentre molti fondi pubblici andarono perduti o congelati. La ricostruzione, suddivisa anch'essa in varie fasi, di fatto ha inizio ufficialmente col puntellamento degli edifici lesionati/pericolanti gi\u00e0 dai primi mesi dopo l'evento e un anno dopo con le prime demolizioni e la risistemazione degli edifici classificati A, B e C. A gravare sui tempi della ricostruzione sono fondamentalmente anche lentezze burocratiche a livello locale e la complessit\u00e0 dei piani di intervento e ricostruzione da realizzare da parte delle ditte private, soggetti a loro volta alle consuete e rigorose procedure di appalto pubblico, a causa anche dell'elevato grado di lesione degli edifici storici, con lo stesso puntellamento che diventa un'operazione delicata, complicata, lenta e costosa.\nIn virt\u00f9 di ci\u00f2 a due anni dal sisma il centro storico non risult\u00f2 ancora completamente riaperto al transito pedonale (aperti solo i percorsi principali) sia per la faticosa rimozione delle macerie sia per la messa in sicurezza degli edifici lesionati nelle strade e vicoli pi\u00f9 stretti, sforando cos\u00ec le iniziali previsioni fornite per questa fase della ricostruzione. Tra maggio e giugno 2011 si svolse una serie d'incontri istituzionali per stabilire definitivamente tempi e costi della ricostruzione della citt\u00e0 e da prime stime presentate dal sindaco Cialente i costi della ricostruzione sarebbero di circa 4,3 miliardi di euro a fronte di una spesa prevista di 3,2 miliardi di euro all'indomani del terremoto (stima governativa). Successivamente, il sindaco dell'Aquila, Massimo Cialente, diede le dimissioni dall'incarico comunale salvo poi ritirarle dopo aver ottenuto un maggior peso dell'amministrazione locale sulle decisioni e in generale sulla gestione della ricostruzione affidata come \"commissario\" al presidente della Regione Abruzzo Gianni Chiodi e al suo vice.\nMonumenti e siti archeologici.\nGli uffici centrali del Ministero per i Beni e le Attivit\u00e0 Culturali sono in costante contatto col Direttore Regionale per i Beni Culturali dell'Abruzzo e la Soprintendenza per i beni architettonici e paesaggistici dell'Abruzzo per avere ogni aggiornamento sui danni al patrimonio artistico.\nInoltre, in sintonia con le operazioni di soccorso in atto, si sta anche coordinando il monitoraggio di musei, monumenti e siti archeologici.\nPi\u00f9 in particolare, \u00e8 stata stilata una lista di 45 monumenti da restaurare, con schede di valutazione e relativo censimento dei danni.\nIn occasione del Vertice Bilaterale Italo-Francese del 9 aprile 2010 a Parigi, il Ministro dei beni e delle attivit\u00e0 culturali, Sandro Bondi, e il Ministro francese della Cultura e Comunicazione, Fr\u00e9d\u00e9ric Mitterrand, firmarono insieme al Ministro degli affari esteri, Franco Frattini, e al Ministro francese degli Affari Esteri ed Europei, Bernard Kouchner, l'Accordo intergovernativo per il restauro della Chiesa di Santa Maria del Suffragio, detta delle Anime Sante, all'Aquila. Tale Accordo definisce le modalit\u00e0 organizzative del partenariato tecnico e finanziario costituito al fine di restaurare uno dei pi\u00f9 notevoli edifici storici e monumentali dell'Abruzzo tra quelli danneggiati dal terremoto del 6 aprile 2009. La Francia avrebbe finanziato la met\u00e0 dei costi stimati di restauro dell'edificio, dando un contributo fino alla cifra di 3,25 milioni di euro.\nIl 13 aprile 2010 sotto la Chiesa di Santa Maria Paganica venne trovata un'antica cappella durante la rimozione delle macerie nel centro storico dell'Aquila. La rimozione e lo smaltimento delle macerie, secondo il commissario per la Ricostruzione Gianni Chiodi,\u00ab\u00e8 stata portata avanti come se nella chiesa fosse in atto uno scavo archeologico e da questa certosina attivit\u00e0 fatta su 7 metri di macerie \u00e8 venuto fuori del materiale inedito che risale a prima del terremoto del 1703\u00bb.\nIl 26 aprile 2010 nel corso del vertice italo-russo tra il Presidente del Consiglio Silvio Berlusconi e il primo ministro della Federazione Russa Vladimir Putin a Villa Gernetto (Lesmo), il governo russo s'impegn\u00f2 a stanziare 7,2 milioni di euro per la ristrutturazione di Palazzo Ardinghelli e della chiesa di San Gregorio Magno all'Aquila.\nIl 16 dicembre 2010 colla riapertura della fontana delle 99 cannelle si concluse la prima operazione di restauro di un monumento danneggiato dal sisma. Il lavoro, patrocinato dal Fondo per l'Ambiente Italiano e finanziato tramite donazioni, cost\u00f2 750.000 euro.\nRelazione del Ministro Fabrizio Barca \"La ricostruzione dei comuni del cratere aquilano\".\nAl 6 aprile 2012 erano stati effettivamente impiegati:\nLe donazioni dei privati ammontavano a 67,3 milioni di euro, quelle degli Stati esteri a 19,7 milioni. Il costo totale del progetto C.A.S.E. \u00e8 stato di 833 milioni di euro, quello dei M.A.P. di 284 milioni.\nRestavano da rimuovere il 62% delle macerie conseguenti al terremoto e 5,66 miliardi gi\u00e0 stanziati dal Governo erano ancora da impiegare (che portano a 10,57 miliardi di euro il costo complessivo della ricostruzione). Erano 33.672 le persone costrette dal terremoto a lasciare la loro abitazione di cui 21.807 alloggiate a carico dello Stato (C.A.S.E., M.A.P., ecc.), 11.482 avevano ricevuto dallo Stato un contributo di autonoma sistemazione, 383 risiedevano in albergo.\n33.787 persone erano rientrate nella propria abitazione.\nAnni 2010-2013.\nCol voto favorevole nella seduta del 9 febbraio 2012 (delibera n. 23), il Consiglio comunale adott\u00f2 il Piano di ricostruzione dei centri storici dell'Aquila e delle frazioni. Si tratta dello strumento fondamentale per la rinascita del Capoluogo d'Abruzzo e del suo vasto territorio. La delibera, varata all'Aula, con la prima bozza del 27 gennaio 2012, rappresentava un ulteriore passo per il completamento della procedura. I cittadini ebbero sino al 16 marzo 2012 il tempo per presentare osservazioni, sulle quali si pronunci\u00f2 dapprima il sindaco e poi il Consiglio. Le operazioni si dimostrarono dall'inizio immediatamente molto complicate per la vastit\u00e0 del territorio aquilano, per i problemi burocratici, e per un brusco arresto dei finanziamenti, avvenuto nel 2013, il che port\u00f2 il sindaco Massimo Cialente a minacciare le dimissioni, suscitando l'ira degli aquilani. Inoltre la ricostruzione della citt\u00e0 si rivel\u00f2 subito divisa in due blocchi contrapposti, da una parte quella privata, che comportava principalmente il restauro e il consolidamento di monumenti storici d'importanza, quali chiese, castelli palazzi, e la costruzione di nuove sedi sportive, commerciali, bancarie ecc da parte di enti privati; mentre quella pubblica, delle case dei singoli cittadini, per non parlare delle frazioni, per la lentezza dell'erogazione dei finanziamenti pubblici, e della burocrazia, sin dall'inizio si rivel\u00f2 molto lenta e faticosa nel suo realizzarsi, tanto che ancora oggi procede molto a rilento rispetto alla costruzione privata dei monumenti, che si trova a met\u00e0 del percorso.\nIl centro storico presentava danni seri ovunque, lungo le mura i danni maggiori si registravano presso Porta Bazzano, con evidenti crepe al monumento, a Porta Napoli (la parte pi\u00f9 a sud della citt\u00e0) con cedimenti dei pilastri, Porta Stazione e Porta Barete, con crolli lungo il perimetro murario. Nel centro storico la parte maggiormente colpita per la presenza di falde acquifere sotterranee, era quella compresa tra il Quarto di San Giovanni e il Quarto di San Pietro, con crolli molto seri al Palazzo Vastarini Cresi, al Palazzo Carli, alla chiesa di San Pietro a Coppito (facciata e campanile ottagonale), alla chiesa di San Marciano; tuttavia seriamente danneggiata era anche la parte pi\u00f9 elevata del centro, in Piazza Santa Maria Paganica, con lo sfondamento totale del soffitto e della cupola della chiesa di Santa Maria Paganica. In Piazza Duomo invece i danni maggiori si concentravano sulla chiesa delle Anime Sante con lo sfondamento della cupola, e nel Duomo di San Massimo, con la rovina della parte sinistra del transetto.\nQuanto a ricostruzione privata, nel 2015 la citt\u00e0, cos\u00ec come oggi, sembra divisa in due tronconi, con pi\u00f9 cantieri aperti nei due quarti \"forconesi\" di Santa Maria e Santa Giusta, alcuni dei quali completati, come la basilica di San Bernardino e alcuni palazzi del corso Vittorio Emanuele, tornato in vita con l'apertura di esercizi commerciali, mentre tuttavia ampie zone di Santa Maria (la piazza col Palazzo Ardinghelli) o di Santa Giusta (la stessa chiesa capoquartiere, costa Masciarelli e via Fortebraccio), presentavano forti criticit\u00e0 per mancato completamento della ricostruzione. In sostanza, almeno sino ad un miglioramento nel 2017-18, con l'apertura di nuovi cantieri, soltanto i luoghi simbolici e di maggior afflusso della gente, come il corso Vittorio Emanuele, Piazza Duomo, il corso Umberto I e il corso Federico II erano tornati ad essere pienamente fruibili, seppur con edifici ancora danneggiati e inagibili. Nel 2010 ebbe inizio la \"protesta delle carriole\", dato che a un anno esatto dal terremoto, non era stato redatto ancora un progetto ufficiale di ricostruzione, e il 90% della gente viveva ancora in moduli provvisori. Molti cittadini cominciarono dunque ad andare regolarmente in centro, dotati di carriole, per iniziare a spalare le macerie ancora accumulate. Si ricorda lo striscione con la scritta \"Jemo 'Nnanzi\" (andiamo avanti) appeso sulla torre civica del Palazzo Margherita)\nAncora nel 2011 poco e niente era stato ricostruito, e fu necessario aspettare il piano di ricostruzione redatto nel 2012, bench\u00e9 incompleto e in continua evoluzione negli anni, per vedere i primi segnali di ripresa. La chiesa di San Giuseppe Artigiano in via Sassa, il cui oratorio di San Giuseppe dei Minimi in via Roio, non particolarmente danneggiato e rimesso in agibilit\u00e0 al pi\u00f9 presto, sino al 2017 aveva ospitato il corpo di Celestino V essendo la basilica di Collemaggio inagibile, nel 2012 sub\u00ec un veloce restauro per i danneggiamenti non gravi, e fu riconsacrata nel 2013, ospitando anche dalle tele di Giovanni Gasparro. Sempre in quellt'anno, il centro storico torn\u00f2 parzialmente agibile, nelle arterie maggiori di corso Vittorio Emanuele, via Sassa, corso Umberto I e Piazza Duomo, anche il palazzetto dei Nobili in Piazza Margherita fu celermente restaurato.\nAnni 2014-2015.\nNell'aprile 2015 ebbe grande risonanza in campo mediatico l'annuncio della riapertura al pubblico dell'ormai restaurata Basilica di San Bernardino (con rinforzo della cupola e della ricostruzione certosina del campanile crollato), e della futura riapertura, circa nel 2017 della Basilica di Collemaggio (aperta il giorno di Natale del 2017 dopo che i lavori erano iniziati solo due anni prima con forte ritardo), e di parte del centro storico e del corso Vittorio Emanuele, restaurato soltanto dall'accesso dal piazzale della Fontana luminosa. Nel 2014 fu restaurato il Palazzo Fibbioni all'incrocio tra via San Bernardino e il corso, per ospitare la sede provvisoria del Comune, in Piazza Duomo veniva restaurato il Palazzo Betti, il palazzetto neogotico accanto alla chiesa delle Anime Sante, e la Banca d'Italia, ma occorrevano nuovi interventi urgenti al Duomo, alla chiesa delle Anime, al Palazzo Federici coi portici, all'Arcivescovado, nonch\u00e9 agli altri Quarti della citt\u00e0.\nA causa di vari cambiamenti di leggi, tra cui la nuova legge sul Codice degli Appalti del 2015, la ricostruzione vera e propria, coi progetti, l'esecuzione degli stessi dopo le opere di puntellamento e messa in sicurezza di tutti gli stabili del centro, part\u00ec molto tardi, con debole e decisivo esecutivo solo nel biennio 2014-15. Con lo sblocco di altri miliardi di finanziamenti per le oltre 500 opere architettoniche del centro, vincolate dalla Soprintendenza per interesse storico, la ricostruzione ha subito un andamento pi\u00f9 regolare, malgrado rallentamenti per ricorsi al TAR delle imprese edili. In quell'anno furono completati i lavori a San Bernardino, alla chiesetta del Crocifisso presso il castello, alla chiesa di Sant'Amico col monastero, alla chiesa di San Paolo di Barete, al palazzo Pica Alfieri, al Palazzo Cappa Camponeschi in Piazza Santa Maria Paganica, al Palazzo Dragonetti-De Torres.\nNel novembre del 2015 venne riportata allo splendore la Fontana luminosa davanti al castello cinquecentesco, dopo opere di consolidamento, e venivano avviati i lavori ai due palazzi di ingresso al corso Vittorio Emanuele: il Palazzo Leone e la Casa del Combattente.\nAnni 2016-2018.\nNell'aprile 2016 fu annunciata l'apertura del cantiere di numerosi palazzi storici, tra i quali il Palazzo Margherita assieme alla Torre Civica, al Palazzo Vastarini Cresi, al Palazzo Porcinari, al Palazzo Lucentini Bonanni e al palazzo Paone Tatozzi sul corso Vittorio Emanuele.\nNel maggio 2015 la citt\u00e0 fu omaggiata dell'ottantottesima Adunata nazionale degli alpini. Nella periferia furono costruite nuove abitazioni, specialmente nello scalo di Roio e nella zona Torrione-cimitero, con nuovi palazzi antisismici, che hanno favorito l'apertura di nuove attivit\u00e0 commerciali e industriali. Nel dicembre 2015 il ministro dei Beni Culturali Dario Franceschini inaugur\u00f2 l'apertura della nuova sede del \"MUNDA\" (Museo Nazionale d'Abruzzo), prima nel Castello Cinquecentesco, nell'ex mattatoio comunale fascista nel borgo Rivera, vicino alla Fontana delle 99 cannelle. Il museo ha raccolto numerose opere antiche restaurate dopo il terremoto, ma non tutte quante (manca il mammuth di Scoppito ad esempio, conservato insieme ai beni in appositi depositi di sicurezza in attesa della riapertura del castello).\nIn quell'anno partirono i cantieri per altri palazzi e chiese: tra queste la chiesa di San Silvestro, che dovrebbe riaprire a fine 2019, la chiesa di San Pietro di Coppito (la cui facciata col campanile fu rifatta tra il 2014 e il 2017), la chiesa di San Filippo Neri, la chiesa di Santa Chiara d'Assisi, la chiesa di Santa Maria di Picenze.\nIl nuovo terremoto del Centro Italia del 2016, specialmente quello del 30 ottobre di Norcia, aperse nuove crepe presso la facciata della chiesa di Santa Giusta da pochi mesi riconsegnata, e mise a rischio i territori di Campotosto e Montereale.Nel biennio 2016-17, quanto a ricostruzione privata, l'Usra informa che furono presentate 29.597 pratiche, di cui oltre la met\u00e0 archiviate, per un importo di 8 miliardi e 337 milioni di euro; pratiche gi\u00e0 istruite erano 24.577, per queste era richiesto l'importo di 5 miliardi e 388 milioni, quello concesso nel 2017 era di 4 miliardi e 905 milioni, e le pratiche da istruire erano 2.122 per importo di 2 miliardi.\nPer la ricostruzione pubblica, il tasto dolente anche secondo l'Usra, in base all'importo richiesto era di 2 miliardi e 143 milioni, di cui 317 milioni per interventi di messa in sicurezza. Il totale finanziato \u00e8 1 miliardo e 991 milioni, finanziato per\u00f2 al pari del 61% del totale richiesto. In quell'anno si progett\u00f2 un percorso pedonale delle mura urbiche della citt\u00e0, che per\u00f2 non \u00e8 stato ancora messo totalmente pratica, eccettuato un moderno sistema di illuminazione notturna. Tra le chiese e i palazzi, bench\u00e9 ancora riaperti completamente, erano state completate la facciata di San Domenico, la cupola della chiesa delle Anime Sante (riaperta il 6 gennaio 2019), nel 2018 invece la cupola della chiesa di Sant'Agostino, la villa comunale, riportata allo splendore nel 2016-17, mentre il Parco del Sole presso Collemaggio \u00e8 stato rifatto completamente nel 2018, con l'opera \"Amphisculpture\", un teatro all'aperto. Veniva riscoperta la facciata della chiesa della Madonna del Soccorso al cimitero comunale, anche se non riaperta, e partivano i lavori per il Palazzo dell'Emiciclo di Carlo Waldis, riconsegnato nel 2018. Nel 2016 aveva aperto la sede del Gran Sasso Science Institute nella Casa della Giovane Italiana lungo viale Francesco Crispi, con sede del rettorato nell'ex Casa del Balilla in via Michele Iacobucci. Nel 2014 lungo questa via era stata aperta anche la chiesa di Cristo Re, lievemente danneggiata.\nNel 2017-18 furono portati a termine i lavori di demolizione totale dell'ex Casa dello Studente in via XX Settembre, e del cosiddetto \"palazzo del Benzinaio e delle Assicurazioni\" all'ingresso del corso Federico II, per edificarvi la nuova sede della Provincia dell'Aquila. Il palazzo dell'INPS, che ha continuato ad ospitare l'istituto sito sin dal 1936, \u00e8 stato riconsegnato, cos\u00ec come il Grande Albergo del Parco, malgrado il giardino pensile. Dopo la riapertura simbolica nel dicembre 2017 della basilica di Santa Maria di Collemaggio, si attende l'apertura del Forte spagnolo, i cui lavori procedono a intervalli costanti, malgrado la ricostruzione della parte superiore di facciata crollata col terremoto, si pensa a un potenziamento del terminal bus e della stazione ferroviaria, cos\u00ec come a un progetto che sta lentamente prendendo forma, partito dal 2014, per la ricostruzione secondo lo stile medievale di Porta Barete, una delle pi\u00f9 importanti delle mura, demolita e non pi\u00f9 rifatta nel 1826, per migliorare l'accesso della citt\u00e0 dal viale Corrado IV all'imbocco di via Roma nel Quarto di San Pietro.\nIl decennale del terremoto: 2019.\nLe periferie del centro (Torrione, Torretta, Sant'Elia, Pile e Pettino) sono completate da anni con nuove abitazioni e l'allargamento notevole di questi quartieri, poco popolati sino al 2009; la ricostruzione del centro storico \u00e8 in fase avanzata, anche se solo al 60%. Il problema di fondo riguarda ancora la ricostruzione pubblica, al palo, in particolare quella delle scuole, tanto che nessun plesso di I e II grado oggi risulta rifatto (si ricorda il liceo classico \"D. Cotugno\" presso il Palazzo del Convitto sul corso ancora inagibile, ospitato in un plesso nella zona nord di Pettino); solo la scuola \"Mariele Ventre\" \u00e8 attualmente in ricostruzione, le altre sono in moduli provvisori. L'Aquila \u00e8 passata dalla fase emergenziale ad una ordinaria senza considerare che da qui la ricostruzione pubblica avrebbe bisogno di norme differenti, come afferma il sindaco Pierluigi Biondi, con procedure pi\u00f9 snelle e veloci. \nNel centro attualmente versano ancora in condizioni critiche, senza l'avviata ricostruzione, le chiese di Santa Maria di Paganica, la chiesa di San Marco, la chiesa di San Marciano, la chiesa di Santa Maria di Roio, la chiesa della Madonna del Carmine e l'oratorio di Sant'Antonio dei Cavalieri de' Nardis presso il palazzo omonimo, nonch\u00e9 il Duomo, per cui esiste un iter burocratico a parte di scontri tra la Curia e gli enti privati, che pare stia vedendo negli ultimi mesi spiragli di luce, dopo vari rimandi e ritardi, insieme al Palazzo Margherita, sede storica del Comune.\nUn discorso a parte va fatto per le 59 frazioni, tra cui Onna e Paganica, che presentano forti ritardi per la ricostruzione, alcuni dei quali lasciati in abbandono esattamente nelle condizioni della notte del 6 aprile 2009. Miglior beneficio economico e sociale hanno tratto le frazioni di Sassa, Preturo, San Vittorino e Coppito, trovandosi presso il nucleo industriale di Pile e Pettino. Il dato complessivo dei contribuiti concessi a tutte le frazioni \u00e8 pari a 1.627 istruttorie per un totale di 6.765 unit\u00e0 immobiliari. Per le frazioni il Comune assicura di essere prossimo a varare nuove misure in grado di dare impulso all'approvazione delle pratiche, e di avviare cantieri in tempi rapidi, anche dopo la protesta di Arischia di una secessione di un'auto-nomina a comune autonomo da L'Aquila.\nMolte New Towns costruite durante il blocco dell'Aquila da parte di Guido Bertolaso negli anni hanno suscitato l'indignazione nazionale per la deperibilit\u00e0 di alcuni stabili, soprattutto in localit\u00e0 Cese di Preturo, con caduta di balconi o cedimento di strutture. In queste strutture vivono ancora circa 16.000 aquilani, nelle casette di legno M.A.P. ancora circa 3.000 sfollati; la redistribuzione in nuovi quartieri di fondazione tra la fine del 2009 e il 2011, durante la gestione d'emergenza da parte di Bertolaso e Berlusconi, ancora oggi presenta evidenti criticit\u00e0, per le distanze evidenti dal centro storico, e da luoghi d'incontro (basti pensare che oggi i principali luoghi nel quartiere di Pile, ad ovest, sono il centro commerciale L'Aquilone e l'ex Piazza d'Armi della Campomizzi per il mercato settimanale che prima si svolgeva in Piazza Duomo), contribuendo a creare un senso di forte alienazione sociale, anche per la difficolt\u00e0 e la gestione non sempre felice del trasporto pubblico della citt\u00e0 mediante autolinee urbane.\nSecondo dati dell'ANSA aggiornati ad aprile del 2019, nei 177 ettari del centro aquilano erano state ricostruite solamente due scuole private, nelle 60 frazioni del capoluogo erano stati concessi contributi per un totale di 1.627 istruttorie relative a 6.765 unit\u00e0 immobiliari , mentre esistevano ancora le 19 New Town costruite nel 2009 lungo 30 km di asse viario per ospitare 16.000 persone residenti nei luoghi terremotati.\nRicostruzione delle frazioni.\nLe frazioni maggiormente colpite dal terremoto sono state Onna, Roio, Paganica, San Gregorio, Bazzano, Camarda, Arischia e Bagno, per cui si \u00e8 dovuto procedere con lo sfollamento e la ricostruzione di nuovi moduli abitativi del Progetto C.A.S.E. Alcuni moduli sono stati realizzati anche nel'estrema periferia ovest a Cese di Preturo, bench\u00e9 questa frazione non abbia subito danni devastanti come Onna e Roio Piano, quasi completamente atterrate nelle abitazioni.La ricostruzione ha tenuto conto non delle case storiche da rifare come erano e dove erano, bench\u00e9 sia stato presentato un progetto concreto solo da una societ\u00e0 privata tedesca per Onna, che per ora ha portato a compimento nel 2017 solo il rifacimento della chiesa parrocchiale. Paganica e Tempera rappresentano i casi pi\u00f9 critici, per la grandezza degli abitati e per la valenza storica dei palazzi e delle chiese, per cui sono stati portati a compimento solo i lavori dell'eremo di App\u00e0ri, della chiese di Santa Maria del Presepe, e della chiesa dell'Immacolata Concezione a Paganica, mentre a Tempera ad esempio, la chiesa del Rosario risulta ancora completamente distrutta. In San Gregorio nel 2015 venne ricostruita daccapo, in quanto distrutta quasi del tutto, la chiesa di San Gregorio Papa, nel 2016 a Bazzano risultava completata la chiesa di Santa Giusta fuori le mura.\nQuanto a sviluppo edilizio post sismico, la vicinanza di queste frazioni dell'est alla strada statale 17, per l'acceso a L'Aquila, ha fatto s\u00ec che frazioni come San Gregorio e Bazzano di estendessero a dismisura dall'antico nucleo. Il nucleo industriale di Bazzano \u00e8 di vitale importanza, perch\u00e9 ospita vari enti pubblici e privati, nonch\u00e9 le sedi provvisorie dell'Archivio di Stato, la Deputazione abruzzese di Storia Patria, e della Biblioteca provinciale Tommasiana. Il polo centrale dell'Universit\u00e0 degli Studi dell'Aquila invece si trova in Pile, con la sede amministrativa nel cuore di Pile in localit\u00e0 Casermette (solo dal 2018 la sede del Rettorato \u00e8 tornata in centro nel Palazzo Camponeschi, accanto alla chiesa del Ges\u00f9), la Facolt\u00e0 di Medicina, Fisica e Scienze Matematiche annessa all'ospedale San Salvatore di Coppito, l'Accademia di Blele Arti a Pettino, presso il Palazzo Silone, seconda sede della Regione, e la Facolt\u00e0 di Ingegneria presso il Monte Luco a Poggio di Roio.\nNel corso degli anni, soprattutto dal 2013 sino ad oggi, sono ancora in completamento i lavori di adeguamento delle strade statali, delle provinciali e delle regionali, con allargamenti, raddoppiamento di corsie, costruzioni di nuovi cavalcavia, e soprattutto rotatorie, quadruplicate nell'arco di pochi anni dalle poche iniziali. Una delle ultime progettazioni \u00e8 lungo la statale 17 all'altezza dell'incrocio di San Gregorio con la strada per Bazzano e i comuni di Ocre e San Demetrio, a causa di numerosi incidenti, anche mortali con tir, essendo la strada la principale via del commercio della citt\u00e0. Alcune di queste rotatorie sono state realizzate anche eponimonteressanti monumenti, come quella presso la Questura, che porta da una parte a viale della Croce Rossa, dall'altra al quartiere Torrione, quella della statale 17 che costeggia il cimitero comunale, e quella alla fine di via XX Settembre, che si immette nella statale 17 bis, ornata con due colonne in pietra calcarea bicroma, i colori rosso e bianco, quelli dello stemma civico dell'Aquila prima del 1703, quando cambiarono in nero e verde.\nRicostruzione delle scuole.\nLe prime verifiche di vulnerabilit\u00e0 furono eseguite nel 2013 sugli edifici scolasticidelle scuole superiori che erano di propriet\u00e0 della provincia. Al 2017, nessun risultato era stato reso pubblico o divulgato ai famigliari degli alunni, ai docenti o ai dirigenti scolastici. Le scuole elementari e medie, che erano di propriet\u00e0 del Comune dell'Aquila, non erano ancora state oggetto di controlli.\nIn centro, ancora oggi nessuna scuola ha ripreso la sede originaria, ma sono ospitate in moduli provvisori, nei quartieri moderni di Pettino, Pile, Torrione e Torretta-Sant'Elia. Il piano denominato \"Scuole Abruzzo - Il Futuro in Sicurezza\" \u00e8 finalizzato alla riparazione, ricostruzione e messa in sicurezza del patrimonio scolastico danneggiato dal sisma, articolato in 3 programmi per una somma di 226 milioni di euro, stanziati il 26 aprile 2009. L'Ursc ha avviato la terza fase del piano della quota finanziata con 6,2 milioni dalla deliberazione Cipe del 2015, e poi nel 2016. Per una popolazione scolastica di oltre 27.000 studenti, la situazione riguarda 13 interventi per un importo di 10.2 milioni, e 44 interventi in progettazione, per un importo di 60 milioni, e 22 interventi in fase di affidamento lavori, per importo di 36, 8 milioni.\nPer ora le principali sedi scolastiche sono:\nInchieste e controversie.\nSulla prevedibilit\u00e0 del sisma.\nUna sintesi scientifica sulla tematica della prevedibilit\u00e0 dei sismi, con riferimento specifico al sisma dell'Abruzzo, venne pubblicata da due esperti professori del Politecnico di Milano Giuseppe Grandori ed Elisa Guagenti sulla rivista 'Ingegneria sismica' nel n. 3, anno XXVI, luglio-settembre 2009, pp.\u00a056\u201362. In detto articolo si argomentano scientificamente alcune osservazioni critiche sulle premesse scientifiche e sul metodo adottato dalla Commissione Grandi Rischi nel caso in specie.\nLe dichiarazioni di Giampaolo Giuliani.\nGiampaolo Giuliani, tecnico dell'Istituto Nazionale di Astrofisica (INAF), aveva suscitato scalpore nel periodo precedente al sisma, per avere preannunciato una forte scossa in base a studi personali sulle concentrazioni di radon come precursore sismico. Secondo quanto riferito dal sindaco di Sulmona, la previsione, ricevuta da Giuliani stesso tramite una telefonata la mattina del 29 marzo dopo una scossa di ML 3.8, avrebbe riguardato un terremoto \"disastroso\" per il giorno stesso a Sulmona; l'allarme, diffuso non ufficialmente tra la popolazione, scaten\u00f2 il panico in citt\u00e0.\nNel pomeriggio non furono registrate scosse, neanche strumentali, e Giuliani venne denunciato dal sindaco della citt\u00e0 peligna per procurato allarme. Tuttavia, Giuliani ha poi smentito questa ricostruzione, in particolare di avere dato indicato un luogo o un intervallo temporale preciso.\nDura divenne la polemica di Giuliani nei confronti di INGV e Protezione Civile ad evento avvenuto, cio\u00e8 dopo il 6 aprile, sulla prevedibilit\u00e0 del sisma.\nL'attendibilit\u00e0 delle teorie e delle tecniche di previsione dei terremoti utilizzate da Giuliani, mai pubblicate su riviste scientifiche peer-review di settore, \u00e8 stata criticata dalle autorit\u00e0 e da alcuni membri del mondo scientifico, anche in seguito alla dichiarazione (successiva alla denuncia per procurato allarme) che egli stesso aveva rilasciato in un'intervista a un canale televisivo locale prima della scossa del 6 aprile: \u00ab Mi sento di poter tranquillizzare i miei concittadini, in quanto lo sciame sismico andr\u00e0 scemando con la fine di marzo \u00bb.\nCi\u00f2 avveniva una settimana prima della scossa pi\u00f9 importante (6,3 Mw) che avrebbe colpito L'Aquila, che da Sulmona dista circa 55\u00a0km in linea d'aria.\nGiuliani racconta che la notte del 5 aprile 2009, dall'analisi della crescita dei precursori del sisma (crescita dei livelli di radon), egli avrebbe rilevato in prima serata valori compatibili con scosse di assestamento tipiche dello sciame sismico (il valore alle 18 era pari a 2,7 gradi di magnitudo e inizialmente Giuliani pensava avrebbe potuto preludere a un 3.5 gradi di magnitudo massima), ma di avere notato la mancanza di uno \"scarico di energia\" con scosse di assestamento, com'era invece auspicabile, e osservato che il valore dei precursori continuava a salire. Secondo Giuliani, alle ore 22 i valori gi\u00e0 dimostravano l'avvicinarsi di una scossa di almeno 5 gradi e a mezzanotte la concentrazione di radon era ancora in rapida ascesa. Sempre in base al racconto di Giuliani, non sapendo chi avvertire (preoccupato per l'avviso di garanzia ricevuto da poco) il tecnico avrebbe preso la famiglia e condotta fuori di casa, ad attendere la forte scossa avvenuta tre ore dopo, avvertendo anche vari conoscenti.\nGiuliani dichiar\u00f2 alla trasmissione \"Chi l'ha visto?\" del 15 aprile di essere poi rientrato nella sua abitazione e di aver avvertito l'evento da l\u00ec.\nLa posizione di INGV e Protezione Civile.\nLa posizione ufficiale dell'INGV, e in generale di gran parte della comunit\u00e0 sismologica, \u00e8 nota e ribadita pi\u00f9 volte dopo il sisma su vari mezzi di comunicazione in comunicati ufficiali: i terremoti sono eventi geologici che allo stadio attuale della ricerca geo-sismologica non possono essere previsti con sufficiente precisione spazio-temporale tale da poter applicare efficaci misure di protezione civile; in particolare la stragrande maggioranza degli sciami sismici evolve senza produrre catastrofi e non esistono precursori sismici attendibili per i restanti.\nIn seguito all'intensificarsi dello sciame sismico, la Protezione Civile convoca il 31 marzo 2009 all'Aquila una riunione della Commissione grandi rischi con la presenza dei vertici dell'INGV, la quale sentenzia la non pericolosit\u00e0 della situazione sismica nell'aquilano. Fra le affermazioni pronunciate nella riunione vi \u00e8 anche la previsione secondo cui in caso di ulteriori scosse non vi sarebbe stato alcun danno strutturale agli edifici. Si scoprir\u00e0 poi che il verbale della riunione non fu redatto e firmato in giorno stesso, ma solo a evento avvenuto, motivo per cui la Commissione stessa finir\u00e0 successivamente sotto inchiesta giudiziaria da parte della Procura dell'Aquila. A questo si aggiungono le numerose denunce presentate dai familiari delle vittime che erano rientrate o rimaste nelle case dopo le dichiarazioni rassicuranti della Commissione.\nLe affermazioni del geologo Antonio Moretti.\nSempre sul fronte della previsione, di altra natura scientifica, ma allo stesso modo fortemente polemiche sono state le dichiarazioni del geologo aquilano Antonio Moretti dell'Universit\u00e0 degli Studi dell'Aquila, andate in onda TV nella trasmissione di Rai 3 \"Presa diretta\" a settembre 2009, nei confronti dell'operato della Protezione civile italiana e dell'INGV rei, a suo dire, di non aver considerato, nella Riunione della Commissione Grandi Rischi tenutasi il 31 marzo 2009 all'Aquila, sospetto \"l'estenuante\" sciame sismico aquilano in corso da mesi per il quale si erano distintamente evidenziate nell'ultimo mese \"scosse premonitrici (\"foreshock\") localizzate sempre sulla stessa struttura, a profondit\u00e0 via via maggiori e di intensit\u00e0 e frequenza crescenti\" e di non aver consentito la partecipazione dei geologi aquilani alla suddetta riunione. Tali affermazioni sembrerebbero smentire quanto dichiarato dallo stesso pochi giorni prima della scossa principale (\"mainshock\") in cui sosteneva che \u00ab l'evoluzione sismica fosse comunque da considerarsi nelle regole e destinata a esaurirsi secondo la Legge di Omori. \u00bb\nLa polemica tra Boschi e Bertolaso.\n16 settembre 2009 inizia un duro scambio di lettere con reciproche accuse tra Enzo Boschi e Guido Bertolaso riguardo alla gestione del terremoto. Subito dopo il terremoto del 6 aprile Guido Bertolaso aveva dichiarato \u00abin una conferenza stampa Boschi ha stabilito che non era prevedibile alcuna situazione di terremoto pi\u00f9 violenta di quelle che si erano registrate\u00bb. Boschi in relazione a ci\u00f2 afferm\u00f2 \u00abIl fatto che io possa avere escluso forti scosse in Abruzzo \u00e8 assurdo\u00bb e che dunque \u00abqualcuno ha mentito\u00bb, aggiungendo di aver mandato \u00ab all'Ufficio sismico della Protezione civile un comunicato sulla sequenza in atto che non pu\u00f2 essere certo considerato tranquillizzante \u00bb. Inoltre Boschi defin\u00ec \"del tutto irrituale\" la riunione della Commissione grandi rischi convocata da Bertolaso all'Aquila il 31 marzo dopo una scossa di magnitudo 4, lamentando l'assenza di una discussione sulle misure da intraprendere, la conclusione prematura e il fatto che il verbale invece di essere compilato subito dopo venne prodotto immediatamente dopo il sisma del 6 aprile e gli venne presentato per firmarlo solo \"per ragioni interne\" quando invece fu pubblicato sui giornali.\nBertolaso replic\u00f2 accusando Boschi di mettere in atto \u00ab un tentativo tardivo di esonero dalla propria responsabilit\u00e0 \u00bb e, quanto alle accuse \u00ab sulla confusione e la mendicit\u00e0 delle notizie diffuse dal dipartimento prima, durante e dopo il sisma \u00bb, ha minacciato di ricorrere in tribunale.\nIl processo alla Commissione Grandi Rischi.\nIl 25 maggio 2011 la procura stessa rinvia a giudizio con l'accusa di \"omicidio colposo plurimo e lesioni\" sette membri della Commissione Grandi Rischi; tra essi figurano anche Enzo Boschi e Franco Barberi.\nNel capo di imputazione si legge la motivazione dell'accusa:\nCon sentenza in primo grado di giudizio il 22 ottobre 2012 il Tribunale dell'Aquila condann\u00f2 tutti gli imputati alla pena di 6 anni di reclusione e interdizione perpetua dai pubblici uffici.\nIn campo internazionale molti scienziati, prima ancora che fossero rese note le motivazioni, espressero perplessit\u00e0 di fronte a questa sentenza. La rivista \"Nature\" pubblic\u00f2 un editoriale in cui si afferma che \"il verdetto \u00e8 perverso e la sentenza ridicola\". Uno scienziato britannico, Malcolm Sperrin, dichiar\u00f2: \u00ab se la comunit\u00e0 scientifica deve essere penalizzata per aver fatto predizioni poi risultate non corrette, o per non aver predetto accuratamente eventi poi accaduti, allora l'operare della scienza dovr\u00e0 essere limitato alle sole certezze, e i benefici associati alle scoperte, dalla medicina alla fisica, scompariranno \u00bb.\nIl Ministro dell'ambiente Corrado Clini, pure critico verso questa sentenza, afferm\u00f2: \u00ab Hanno ragione quelli che dicono che l'unico precedente a questa sentenza \u00e8 quello di Galileo Galilei. \u00bb\nIl testo delle motivazioni della sentenza, pubblicato alcuni mesi pi\u00f9 tardi, smentisce per\u00f2 queste affermazioni, dichiarando che il processo \u00ab non \u00e8 volto alla verifica della fondatezza, della correttezza e della validit\u00e0 sul piano scientifico delle conoscenze in tema di terremoti. Non \u00e8 sottoposta a giudizio la scienza per non essere riuscita a prevedere il terremoto del 6 aprile 2009 \u00bb. La rivista \"Scientific American\" corresse la tesi del \"processo contro la scienza\", definendolo \u00ab un giudizio non contro la scienza, ma contro un fallimento della comunicazione scientifica. \u00bb\nAltri scienziati, durante il processo, contestarono l'operato scientifico della commissione. Il professor Francesco Giovanni Maria Stoppa, che fece parte della commissione Grande rischi fino al 2003, disse: \u00ab Avrebbero dovuto dare una informazione proporzionata alle nostre conoscenze, che nel 2009 mettevano in luce una criticit\u00e0 all'Aquila. Nelle condizioni che c'erano 5 - 6 giorni prima del terremoto bisognava dare informazioni e questo non vuol dire prevedere i terremoti \u00bb.\nIl 10 novembre 2014 la Corte d'Appello dell'Aquila modificava radicalmente la sentenza. Per De Bernardinis veniva confermata la condanna per omicidio colposo, riducendo per\u00f2 la pena da 6 a 2 anni, coi benefici della sospensione della pena e della non menzione. Gli altri imputati venivao invece assolti.\nIl 13 marzo 2015 la Procura Generale dell'Aquila present\u00f2 il ricorso in Cassazione contro la sentenza di assoluzione ottenuta in Corte d'Appello. Il 20 novembre 2015 la Cassazione conferm\u00f2 definitivamente la sentenza d'appello.\nSulle cause dei crolli.\nLa Procura dell'Aquila, a nome del procuratore capo Alfredo Rossini, aperse nei giorni a seguire un'inchiesta giudiziaria contro ignoti per omicidio e disastro colposo: obiettivo dell'inchiesta era accertare se vi sono responsabilit\u00e0 civili e penali e a chi sono imputabili. Tra le diverse possibili cause o concause dei crolli si ipotizzavano, in alcuni casi grossolani, errori di progettazione strutturale e/o maldestri interventi postumi, in altri \"errori\" in fase di realizzazione con l'impiego di materiali non conformi alle indicazioni di progetto; cemento armato contenente o sabbia marina e/o staffe di ferro posizionate a distanze non a norma di legge.\nSul fronte dell'ingegneria sismica, come spesso accade in circostanze analoghe, unanime fu il giudizio espresso da parte della comunit\u00e0 tecnico-scientifica riguardo al mancato rispetto di rigorose norme antisismiche lamentando una generale trascuratezza sul fronte della prevenzione sismica in un'area a elevato pericolo sismico, verosimilmente legata in parte all'oblio dei precedenti eventi storici e in parte ai costi necessari per gli interventi antisismici richiesti.\nA testimonianza di ci\u00f2 si aggiunge il dossier \"Censimento di vulnerabilit\u00e0 degli edifici pubblici, strategici e speciali nelle regioni Abruzzo, Basilicata, Calabria, Campania, Molise, Puglia e Sicilia\", redatto nel 1999 dall'Istituto di Ricerca sul rischio sismico per volere dell'allora sottosegretario alla Protezione Civile Franco Barberi, nel quale si evidenziano vulnerabilit\u00e0 critiche, rimaste ignorate, in tutti gli edifici pubblici poi crollati nel sisma del 2009, nonch\u00e9 una valutazione eccessivamente al ribasso del grado di pericolo sismico assegnato alla zona aquilana (livello 2).\nSull'emergenza e la ricostruzione.\nQualche polemica ci fu inizialmente sul ritardo di qualche ora dei soccorsi ufficiali, vuoi anche per l'evento inatteso occorso in piena notte e la mancanza di un piano o protocollo ufficiale di emergenza in caso di terremoto per la citt\u00e0 dell'Aquila.\nFin dalle ore successive all'evento, alcune fonti di stampa e giornalisti denunciarono il rischio di infiltrazioni criminali nei lavori del dopo terremoto. Il rischio pi\u00f9 concreto sarebbero state le possibili infiltrazioni delle organizzazioni camorristiche e mafiose nel sistema degli appalti per la ricostruzione.\nIl 7 aprile, a poche ore dalla scossa principale, il giornalista Luca Spinelli affermava:\nLa settimana successiva al sisma, il 14 aprile, il giornalista e scrittore Roberto Saviano, autore del bestseller Gomorra, scrisse:\nNelle settimane successive anche le maggiori istituzioni italiane parlavano del pericolo di infiltrazione criminale, assicurando per\u00f2 che i rischi sarebbero stati scongiurati dai controlli. Il 15 aprile il presidente della Camera Gianfranco Fini ribadiva la necessit\u00e0 di \u00abvigilare sulle infiltrazioni mafiose\u00bb, affermando anche d'essere sicuro che \u00able istituzioni saranno all'altezza\u00bb. Il 17 aprile il presidente del Consiglio Silvio Berlusconi dichiarava: \u00able speculazioni saranno impossibili, ricostruiremo in 6 mesi tenendo fuori speculazione e mafia\u00bb.\nLa Direzione nazionale antimafia guidata dal procuratore Piero Grasso costituisce un pool antimafia col compito di vigilare sulla ricostruzione ed evitare infiltrazioni mafiose negli appalti.\nAd agosto 2016, il procuratore nazionale antimafia Franco Roberti parler\u00e0 d'un \"modello L'Aquila\" d'analisi investigativa da applicare anche ad Amatrice e il resto del Centro Italia.\nIl 3 luglio, il quotidiano \"il manifesto\" denunciava come delle 20 aree selezionate per la costruzione di case temporanee, almeno 5 siano inutilizzabili per rischi idrogeologici.\nCritiche sui reali costi del progetto C.A.S.E. vennero mosse da varie associazioni di consumatori e dalle ditte di costruzione partecipanti all'appalto, ma poi escluse in favore di ditte prevalentemente lombarde, i cui costi di realizzazione si sarebbero rivelati sensibilmente superiori a quelli promessi dalle ditte escluse e in generale ai costi di mercato delle costruzioni antisismiche e se allo stesso tempo si fosse proceduto immediatamente con la risistemazione degli edifici classificati con A, B e C e/o con appoggio maggiore alla realizzazione di moduli M.A.P. pi\u00f9 economici.\nL'evento comport\u00f2 il blocco del pagamento delle imposte da parte dei residenti dell'area colpita come previsto dal piano di intervento e ricostruzione del Governo, sebbene polemiche ci sono state per tentativi di annullamento di successive proroghe.\nLe intercettazioni.\nIl 10 febbraio 2010, nell'ambito dell'inchiesta sugli appalti del G8 originariamente previsto alla Maddalena che ha portato alle dimissioni (poi respinte) del capo della Protezione Civile, Guido Bertolaso, vengono pubblicati i testi delle intercettazioni di imprenditori accusati di avere rapporti diretti con lo stesso Bertolaso. In particolare, suscita scalpore il dialogo tra gli imprenditori Francesco Maria De Vito Piscicelli e il cognato Gagliardi che affermavano di \"ridere ciascuno nel proprio letto\" durante il terremoto, immaginando l'inserimento delle loro imprese nei lavori per il post-sisma. Il 12 febbraio 2010 il sottosegretario alla Presidenza, Gianni Letta, assicura che le imprese degli imprenditori protagonisti dell'intercettazione non hanno ricevuto appalti nel capoluogo abruzzese; tuttavia, un'intercettazione successiva, pubblicata il 17 febbraio 2010 dal quotidiano locale Il Centro, smentisce le dichiarazioni di Letta.\nOperazione \u201cDirty Job\u201d.\nNel giugno 2014 vengono arrestati 7 imprenditori impegnati nella ricostruzione privata. Si rivolgevano alla camorra, in particolare al Clan dei casalesi, per farsi procurare le maestranze a basso prezzo. Gli imprenditori arrestati sono accusati, a vario titolo, di estorsione aggravata dal metodo mafioso, intermediazione illecita e sfruttamento del lavoro.\nI fenomeni osservati in concomitanza col terremoto.\nAlcuni fenomeni osservati in corrispondenza degli eventi sismici sono:\nEventi correlati.\nG8.\nL'evento sismico modific\u00f2 i piani politico-economici del Governo: tra gli eventi che subirono modifiche ci fu il G8 del 2009 originariamente gi\u00e0 assegnato all'Italia come nazione ospitante. Inizialmente previsto nell'isola sarda della Maddalena, fu spostato all'Aquila con decisione del Consiglio dei Ministri del 23 aprile 2009, sia per motivi economici (risparmio di circa 220 milioni di euro da destinare alla ricostruzione) sia per opportunit\u00e0 politica (il G8 avrebbe discusso anche di catastrofi naturali) sia perch\u00e9 \"si trattava di un forte segnale per il rilancio di zone cos\u00ec duramente colpite\".\nDi fronte alle macerie del terremoto, Stati Uniti, Francia, Germania, Regno Unito, Russia, Canada e Giappone promisero di sponsorizzare ognuno il restauro di uno dei monumenti aquilani danneggiati dal sisma. In particolare agli ampi e svariati aiuti promessi dal Presidente statunitense Barack Obama si aggiungono il francese Nicolas Sarkozy che promette 3 milioni di euro per la ricostruzione della Chiesa delle Anime Sante, la tedesca Angela Merkel che si impegna per la ricostruzione della chiesa di Onna.\nIl summit si svolse nella Scuola Ispettori e Sovrintendenti della Guardia di Finanza di Coppito, gi\u00e0 centro operativo della Protezione Civile durante l'emergenza sismica. L'evento port\u00f2 con s\u00e9 la riqualificazione dell'intera periferia ovest della citt\u00e0 dell'Aquila, proseguita anche dopo l'evento in prossimit\u00e0 dei nuovi insediamenti post-sisma (progetto C.A.S.E.), con costruzione di diverse strade, il riammodernamento del vicino Aeroporto dei Parchi e la sistemazione della caserma ospitante dando cos\u00ec un primitivo avvio alla ricostruzione stessa. Con tutte le opere realizzate si assiste a una \"esplosione\" della periferia aquilana, sia a ovest che a est, in forte contrapposizione al centro storico rimasto vuoto, interdetto e sommerso dalle macerie.\nDiscografia.\nIl 23 dicembre 2016 viene pubblicato il progetto discografico-editoriale \"Vitae\" firmato dal compositore e regista abruzzese Davide Cavuti dedicato alle citt\u00e0 dell\u2019Aquila (e successivamente anche ad Amatrice), che racchiude il disco (testi e musiche originali di Cavuti) interpretati da molti attori del cinema e del teatro italiano quali Giorgio Albertazzi, Luca Argentero, Paolo Bonacelli, Mariangela D'Abbraccio, Arnoldo Fo\u00e0, Paola Gassman, Vanessa Gravina, Alessandro Haber, Maria Rosaria Omaggio, Ugo Pagliai, Giorgio Pasotti, Michele Placido, Violante Placido, Alessandro Preziosi, Edoardo Siravo, Caterina Vertova.."}
{"id": "2386016", "revid": "300067", "url": "https://it.wikipedia.org/wiki?curid=2386016", "title": "Ken Bannister", "text": ""}
{"id": "2386017", "revid": "339392", "url": "https://it.wikipedia.org/wiki?curid=2386017", "title": "Hongwu (imperatore Ming)", "text": ""}
{"id": "2386021", "revid": "287204", "url": "https://it.wikipedia.org/wiki?curid=2386021", "title": "Centrophorus", "text": "Centrophorus \u00e8 un genere di squali squaliformi. Comprende specie di acque profonde diffuse negli oceani temperati e tropicali di tutto il mondo. Sono caratterizzate da corpo di colore grigio o marrone, grandi occhi verdi e spine su entrambe le pinne dorsali. Devono il loro nome proprio alla presenza di queste ultime: in greco, infatti, \"kentron\" significa \"spina\" e \"pherein\" \"portare\".\nQuesto genere \u00e8 presente con resti fossili (\"C. squamosus\") fin dal Paleocene."}
{"id": "2386024", "revid": "1745361", "url": "https://it.wikipedia.org/wiki?curid=2386024", "title": "Igiene personale nell'antica Grecia", "text": "Anche se si pu\u00f2 dire con certezza che l'igiene personale nell'antica Grecia (igiene: dal greco \u1f51\u03b3\u03b9\u03b5\u03b9\u03bd\u03cc\u03c2 sano, salutare) era fondamentalmente basica, \u00e8 dato certo che gli Elleni furono i primi, con gli Egizi, a darle un ruolo di primo piano, consacrando un vero e proprio culto dell'igiene del corpo e della bellezza plastica.\nGli antichi greci e l'igiene personale.\nI Greci vantano un altro grande primato, furono con ogni probabilit\u00e0 il primo popolo ad organizzare un vero e proprio servizio pubblico di raccolta dei rifiuti urbani.\nNella \"Costituzione degli Ateniesi\", Aristotele fissa i compiti di dieci funzionari incaricati di sorvegliare la polis e tra gli altri, avevano il compito di controllare il lavoro degli spazzini, allora detti coprologi, quasi sicuramente schiavi.\nEssi erano obbligati a scaricare i rifiuti a non meno di due chilometri dalle mura della citt\u00e0, risolvendo un problema secolare, dato che fino a quel momento si era soliti accatastare i rifiuti lungo le strade delle citt\u00e0.\n\u00abAlcuni lavori sono pi\u00f9 nobili, ma altri sono pi\u00f9 che necessari\u00bb: con queste parole Aristotele cerc\u00f2 di restituire dignit\u00e0 ad un lavoro difficile e sporco, che all'epoca era ritenuto pi\u00f9 che infamante.\nIl periodo in cui il concetto del benessere legato all'attivit\u00e0 fisica e soprattutto all'igiene ebbe il massimo fulgore fu con Erodico nel V secolo a.C., con Ippocrate di Coo dal 460 a.C. al 377 a.C., e con Galeno, (131-201).\nErodico, celebre medico e atleta, diede una forte spinta alla diffusione ad uso comune di tutte quelle pratiche terapeutiche e igieniche, fino a quel momento riservate soltanto ad atleti e guerrieri.\nFu cos\u00ec che nell'Ellade nacque il Gymnasium, destinato alla promozione dell'igiene, della salute e del benessere del popolo greco.\nPi\u00f9 tardi i Romani, influenzati dai Greci appena annessi all'Impero, importarono e trasferirono a Roma tutte quelle pratiche destinate all'igiene e al benessere del corpo, come bagni, massaggi agli oli e ginnastica.\nIppocrate, padre della medicina, fu autore di 87 trattati, di cui molti incentrati sulla questione dell'igiene del corpo, esaltando la pratica dei bagni e dei massaggi.\nGaleno invece, nacque cinque secoli pi\u00f9 tardi a Pergamo, ricca citt\u00e0 dell'Asia Minore, famosa per la sua biblioteca contenente oltre 50 000 volumi e per la sua esimia accademia medica.\nEgli inizi\u00f2 a studiare medicina all'et\u00e0 di 16 anni, specializzandosi nel campo dell'igiene; in un suo trattato detta le regole della salute: curare l'igiene del corpo, dormire e mangiare in maniera adeguata, respirare aria fresca e dominare l'emotivit\u00e0 dell'animo.\nCosmesi, oli e profumi.\nSappiamo per certo, che gli antichi Greci non conoscevano il sapone, anche se ereditarono dagli Egizi l'uso di una miscela di cenere e argilla che a contatto con l'acqua, diveniva schiumosa.\nUomini e donne dell'epoca, passavano gran parte della propria vita al gymnasium e ai bagni pubblici e dopo le abluzioni erano soliti massaggiare il corpo con olio d'oliva, di rose, di nardo, all'iris, alla maggiorana e alle mandorle amare.\nAd Atene era famoso il \"crocinum\" e il \"susinon\", olio a base di rosa, mirra e cannella.\nI Greci appresero il piacere dell'ultilizzo di oli profumati per l'igiene personale dai popoli asiatici, dai quali inizialmente importarono i suddetti prodotti. Gli oli, erano conservati in un apposito contenitore, l'alabastron, un vaso in terracotta dal corpo stretto e prolungato che ricorda nella forma un'anfora.\n\u00c8 stato calcolato che all'epoca, la quantit\u00e0 di olio consumata in media per ogni cittadino all'anno era di oltre cinquanta litri, di cui solo venti per condire gli alimenti e la restante quantit\u00e0 per l'igiene personale.\nAnche i soldati si avvicinarono all'uso degli oli e dei profumi, per nascondere i cattivi odori della pelle, finendo praticamente per cospargersi degli stessi in ogni momento della giornata.\nOltre all'olio, che veniva usato come sapone, lozione ed emolliente, sia per l'igiene della pelle, sia per quello dei capelli, i greci utilizzavano anche altri metodi per eliminare le impurit\u00e0 della cute: latte, bicarbonato di sodio, impacchi di quark e miscugli di sabbia e orzo che poi asportavano con una particolare paletta ricurva, lo strigile.\nMolto popolare era l'utilizzo del profumo, dal latino \"per fumum\", che significa attraverso il fumo e fin dall'epoca cretomicenea i Greci erano certi che a produrli fossero gli dei stessi. Per questo il profumo era utilizzato oltre che per l'igiene e per l'esercitazione del culto, anche durante tutti gli avvenimenti pi\u00f9 importanti della vita: nascita, matrimonio e morte infatti erano sempre accompagnati da fumigazioni e unzioni.\nEsempi di profumi nazionali esportati in tutto il bacino del Mediterraneo erano il gi\u00e0 citato \"susinon\", e il \"kipros\", a base di menta e bergamotto.\nPer quanto riguarda le donne, dopo il bagno, oltre ad utilizzare i prodotti precedentemente menzionati, facevano uso di creme per il viso a base di biacca di Rodi, di \"focus\" e \"porpurissum\" per dar colore al viso e di \"fuligo\" per scurire ciglia e sopracciglia; sappiamo poi da Aristofane che per questioni igieniche erano solite depilarsi il pube.\nAbbigliamento e biancheria intima.\nI Greci non facevano un utilizzo rilevante di biancheria intima, il che riduceva drasticamente l'igiene personale, l'unica certezza \u00e8 l'utilizzo del reggiseno da parte della donna, che consisteva in una fascia, chiamata \"tain\u00eca o m\u00ectra\", probabilmente la diversit\u00e0 di forma o di larghezza possono aver reso pi\u00f9 opportuno l'uso dell'uno o dell'altro vocabolo.\nAnche l'abbigliamento era molto semplice e non veniva cambiato molto spesso a differenza delle abitudini moderne.\nGli abiti consistevano in larghe tuniche e mantelli fatti di lana o lino a seconda della stagione, tinti con colori brillanti o bianco candido e fabbricati dalle donne di casa o dalle schiave, oppure acquistat\u00ec all'agor\u00e0.\nMalattie, alimentazione e igiene orale.\nNonostante i vari accorgimenti, le condizioni igieniche delle citt\u00e0 e delle campagne erano decisamente pi\u00f9 basse di quelle attuali, ed erano quindi frequenti malattie ai reni e alla gola, tubercolosi, malaria, asma, polmonite, epatite, ulcere e infezioni alimentari.\nSicuramente poco rilevante era invece il numero di casi di diabete, infarto, cancro e malattie cardio-vascolari, grazie alle abitudini alimentari sobrie degli Ellenici.\nLa loro dieta, infatti, era basata su pane, formaggio, latte, verdura, vino, pesce, molluschi marini, olio e uova, e solo ai pi\u00f9 ricchi era destinato un consumo elevato di frutta e carne, quest'ultima mangiata principalmente in occasione dei riti religiosi.\nUna curiosa usanza greca era quella di far lavare agli schiavi i piedi degli ospiti durante i banchetti in segno di ospitalit\u00e0.\nMolto sentita era anche la questione dell'igiene orale, l'esigenza di denti protetti era nota e per sfoggiare un sorriso fresco si faceva uso di un impasto di sale, miele e rosmarino.\nPer curare le carie, invece, si procedeva con risciacqui tenendo in bocca oppio, pepe e alcune erbe medicamentose essiccate, mentre nei casi pi\u00f9 gravi e quando l'odontalgia era molto violenta, si procedeva con l'avulsione dell'elemento cariato.\nDa diverse fonti inoltre, si pu\u00f2 dedurre che i Greci facevano largo uso in ogni campo delle propriet\u00e0 disinfettanti dell'argento."}
{"id": "2386025", "revid": "287204", "url": "https://it.wikipedia.org/wiki?curid=2386025", "title": "Deania", "text": "Deania \u00e8 un genere di pescecani di acque profonde dal muso lungo della famiglia dei Centroforidi."}
{"id": "2386031", "revid": "125624315", "url": "https://it.wikipedia.org/wiki?curid=2386031", "title": "Jolly Rosso", "text": "La motonave Jolly Rosso, dal 1989 semplicemente Rosso, (anche impropriamente Jolly Rosso I, in quanto sostituita nella flotta dalla II, acquisita dalla compagnia nel 1989) era una nave della societ\u00e0 di navigazione Ignazio Messina &amp; C. utilizzata, alla fine della sua vita operativa e dopo un temporaneo disarmo alla Spezia durato fino al 1989, per trasportare rifiuti tossici. Alcuni fatti di cronaca riferiti a queste e a presunte altre attivit\u00e0, alcune illegali, collegati all'attivit\u00e0 della nave fecero legare al nome della Rosso l'appellativo di \"nave dei veleni\". La nave si aren\u00f2 il 14 dicembre 1990 sulla spiaggia in localit\u00e0 Formiciche, nel Comune di Amantea (CS).\nLa Rosso spiaggi\u00f2 dopo aver navigato per alcune ore alla deriva, in seguito all'abbandono da parte dell'equipaggio, con assetto gravemente sbandato a causa dell'imbarco di acqua avvenuto attraverso alcune falle nello scafo. L'equipaggio venne soccorso da due elicotteri della Marina Militare, pi\u00f9 precisamente due SH 3D del Terzo Gruppo di Catania (Numeri di fiancata 6-12 e 6-08). Al momento dello spiaggiamento, la nave trasportava, stando ai documenti ufficiali, merce normale come generi di consumo e tabacco. Venne demolita sul luogo del naufragio nel 1991. Una lunga inchiesta durata diversi anni si \u00e8 conclusa nel maggio 2009 con l'archiviazione. La vicenda \u00e8 stata anche collegata all'assassinio di Ilaria Alpi a Mogadiscio, alla morte improvvisa del capitano Natale De Grazia e alla forte radioattivit\u00e0 di una cava, ora sigillata, legata a rifiuti nucleari radioattivi giunti per via navale nella zona."}
{"id": "2386036", "revid": "61051", "url": "https://it.wikipedia.org/wiki?curid=2386036", "title": "Xylophagidae", "text": "Xylophagidae \u00e8 una piccola famiglia di Insetti dell'ordine dei Ditteri (sottordine Brachycera). Tradizionalmente annoverati fra il raggruppamento dei Brachiceri primitivi, gli Orthorrhapha, nella classificazione filogenetica rappresentando l'unica famiglia dell'infraordine Xylophagomorpha. Devono il loro nome all'habitat delle larve, che si rinvengono nel legno di alberi morti o deperiti.\nDescrizione.\nL'adulto \u00e8 di piccole o medie dimensioni, con corpo lungo da 2 a 25 mm, esile e slanciato (es. \"Xylophagus\") oppure piuttosto robusto (es. \"Coenomyia\"). La livrea ha in genere colore nerastro, talvolta nero e giallo o nero e bruno, oppure uniformemente giallastro. Gli adulti del genere \"Xylophagus\", per la loro forma e la livrea, ricordano gli Imenotteri Icneumonidi. Il tegumento \u00e8 rivestito da una corta peluria ma sono del tutto assenti le setole.\nIl capo \u00e8 provvisto di ocelli e grandi occhi, oloptico o dicoptico nei maschi, dicoptico nelle femmine. Le antenne sono in genere del tipo primitivo, composte da 9-10 articoli e con flagellomeri a forma di anello; l'ultimo flagellomero breve e arrotondato. In \"Dialysis\", il flagello \u00e8 aristato, mentre in \"Rachicerus\", comprendente la maggior parte delle specie della famiglia, le antenne hanno una conformazione inusuale fra i Brachiceri: sono infatti composte da oltre 20 segmenti e hanno una conformazione del tipo pettinato, per la presenza di un breve processo in corrispondenza di ogni antennomero. L'apparato boccale, di tipo lambente-succhiante, presenta vistosi palpi mascellari di forma clavata. Il torace \u00e8 dorsalmente convesso, porta zampe provviste di speroni in tutte le tibie e ali membranose, in fase di riposo ripiegate orizzontalmente sull'addome e reciprocamente sovrapposte. L'addome \u00e8 largo e affusolato (es. \"Coenomyia\") oppure pi\u00f9 o meno sottile e allungato (es. \"Xylophagus\").\nLa nervatura alare mostra la costa sviluppata sull'intero margine ad eccezione di \"Rachicerus\", in cui si estende solo fino all'apice dell'ala. subcosta strettamente ravvicinata alla radio. Quest'ultima \u00e8 suddivisa in quattro branche, con vena R2+3 indivisa, biforcazione R4+5 con rami nettamente divergenti e R5 confluente all'apice dell'ala. media suddivisa in quattro branche distinte, con vena trasversa media (m-m) che chiude una cellula discale e cellula m3 aperta. Fa eccezione il genere \"Rachicerus\", nel quale i rami M3 e M4 convergono in una breve vena terminale delimitando perci\u00f2 una cellula m3 chiusa. La cubito e la prima anale convergenti in una breve vena terminale in prossimit\u00e0 del margine.\nLa larva \u00e8 apoda ed eucefala, con capo di forma conico-allungata e fortemente sclerotizzato. Sono inoltre presenti placche sclerificate sul torace e sull'ultimo segmento addominale. La pupa \u00e8 anoica.\nBiologia.\nL'habitat degli Xylophagidae \u00e8 forestale, spesso in prossimit\u00e0 di corsi d'acqua. Le larve, predatrici, si sviluppano sotto la corteccia degli alberi morti o deperiti e si ritiene si nutrano di insetti xilofagi. Gli adulti frequentano lo stesso habitat, in prossimit\u00e0 dei siti di sviluppo, ed hanno regime dietetico glicifago.\nSistematica e filogenesi.\nLa posizione sistematica e la suddivisione di questa famiglia, storicamente, \u00e8 stata alquanto incerta, in particolare per quanto concerne le relazioni tassonomiche e le affinit\u00e0 morfologiche fra gli Ortorrafi associati al legno (Xylomyidae, Xylophagidae e, entro certi limiti, Pantophthalmidae). Solo l'analisi filogenetica ha dato migliori informazioni separando distintamente gli Xylophagidae dagli Stratiomyomorpha.\nDal punto di vista filogenetico, gli Xylophagidae sono in relazione con i Tabanomorpha, con i quali formano un clade monofiletico in base ad alcune sinapomorfie relative agli organi genitali esterni del maschio. Questo clade \u00e8 a sua volta in relazione con quello corrispondente all'infraordine degli Stratiomyomorpha distinguendo il complesso dei Brachiceri inferiori dai Muscomorpha.\nLa famiglia comprende circa 130 specie. Sotto l'aspetto tassonomico, in passato ricorrevano schemi tassonomici che separavano diversi generi in pi\u00f9 famiglie, ma la maggior parte degli Autori concorda attualmente nell'inquadramento della famiglia degli Xylophagidae come unico gruppo sistematico compreso nella superfamiglia degli Xylophagoidea e nell'infraordine degli Xylophagomorpha. Alcune fonti tendono tuttavia a considerare distinta la sottofamiglia dei Coenomyiinae e scorporata in pi\u00f9 \"taxa\" al rango di famiglie. La suddivisione interna pi\u00f9 accreditata contempla tre sottofamiglie oltre ad un genere monotipico di collocazione incerta:\nLe poche specie fossili descritte in questa famiglia risalgono al Cenozoico.\nDistribuzione.\nLa famiglia ha un'ampia distribuzione, comprendendo specie rappresentate in quasi tutte le regioni, con l'eccezione della Nuova Zelanda e della Regione afrotropicale. La pi\u00f9 ampia distribuzione si ha per il genere \"Rachicerus\", rappresentato principalmente nelle regioni tropicali della regione orientale, della regione neotropicale e di quella australasiana, ma presente anche nella regione oloartica, con sei specie paleartiche e nove neartiche. Il genere \"Xylophagus\" ha distribuzione oloartica, con l'eccezione di una specie neotropicale. Distribuzione oloartica hanno anche i generi \"Dialysis\" e \"Arthropeas\". Gli altri generi hanno invece diffusione limitata a specifiche regioni: \"Odontosabula\" e \"Coenomyia\" sono prevalentemente asiatiche, con l'eccezione di \"Coenomyia ferruginea\", presente in Nordamerica ed Europa, \"Heterostomus\" \u00e8 endemico del Cile, \"Eterexonevra\" endemico dell'Australia e della Tasmania.\nIn Europa sono presenti solo sei specie, di cui cinque appartenenti al genere \"Xylophagus\", oltre alla gi\u00e0 citata \"Coenomyia ferruginea\". La presenza della famiglia in Italia non \u00e8 documentata dalla banca dati di \"Checklist of Italian Fauna\", ma Fauna Europaea segnala la presenza, nella sola penisola, di \"Coenomyia ferruginea\", \"Xylophagus cinctus\" e \"Xylophagus kowarzi\"."}
{"id": "2386038", "revid": "62221", "url": "https://it.wikipedia.org/wiki?curid=2386038", "title": "Xylophagomorpha", "text": ""}
{"id": "2386039", "revid": "62221", "url": "https://it.wikipedia.org/wiki?curid=2386039", "title": "Xylophagoidea", "text": ""}
{"id": "2386050", "revid": "767487", "url": "https://it.wikipedia.org/wiki?curid=2386050", "title": "Harry Weese", "text": "Ebbe un ruolo importante nello sviluppo del movimento modernista negli USA e nel campo del restauro architettonico.\nNato a Evanston, cittadina ai sobborghi di Chicago, Weese studi\u00f2 architettura al Massachusetts Institute of Technology, dove fu allievo di Alvar Aalto. Laureatosi nel 1938, pass\u00f2 a specializzarsi in urbanistica con una borsa di studio alla Cranbrook Academy of Art, nel Michigan. In questo periodo fu influenzato da Charles Eames e da Eero Saarinen, che conobbe a Cranbrook. \nNel 1939, dopo il periodo di studi a Cranbrook, Weese and\u00f2 a collaborare per un importante studio di architettura di Chicago: Skidmore, Owings and Merrill. \nDurante la Seconda guerra mondiale, Weese fu arruolato come ingegnere navale su un cacciatorpediniere della marina militare. Dopo il congedo, nel 1947, decise di mettersi in proprio e aprire uno studio a Chicago. \nWeese fu un architetto essenzialmente modernista, ma spesso seppe integrare ai suoi progetti altri stili che riteneva adatti nei casi specifici. Negli USA \u00e8 considerato anche un pioniere della conservazione degli edifici storici. Tramite la sua opera di divulgazione presso l'opinione pubblica, diffuse una nuova percezione dell'importanza della skyline di Chicago e della conservazione dei numerosi edifici storici che vi sorgono. Nel 1981 fece parte della giuria di otto fra architetti e scultori che selezionarono il progetto per il Vietnam Veterans Memorial di Washington. \nFra i lavori pi\u00f9 famosi di Weese, il progetto originale per la metropolitana di Washington e il Time-Life Building di Chicago. A Weese si devono anche numerosi importanti progetti di restauro come quello dell'edificio della Union Station di Washington. "}
{"id": "2386057", "revid": "339392", "url": "https://it.wikipedia.org/wiki?curid=2386057", "title": "E322", "text": ""}
{"id": "2386058", "revid": "599", "url": "https://it.wikipedia.org/wiki?curid=2386058", "title": "Edmund Gustav Albrecht Husserl", "text": ""}
{"id": "2386066", "revid": "247222", "url": "https://it.wikipedia.org/wiki?curid=2386066", "title": "Into the Purple Valley", "text": "Into the Purple Valley \u00e8 il secondo album discografico di Ry Cooder, pubblicato dalla casa discografica Reprise Records nel 1971.\nFormazione.\nNote aggiuntive"}
{"id": "2386067", "revid": "767487", "url": "https://it.wikipedia.org/wiki?curid=2386067", "title": "Boomer's Story", "text": "Boomer's Story \u00e8 un album di Ry Cooder pubblicato nel 1972."}
{"id": "2386077", "revid": "2056951", "url": "https://it.wikipedia.org/wiki?curid=2386077", "title": "Legge organica", "text": "Una legge organica, nel diritto pubblico di alcuni Stati del mondo, \u00e8 un atto normativo previsto dagli ordinamenti giuridici.\nCaratteristiche.\nViene adottato dal parlamento con un procedimento \"aggravato\", ossia pi\u00f9 complesso rispetto a quello previsto per le leggi ordinarie, superiore a queste ultime nella gerarchia delle fonti del diritto ma subordinato alla costituzione e alle leggi costituzionali, al quale la costituzione riserva la disciplina di determinate materie (stabilendo cos\u00ec una \"riserva di legge organica\").\nNel mondo.\n\u00c8 prevista anche dalle costituzioni di altri paesi, tra cui Spagna, Cile, Venezuela, Ecuador, Repubblica dominicana, Per\u00f9, Romania e Moldova. Simile \u00e8 anche la \"legge speciale\" (o \"legge a maggioranza speciale\") prevista dalla costituzione del Belgio, che richiede, per la sua approvazione, oltre ad una maggioranza qualificata (dei 2/3), la maggioranza dei voti di ciascun gruppo linguistico nelle due camere del Parlamento federale.\nFrancia.\nLa legge organica (\"loi organique\") \u00e8 stata introdotta dalla Costituzione francese del 1958 che in pi\u00f9 parti demanda ad essa la disciplina dell'organizzazione e del funzionamento di organi o istituzioni a rilevanza costituzionale. Il procedimento legislativo per la sua adozione o modifica \u00e8 aggravato dalle prescrizioni dell'art. 46 della Costituzione che richiede l'accordo di entrambe le camere, superabile solo se la legge non riguarda il Senato e l'approvazione finale dell\"'Assembl\u00e9e nationale\" avviene a maggioranza assoluta dei membri, nonch\u00e9 il controllo di legittimit\u00e0 costituzionale obbligatorio da parte del \"Conseil constitutionnel\".\nNel 2009 esisteva in Francia una trentina di leggi organiche, alcune delle quali contenenti l'organizzazione costituzionale delle comunit\u00e0 della Francia d'oltremare.\nItalia.\nIn Italia non esiste una fonte del diritto di questo tipo: il completamento della costituzione \u00e8 demandato alla legge costituzionale o a quella ordinaria. Nel linguaggio parlamentare, tuttavia, si usa il termine \"legge organica\" sia per indicare la legge che disciplina il funzionamento di un organo, sia la legge che esaustivamente apporta una completa disciplina di una materia.\nStati Uniti d'America.\nNegli Stati Uniti sono dette leggi organiche (\"organic laws\") la Dichiarazione di indipendenza, gli Articoli della Confederazione, l'Ordinanza del Nordovest e la Costituzione che, sotto questo nome, costituiscono la prima parte dello \"United States Code\" (U.S.C.), raccolta della legislazione federale vigente."}
{"id": "2386079", "revid": "123552221", "url": "https://it.wikipedia.org/wiki?curid=2386079", "title": "Felix Leiter", "text": "Felix Leiter \u00e8 un agente statunitense della CIA, alleato di James Bond in alcuni film della serie.\nFilm apocrifo.\nNel film apocrifo \"Mai dire mai\" (\"Never Say Never Again\") di Irvin Kershner il personaggio di Felix Leiter \u00e8 interpretato da Bernie Casey e doppiato nella versione italiana da Elio Zamuto."}
{"id": "2386087", "revid": "2048388", "url": "https://it.wikipedia.org/wiki?curid=2386087", "title": "Dr. No (James Bond)", "text": "Il Dr. Julius No \u00e8 un personaggio immaginario, nemico di James Bond.\n\u00c8 il principale antagonista del primo film sulla spia inglese, \"Agente 007 - Licenza di uccidere\", ed \u00e8 stato creato da Ian Fleming nel romanzo omonimo. Entrambe le opere, in lingua originale, sono chiamate proprio \"Dr. No\".\nBiografia.\nIl Dr. Julius No \u00e8 un affiliato della SPECTRE, la potente organizzazione criminale capeggiata da Ernst Stavro Blofeld.\nFiglio illegittimo di un missionario tedesco e di una donna cinese di buona famiglia, col tempo divenne l'amministratore dei beni dell'associazione Tong, a cui sottrasse dieci milioni di dollari con cui attrezz\u00f2 l'isola di Crab Key, in Giamaica, facendone anche la sua principesca residenza.\nIl suo piano consiste nel sabotare le missioni spaziali delle due superpotenze mondiali, gli Stati Uniti e l'Unione Sovietica, dirottando i vettori spaziali che avrebbero portato i satelliti artificiali e l'uomo nello spazio per vendicarsi di come entrambe le nazioni avessero rifiutato tempo addietro i suoi servigi; per far questo ha compiuto, nel corso degli anni, diversi studi di ingegneria e sui materiali radioattivi, finendo col perdere entrambe le mani (sostituite da due protesi metalliche che gli conferiscono una presa mortale). \u00c8 inoltre il responsabile della morte del padre di Honey Ryder, la bella cacciatrice di conchiglie che Bond incontra nel corso delle sue indagini.\nSebbene, in un primo momento, riesca a catturare 007, alla fine l'agente riuscir\u00e0 a fermare il suo megalomane progetto e a uccidere lo scienziato facendolo cadere nella vasca di raffreddamento del suo reattore nucleare. Il capitolo successivo, \"A 007, dalla Russia con amore\", vede proprio la SPECTRE architettare un ingegnoso piano per vendicarsi di tale omicidio."}
{"id": "2386088", "revid": "38120", "url": "https://it.wikipedia.org/wiki?curid=2386088", "title": "Dr. Julius No", "text": ""}
{"id": "2386089", "revid": "38120", "url": "https://it.wikipedia.org/wiki?curid=2386089", "title": "Dottor No", "text": ""}
{"id": "2386091", "revid": "1305772", "url": "https://it.wikipedia.org/wiki?curid=2386091", "title": "CGRP", "text": "Il CGRP (acronimo dall'inglese \"Calcitonin Gene Related Peptide\", peptide correlato al gene della calcitonina) \u00e8 un peptide composto da 37 amminoacidi ed \u00e8 prodotto tramite lo \"splicing\" alternativo della calcitonina, un gene localizzato sul cromosoma 11.\n\u00c8 un potente peptide vasodilatatore e pu\u00f2 intervenire nella trasmissione del dolore, interessando il sistema nervoso periferico e centrale.\nL'aumento dei livelli di CGRP \u00e8 stato segnalato in emicrania e una serie di altre malattie, come l'insufficienza cardiaca e l'ipertensione."}
{"id": "2386092", "revid": "767487", "url": "https://it.wikipedia.org/wiki?curid=2386092", "title": "Keith Davis", "text": "Nella NFL.\nPur non essendo stato scelto al draft, \u00e8 stato preso dai Dallas Cowboys per la stagione 2002. Nel suo anno di debutto ha giocato 8 partite di cui nessuna da titolare facendo 5 tackle di cui 4 da solo.\nNella stagione 2003 \u00e8 rimasto fuori per infortunio.\nNella stagione 2004 ha giocato 15 partite di cui nessuna da titolare facendo 17 tackle di cui 13 da solo. \nNella stagione 2005 ha giocato 16 partite di cui 15 da titolare facendo 66 tackle di cui 47 da solo e 3 deviazioni difensive.\nNella stagione 2006 ha giocato 15 partite di cui 6 da titolare facendo 26 tackle di cui 17 da solo.\nNella stagione 2007 ha giocato 14 partite di cui una da titolare facendo 18 tackle di cui 16 da solo e 2 deviazioni difensive.\nNella stagione 2008 ha firmato con i \"Dolphins\" l'11 marzo, ma \u00e8 stato lasciato libero il 27 agosto, prima della preseason. Il 31 agosto ha rifirmato con i \"Cowboys\" dove ha giocato 16 partite di cui 9 da titolare facendo 39 tackle di cui 30 da solo e una deviazione difensiva.\nIl 21 maggio 2009 ha firmato per i \"Raiders\" che lo hanno lasciato libero 13 luglio."}
{"id": "2386095", "revid": "108729311", "url": "https://it.wikipedia.org/wiki?curid=2386095", "title": "Adolf Furtw\u00e4ngler", "text": "Biografia.\nAdolf Furtw\u00e4ngler nacque a Friburgo in Brisgovia e l\u00ec trascorse la sua infanzia. Inizi\u00f2 gli studi nella citt\u00e0 natale e successivamente li continu\u00f2 a Lipsia e a Monaco di Baviera, dove fu allievo di Heinrich Brunn. \nNel 1878 partecip\u00f2 agli scavi di Olimpia, in Grecia, diretti da Heinrich Schliemann; ottenne il posto di assistente al Museo Egizio e dei Papiri di Berlino nel 1880 e fu professore prima a Berlino e poi a Monaco di Baviera, dove si rec\u00f2 nel 1894 per sostituire Brunn nella cattedra di Archeologia classica. A Monaco assunse la direzione della Gliptoteca. Nel 1906 pubblic\u00f2 una monografia con le sue ricerche sul tempio di Afaia a Egina. Mor\u00ec per una infezione contratta durante gli scavi a Egina e fu sepolto ad Atene.\nFiglio di Adolf Furtw\u00e4ngler fu il direttore d'orchestra Wilhelm Furtw\u00e4ngler. Il nipote, Andreas Furtw\u00e4ngler, \u00e8 archeologo e numismatico.\nStudi e pubblicazioni.\nFurtw\u00e4ngler fu tra i primi archeologi a considerare il valore della datazione cronologica degli oggetti in ceramica che venivano scartati come rifiuti all'inizio degli scavi. Constatando il ripetersi di vasi simili in una serie di strati, Furtw\u00e4ngler li utilizz\u00f2 come uno strumento per la datazione dei siti archeologici. Il volume \"Die Antiken Gemmen\" del 1900, resta uno dei suoi lavori pi\u00f9 influenti. L'attenzione alle personalit\u00e0 artistiche e le attribuzioni a partire da copie di sculture greche di epoca romana fece crescere l'interesse per lo studio degli stili nell'arte classica."}
{"id": "2386096", "revid": "135224", "url": "https://it.wikipedia.org/wiki?curid=2386096", "title": "Sedia cardiopatica", "text": ""}
{"id": "2386097", "revid": "1566286", "url": "https://it.wikipedia.org/wiki?curid=2386097", "title": "Ivano Staccioli", "text": "Biografia.\nCaratterista, con una preparazione da teatro di prosa, \u00e8 stato interprete di svariati film di genere, in tutto una sessantina di titoli fra film comici, storici, peplum e in costume, d'avventura, western, softcore, thriller, nazisploitation e poliziotteschi. Fra gli altri: \"I due figli di Ringo\", \"Il lungo, il corto, il gatto\", \"Vado... l'ammazzo e torno\", \"Samoa, regina della giungla\", \"Casa privata per le SS\". Talvolta \u00e8 stato accreditato con lo pseudonimo di \"John Heston\".\nA fianco di Franco Franchi e Ciccio Ingrassia \u00e8 comparso anche nel film di montaggio del 1974 \"Franco e Ciccio superstars\".\nPer la televisione \u00e8 stato interprete di sceneggiati televisivi quali \"La Pisana\" del 1960, \"Le avventure di Laura Storm\", del 1965, \"La donna di picche\" della serie Tenente Sheridan e \"Sorelle Materassi\", entrambi del 1972.\n\u00c8 stato anche un interprete radiofonico (\"Il padrone delle ferriere\").\nAttivo anche come doppiatore, prevalentemente per la SINC Cinematografica di Mimmo Palmara. Nel settore doppiaggio dei cartoni animati \u00e8 stato, per esempio, la voce del Principe Zoltan in \"Star Blazers\"."}
{"id": "2386107", "revid": "1543377", "url": "https://it.wikipedia.org/wiki?curid=2386107", "title": "Joachim Mrugowski", "text": "Biografia.\nIl padre era un medico generico morto combattendo nella prima guerra mondiale quando Mrugoswski era ancora un bambino. Nel 1925 si applic\u00f2 agli studi di scienze naturali e medicina nell'universit\u00e0 \"Martin Lutero\" di Halle conseguendo la laurea in entrambe le discipline nel 1930 e 1931.\nNel 1930 aveva aderito all'ideologia nazionalsocialista e era divenuto il capo di un gruppo dell'Associazione degli studenti tedeschi nazisti. Dopo la sua iscrizione al NSDAP (n\u00b0 di tessera 210049), divenne membro delle SS in cui raggiunse il grado di colonnello\nDopo due anni di tirocinio nel 1933 divenne assistente presso l'Istituto di Igiene dell'universit\u00e0 di Halle. Nel 1937 Heinrich Himmler gli diede un incarico all'Istituto d'igiene delle SS a Berlino con il grado di Sturmbannf\u00fchrer.\nNel 1938 entr\u00f2 a far parte dell'Ufficio Medico delle SS e nel 1939 per contrastare le malattie epidemiche nelle guarnigioni delle SS, istitu\u00ec a Berlino la Stazione di igiene e osservazione batteriologica che nel 1940 divenne l'Istituto di Igiene delle Waffen SS di cui Mrugowsky fu nominato capo. Sotto la guida di Karl Genzken fu messo a capo anche dell'Ufficio di Igiene del Servizio Medico delle SS.\nPartecip\u00f2 alla guerra per la conquista delle terre orientali nel 1940 come ufficiale medico nella seconda Divisione SS Das Reich delle Waffen SS. Fu nominato nel settembre del 1944 professore associato per l'Igiene nell'universit\u00e0 di Berlino.\nFatto prigioniero dagli alleati nel 1945 fu sottoposto al \"processo ai dottori\": dichiarato colpevole di crimini di guerra e contro l'umanit\u00e0 venne condannato a morte e impiccato nel carcere di Landsberg il 2 giugno 1948.\nLe sperimentazioni mediche.\nCome esperto di igiene e malattie epidemiche il 29 dicembre 1941 fece parte della riunione preparatoria per la sperimentazione nei campi di concentramento dei vaccini contro il tifo petecchiale che causarono la morte a Buchenwald di 151 deportati.\nMrugowsky partecip\u00f2 direttamente a delle sperimentazioni, iniziate l'11 settembre 1944 dirette a studiare le conseguenze delle ferite tramite proiettili calibro 7,65 avvelenati con l'aconitina. Furono usati come cavie cinque prigionieri di guerra sovietici destinati alla fucilazione: sparati ad una gamba, di questi due l'ebbero trapassata, e quindi furono esclusi dalla sperimentazione, i rimanenti tre morirono dopo 121, 123 e 129 minuti dal momento del colpo di pistola.\n\u00abDer Tod trat 121, 123 und 129 Minuten nach Erhalt des Schusses ein.\u00bb\nMrugowsky forn\u00ec le colture virali necessarie per le sperimentazioni sull'efficacia dei sulfamidici per curare le ferite appositamente causate alle prigioniere dei campi di concentramento e fu lui a proporre di inserirvi schegge di legno e pezzi di vetro per simulare ferite avvenute in battaglia. Organizz\u00f2 a Buchenwald gli esperimenti sull'uso del fenolo come disinfettante e nell'ambito del programma \"Aktion 14f13\" mise in atto l'eliminazione dei deportati disabili del campo."}
{"id": "2386109", "revid": "287204", "url": "https://it.wikipedia.org/wiki?curid=2386109", "title": "Albo d'oro ASP world tour", "text": ""}
{"id": "2386110", "revid": "124563748", "url": "https://it.wikipedia.org/wiki?curid=2386110", "title": "Discontinuit\u00e0 di Lehmann", "text": "Col nome discontinuit\u00e0 di Lehmann si indicano due differenti discontinuit\u00e0 nella struttura interna della Terra, entrambe scoperte dalla sismologa danese Inge Lehmann. \nLa pi\u00f9 importante di esse, rappresentata nella figura a fianco, \u00e8 una discontinuit\u00e0 situata ad una profondit\u00e0 di circa 5150\u00a0km, che si manifesta in una riflessione delle onde P. Essa fu interpretata dalla scopritrice come una superficie di contatto tra il nucleo terrestre esterno liquido, ed il nucleo terrestre interno solido. Prima di tale scoperta si pensava che il nucleo terrestre fosse interamente liquido.\nL'altra discontinuit\u00e0, anch'essa chiamata di Lehmann, si manifesta in un aumento brusco della velocit\u00e0 delle onde P e delle onde S ad una profondit\u00e0 di 220\u00b130\u00a0km. Tale discontinuit\u00e0, che \u00e8 presente sotto i continenti ma di solito non sotto gli oceani, \u00e8 ancora oggi oggetto di controversie. Sono state proposte pi\u00f9 spiegazioni; un limite pi\u00f9 basso dell'astenosfera \"malleabile\", una transizione di fase, o pi\u00f9 probabilmente una variazione della profondit\u00e0 nell'anisotropia delle onde sismiche secondarie."}
{"id": "2386114", "revid": "93436", "url": "https://it.wikipedia.org/wiki?curid=2386114", "title": "Lazi", "text": "Lazi \u00e8 una municipalit\u00e0 di Quinta classe delle Filippine, situata nella Provincia di Siquijor, nella regione di Visayas Centrale.\nLazi \u00e8 formata da 18 baranggay:"}
{"id": "2386115", "revid": "729019", "url": "https://it.wikipedia.org/wiki?curid=2386115", "title": "Campionato africano di pallavolo maschile 2005", "text": "Il XV campionato africano di pallavolo maschile si \u00e8 svolto dal 22 al 29 settembre 2005 a Il Cairo, in Egitto. Al torneo hanno partecipato 10 squadre nazionali africane e la vittoria finale \u00e8 andata per la terza volta all'Egitto.\nPodio.\nCampione.\nEgitto(Terzo titolo)\nSecondo posto.\nTunisia\nTerzo posto.\nCamerun"}
{"id": "2386116", "revid": "1543377", "url": "https://it.wikipedia.org/wiki?curid=2386116", "title": "European League 2004", "text": "La I European League di pallavolo maschile si svolse dal 20 maggio all'11 luglio 2004. Dopo la fase a gironi che si disput\u00f2 dal 20 maggio al 27 giugno, la fase finale, a cui si qualificarono le prime tre squadre classificate tra i due gironi di qualificazione, pi\u00f9 la Repubblica Ceca, paese ospitante, si svolse dal 10 all'11 luglio a Opava, nella Repubblica Ceca. La vittoria finale and\u00f2 per la prima volta alla Repubblica Ceca.\nPodio.\nCampione.\nRepubblica Ceca(Primo titolo)\nSecondo posto.\nRussia\nTerzo posto.\nPaesi Bassi"}
{"id": "2386117", "revid": "1543377", "url": "https://it.wikipedia.org/wiki?curid=2386117", "title": "Maria (Siquijor)", "text": "Maria \u00e8 una municipalit\u00e0 di Quinta classe delle Filippine, situata nella Provincia di Siquijor, nella regione di Visayas Centrale.\nMaria \u00e8 formata da 22 baranggay:"}
{"id": "2386119", "revid": "1543377", "url": "https://it.wikipedia.org/wiki?curid=2386119", "title": "San Juan (Siquijor)", "text": "San Juan \u00e8 una municipalit\u00e0 di Quinta classe delle Filippine, situata nella Provincia di Siquijor, nella regione di Visayas Centrale.\nSan Juan \u00e8 formata da 15 baranggay:"}
{"id": "2386121", "revid": "287204", "url": "https://it.wikipedia.org/wiki?curid=2386121", "title": "El Corte Ingles", "text": ""}
{"id": "2386124", "revid": "1505418", "url": "https://it.wikipedia.org/wiki?curid=2386124", "title": "Discontinuit\u00e0 (geologia)", "text": "Dentro il globo terrestre, esistono zone dove si osservano alcune modificazioni brusche della velocit\u00e0 di propagazione delle onde sismiche; queste zone corrispondono a dei cambiamenti fisici del mezzo percorso. Le discontinuit\u00e0 fisiche delimitano i differenti grandi \"involucri\" della Terra.\nLe principali discontinuit\u00e0 individuate sono:\nOltre a queste, sono state identificate altre discontinuit\u00e0 minori, per lo pi\u00f9 localizzate in qualche specifica zona su un ambito territoriale regionale o relativamente ristretto."}
{"id": "2386126", "revid": "287204", "url": "https://it.wikipedia.org/wiki?curid=2386126", "title": "\u013dubom\u00edr Ft\u00e1\u010dnik", "text": "Vinse il campionato europeo juniores (under-20) del 1976/77 e divenne Grande Maestro nel 1980.\nFu quattro volte campione della Cecoslovacchia (1981, 1982, 1983 e 1985).\nPartecip\u00f2 dal 1980 al 2008 a 14 olimpiadi degli scacchi, sette volte con la Cecoslovacchia e sette con la Slovacchia. Gioc\u00f2 ben 182 partite, col risultato di +57 =102 \u201323 (59,3%). Vinse la medaglia d'argento di squadra nel 1982 alle Olimpiadi di Lucerna.\nTra i principali risultati di torneo i seguenti:\nNel 1987 pareggi\u00f2 un match col fortissimo grande maestro bulgaro Kiril Georgiev.\nHa scritto diversi libri di scacchi, tra cui \"Winning the Won Game\" (con Danny Kopec, edito da Batsford-Chrysalis nel 2004) e \"Manila izt 1990\" (con Igor Stohl, edito da Prazska \u0160achova Agentura nel 1990).\nHa raggiunto il massimo Elo in aprile 2001, con 2618 punti."}
{"id": "2386132", "revid": "767487", "url": "https://it.wikipedia.org/wiki?curid=2386132", "title": "Vento di primavera (film 1947)", "text": "Vento di primavera (\"The Bachelor and the Bobby-Soxer\") \u00e8 un film del 1947 diretto da Irving Reis. La pellicola ha ricevuto il premio Oscar per la miglior sceneggiatura, scritta da Sidney Sheldon.\nIl film usc\u00ec in Italia il 27 maggio 1948 con il titolo \"Vento di primavera\" e ridistribuito nel 1955 col titolo L'intraprendente signor Dick.\nI protagonisti Myrna Loy e Cary Grant saranno di nuovo insieme l'anno successivo nella commedia \"La casa dei nostri sogni\" (1948).\nTrama.\nIl giudice Margaret Turner \u00e8 incaricata di dirimere in tribunale una lite tra il pittore Dick Nugent e due modelle, a seguito di una rissa avvenuta in un night club, dove le due modelle si contendevano l'uomo. La questione si risolve subito con una conciliazione amichevole, e Dick e le due modelle in causa se ne vanno senza che il giudice prenda alcun provvedimento giudiziario.\nUscito dal tribunale, Dick si reca in una scuola dove \u00e8 incaricato di tenere una conferenza sull'arte. Terminata la conferenza, Dick viene intervistato dalla diciassettenne Susy, alunna della scuola e sorella minore del giudice Turner. Susy rimane talmente affascinata da Dick, che la sera stessa esce di nascosto per recarsi a casa sua e posare per lui. Non appena Dick si accorge della presenza di Susy, arrivano Margaret e il procuratore Tommy Chamberlain, i quali lo arrestano accusandolo di adescamento di minori, essendo Susy minorenne.\nLa ragazzina si dichiara innamorata di lui e cos\u00ec lo psichiatra, zio del giudice Turner, e quest'ultima propongono di farla accompagnare per un certo periodo da Dick in modo che le passi la cotta.\nFrequentando cos\u00ec la famiglia Turner, Dick inizia a prendere confidenza anche con Margaret e finir\u00e0 per innamorarsi di lei."}
{"id": "2386136", "revid": "1762097", "url": "https://it.wikipedia.org/wiki?curid=2386136", "title": "Samantha Cristoforetti", "text": "Con la missione ISS Expedition 42/Expedition 43 del 2014-2015 ha conseguito il record europeo e il record femminile di permanenza nello spazio in un singolo volo (199 giorni), quest'ultimo superato nel settembre 2017 dalla statunitense Peggy Whitson a sua volta superato nel 2019 dalla collega Koch.\nBiografia.\nNata a Milano nel 1977, \u00e8 originaria di Mal\u00e9 (Trento), la citt\u00e0 in cui cresce. Nel 1994 decide di approfondire il proprio percorso scolastico trasferendosi negli Stati Uniti d'America dove, grazie al programma Intercultura, frequenta per un anno la Saint Paul Central High School di Saint Paul, Minnesota. Compie gli studi superiori dapprima a Bolzano e poi a Trento, conseguendo anche la laurea magistrale in ingegneria meccanica all'Universit\u00e0 tecnica di Monaco di Baviera, in Germania nel 2001.\nNel 2001 inizia la sua carriera come pilota dell'Accademia Aeronautica di Pozzuoli, arrivando fino al grado di Capitano.\nNell'ottobre 2004 consegue la laurea triennale in Scienze Aeronautiche presso il Dipartimento di Scienze Politiche dell'Universit\u00e0 Federico II di Napoli con 110/110 e lode.\nLa Cristoforetti ha frequentato l'Accademia Aeronautica di Pozzuoli.\nNel maggio 2009 \u00e8 stata selezionata dall'Agenzia Spaziale Europea (ESA) e, dopo 5 anni, \u00e8 diventata la prima astronauta di nazionalit\u00e0 italiana a effettuare un volo spaziale.\nL'11 giugno 2015 dopo 199 giorni e qualche ora sulla Stazione Spaziale Internazionale \u00e8 avvenuto il rientro sulla Terra, in Kazakistan, alle 15:44 ora italiana.\nNel settembre 2015 \u00e8 stata nominata ambasciatrice UNICEF durante un evento organizzato dall'Aeronautica Militare.\nHa due figli con il compagno Lionel Ferra, francese ed anch'egli ingegnere.\nCarriera.\nPilota militare.\nNel 2001 \u00e8 ammessa all'Accademia Aeronautica di Pozzuoli, uscendone nel 2005 come ufficiale del ruolo navigante normale e con laurea in scienze aeronautiche presso l'Universit\u00e0 Federico II a Napoli. Durante l'accademia si distingue come allieva modello, ricevendo il premio della sciabola d'onore, assegnato a chi viene riconosciuto come primo della classe per tre anni consecutivi.\nSuccessivamente, nel 2005 e 2006, si specializza negli Stati Uniti d'America con il programma Euro-NATO Joint Jet Pilot Training (ENJJPT) presso la Sheppard Air Force Base di Wichita Falls in Texas, dove diventa pilota di guerra e viene assegnata al 132\u00ba Gruppo Volo del 51\u00ba Stormo di Istrana in Italia.\nNel suo curriculum operativo figurano i servizi presso il 61\u00ba Stormo di Galatina, il 32\u00ba Stormo (Aeroporto di Amendola) e il 51\u00ba Stormo di Istrana, prima nell'ambito della Squadriglia Collegamenti (2007-2008) e poi del 132\u00ba Gruppo Cacciabombardieri (2009), e l'abilitazione al pilotaggio degli aeromobili Aermacchi SF-260, Cessna T-37 Tweet, Northrop T-38 Talon, Aermacchi MB-339A, Aermacchi MB-339CD e AMX International AMX.\nA dicembre 2019 ha annunciato il congedo dall'Aeronautica Militare, in concomitanza col termine della ferma obbligatoria di 19 anni che la legava al corpo delle forze armate.\nAstronauta.\nA maggio 2009 \u00e8 selezionata come astronauta dall'Agenzia Spaziale Europea (ESA) come prima donna italiana e terza europea in assoluto dopo la britannica Helen Sharman (1991) e la francese Claudie Haigner\u00e9 (2001), risultando tra i sei migliori di una selezione alla quale avevano preso parte 8\u00a0500 tra uomini e donne.\nLa prima missione cui Cristoforetti prende parte, della durata di circa 6-7 mesi, \u00e8 denominata ISS Expedition 42/43 \"Futura\" e prevede, il 23 novembre 2014, il raggiungimento della Stazione Spaziale Internazionale a bordo di un veicolo Sojuz; si tratta della prima missione di una donna italiana nello spazio e del settimo astronauta italiano, preceduta sulla Stazione Spaziale Internazionale (ISS) da Umberto Guidoni, Paolo Nespoli, Roberto Vittori e Luca Parmitano.\nNel programma della missione vi sono esperimenti sulla fisiologia umana, analisi biologiche e la stampa 3D in assenza di peso in modo da sperimentare anche la possibilit\u00e0 di stampare pezzi di ricambio per la stazione stessa senza dover dipendere dagli invii da terra.\nSamantha Cristoforetti testa in prima persona i dispositivi innovativi del programma \"Drain Brain\" sviluppati dal prof. Paolo Zamboni del Centro Malattie Vascolari dell\u2019Universit\u00e0 degli Studi di Ferrara sulla diagnosi gravitazionale del ritorno venoso cerebrale in telemedicina.\nMissione \u201cFutura\u201d.\nIl 3 luglio 2012 l'ESA annuncia che \u00e8 stata selezionata per la missione battezzata \"Futura\", expedition 42 e expedition 43, una missione dell'ASI di lungo termine sulla Stazione Spaziale Internazionale durata 199 giorni, dal 23 novembre 2014 all'11 giugno 2015. La preparazione per la missione \u00e8 durata pi\u00f9 di 2 anni, a partire da luglio del 2012 e si \u00e8 svolta principalmente a Zv\u00ebzdnyj gorodok, Citt\u00e0 delle Stelle, conosciuta anche come Star City, il centro di addestramento russo degli astronauti.\nAddestramento.\nL'addestramento \u00e8 iniziato a luglio del 2012, quando \u00e8 stata assegnata dall'ESA alla missione Futura, ed \u00e8 stato molto seguito in rete grazie a un diario giornaliero a partire da 500 giorni prima della partenza, che inizialmente era fissata a dicembre 2014, tenuto dall'astronauta stessa in inglese e tradotto quasi istantaneamente in italiano, francese e spagnolo da AstronautiNews, Cap sur l'espace e Intervidia, tre riviste astronautiche specializzate nella divulgazione nelle rispettive lingue nazionali. L'astronauta ha viaggiato tra i centri di addestramento della Russia, dell'Europa e degli Stati Uniti per completare la sua formazione, in quanto ogni centro \u00e8 specializzato sulla porzione di stazione spaziale di propria competenza.\nA luglio 2013 l'addestramento prosegue a Star City, incentrato sulle manovre della navicella Sojuz in operazioni nominali e situazioni di emergenza. L'addestramento viene eseguito in aula, nei simulatori di navigazione e nelle centrifughe simulatori di gravit\u00e0. Dopo una breve sosta in Germania a fine luglio per sbrigare delle pratiche amministrative, \u00e8 volata a Houston, dove ha trascorso 4 settimane di addestramento relative alla sezione statunitense della ISS. Si \u00e8 esercitata sul funzionamento del braccio robotico canadese e sulla preparazione alle attivit\u00e0 extraveicolari, soprattutto per prendere confidenza con le tute spaziali statunitensi. Ha ricevuto anche un addestramento sanitario, con pratiche di pronto soccorso e utilizzo di strumentazione medica per esperimenti scientifici in assenza di gravit\u00e0.\nA settembre torna a Colonia, in Germania per l'addestramento relativo al modulo europeo Columbus e alla navicella ATV, mentre a fine mese \u00e8 di nuovo in Russia per una fase di addestramento sulle tute Orlan, le tute spaziali russe per le attivit\u00e0 extraveicolari. Qui non mancano ripassi su alcune procedure di emergenza sulla stazione spaziale e sulla Sojuz, compresa una simulazione in una centrifuga a 8g, 8 volte la gravit\u00e0 terrestre, per simulare un rientro anomalo della Sojuz. Il 5 ottobre rientra a Colonia, per l'addestramento di sopravvivenza in acqua, in caso di atterraggio sbagliato della Sojuz. A causa della chiusura del governo federale statunitense, alcuni addestramenti programmati a Houston sono stati posticipati e l'addestramento statunitense \u00e8 potuto riprendere solo l'11 ottobre. Dopo un altro periodo 6 settimane su operazioni di manutenzione e di routine della Stazione Spaziale Internazionale, tra cui anche operazioni di igiene personale, pulizia degli ambienti, lubrificazione degli apparati meccanici, torna a Colonia per un altro training intensivo sull'ATV fino a tutto novembre.\nA dicembre \u00e8 di nuovo in Russia, dove continua il perfezionamento sull'equipaggiamento a carico di Roskosmos, dove aumenta la confidenza nell'uso della tuta Sokol e della navigazione manuale della Sojuz.\nAll'inizio del 2014, l'anno del lancio, vengono ripianificati alcuni dettagli dell'addestramento, con nuove visite a tutti i centri precedenti pi\u00f9 quello del Giappone. Dal 26 gennaio iniziano 4 settimane di formazione a Mosca, seguite da 2 in Giappone e Houston fino al 28 marzo, prima di tornare a Colonia. Cristoforetti, oltre alla preparazione del lancio del 24 novembre, deve essere preparata come equipaggio di riserva della missione che parte il 29 maggio.\nDal 10 aprile \u00e8 di nuovo a Mosca fino al 14 maggio, quando si deve trasferire a Bajkonur come rappresentante dell'equipaggio di riserva della missione Sojuz TMA-13M, che si \u00e8 svolta senza nessun problema.\nA inizio giugno rientra a Colonia, per poi partire per Houston a luglio, Mosca ad agosto e di nuovo negli Stati Uniti a settembre. A inizio ottobre torna a Colonia per l'ultima volta prima della partenza, per poco tempo prima di tornare a Mosca per completare l'addestramento e partire pochi giorni prima della partenza per Bajkonur.\nNEEMO 23.\nSamantha Cristoforetti ha comandato la missione NEEMO 23 dal 10 al 22 giugno 2019.\nMissione Minerva.\nIl 28 Maggio 2021 \u00e8 stato annunciato che Samantha Cristoforetti prender\u00e0 parte come specialista di missione al volo SpaceX Crew-4. Successivamente assumer\u00e0 il comando della Stazione Spaziale Internazionale durante la missione Expedition 68, divenendo cos\u00ec la quarta astronauta donna ad assumere tale ruolo, la prima non americana.\nSenza considerare il genere, sar\u00e0 il quinto astronauta europeo capitano della stazione ed il secondo italiano (dopo Luca Parmitano).\nDivulgazione.\nSamantha Cristoforetti \u00e8 stata oltre ad un'astronauta, un personaggio molto attivo nella divulgazione scientifica, a mezzo stampa, televisione e social network.\nHa tenuto un diario dettagliato della missione Futura, da 500 giorni prima a 200 giorni dopo la partenza, quando \u00e8 rientrata dalla ISS sul suolo kazako. Per sua stessa ammissione, ha preferito evitare il social network Facebook per la pubblicazione giornaliera del suo diario, preoccupata per le notizie poco rassicuranti riguardo all'uso improprio che veniva fatto delle informazioni degli utenti a quel tempo, utilizzando piuttosto Google+ come piattaforma principale in lingua inglese e delegando all'ISAA (Associazione Italiana per l\u2019Astronautica e lo Spazio, di cui lei stessa \u00e8 socia onoraria) la traduzione del suo diario in italiano da pubblicare in una sottopagina del sito dell'ESA. Utilizza frequentemente Twitter per fornire brevi e continui aggiornamenti sulla sua preparazione per le prossime missioni.\nHa partecipato all'iniziativa ARISS, Amateur Radio on the International Space Station, stabilendo un contatto con la scuola Locatelli Oriano di Milano nel 2015 e rispondendo alle domande degli studenti.\nIl 12 febbraio 2015, durante la terza serata del Festival di Sanremo, \u00e8 stata presentata un'intervista che Carlo Conti le aveva rivolto poche ore prima in collegamento con la Stazione Spaziale Internazionale.\nVita privata.\nParla italiano (madrelingua), tedesco, inglese, francese, nonch\u00e9 il russo, utilizzato nelle comunicazioni tra la stazione spaziale e il centro di controllo a terra presso il cosmodromo di Bajkonur. Si sta dedicando allo studio del cinese, anche in previsione di una possibile missione spaziale dell'agenzia spaziale cinese.\nNonostante la carriera intensa, riesce a trovare spazio per le sue passioni, principalmente escursionismo e immersioni subacquee.\n\u00c8 una fan del franchise \"Star Trek\", infatti possiede alcune uniformi della Flotta Stellare.\nQuando non \u00e8 in viaggio per lavoro, Samantha vive col partner Lionel e i loro due figli, Kelsi Amel e Dorian Lev, vicino al centro astronautico dell'ESA a Colonia, in Germania."}
{"id": "2386147", "revid": "24172976", "url": "https://it.wikipedia.org/wiki?curid=2386147", "title": "Francesco Melzi d'Eryl", "text": ""}
{"id": "2386149", "revid": "486946", "url": "https://it.wikipedia.org/wiki?curid=2386149", "title": "Melzi d'Eryl", "text": ""}
{"id": "2386150", "revid": "36426", "url": "https://it.wikipedia.org/wiki?curid=2386150", "title": "Convento degli Agostiniani (Lecce)", "text": "Il convento degli Agostiniani, insieme alla chiesa di Santa Maria d'Ognibene, \u00e8 un complesso architettonico della citt\u00e0 di Lecce.\nStoria.\nFu fondato il 18 aprile 1649, in un'area donata ai monaci dall'universit\u00e0 che, dieci anni prima (13 marzo 1639) aveva deliberato di accogliere in citt\u00e0 l'ordine agostiniano. Questi ultimi andarono via con la soppressione dell'ordine nel 1810 e dopo vi furono fino al 1866 i minori osservanti che fondarono una scuola di filosofia esistita fino al 1852. Senza nessun motivo di rilievo, la chiesa fu poi sconsacrata e divent\u00f2 prima magazzino comunale e poi sartoria militare fino agli anni sessanta del XX secolo.\nDescrizione.\nIl complesso architettonico \u00e8 costituito da una parte storicamente rilevante, corrispondente all'antico monastero degli Agostiniani scalzi e da un'area recintata del giardino nel quale sono ubicate le strutture dei vecchi ambienti militari di servizio gi\u00e0 adibite a depositi.\nAttigua al convento \u00e8 la chiesa barocca, conosciuta anche come \"Santa Maria di Ognibene\", a due ordini e con ancora quattro statue nelle loro nicchie. La facciata \u00e8 conclusa da un timpano spezzato che accoglie la statua della Madonna col Bambino. L'interno \u00e8 a navata unica e a croce latina, con tre cappelle per lato e intercomunicanti. L'altare maggiore non \u00e8 pi\u00f9 esistente, mentre ai lati sono rimasti a sinistra di chi entra, quattro altari di et\u00e0 barocca e a destra quattro altari di periodo ottocentesco. Al centro della crociera si innalza una cupola. La chiesa veniva anche chiamata dei Coronatelli in quanto i Padri Agostiniani scalzi veneravano la Vergine Incoronata.\nL'intero complesso architettonico \u00e8 stato restaurato ed aperto al pubblico nel maggio del 2017 con il completamento degli spazi esterni e del Giardino di Ogni Bene, il giardino produttivo con frutteto caratterizzato da specie arboree autoctone e tipiche del paesaggio agrario salentino (querce, cipressi e specie da frutto) ed orti ornamentali con specie erbacee perenni aromatiche e da fiore.\nIl giardino.\nScarse e frammentarie sono le notizie riferibili al giardino. Da alcuni atti di vendita trovati presso l\u2019Archivio di Stato si ha notizia che lo stesso fosse noto come Giardino d\u2019Ogni Bene e che la sua superficie fosse originariamente ben pi\u00f9 vasta dell\u2019attuale. Gli stessi documenti testimoniano che il giardino ha avuto sin dalla sua origine una funzione prevalentemente produttiva. Documentabile era la presenza di fichi, melograni, viti ed agrumi.\nNel tempo con l\u2019alternarsi di diversi proprietari e destinazioni d\u2019uso, con lunghi periodi di abbandono fino ai nostri giorni, il giardino aveva perso per intero il suo assetto stratificato.\nL\u2019assetto attuale del giardino, con la sua sobria compartimentazione in aiuole regolari disposte lungo assi ortogonali, \u00e8 frutto di una rievocazione progettuale che tende a suggerire quali potessero essere le coltivazioni presenti un tempo. La distribuzione e ripetizione di aiuole di dimensioni e geometrie simili sono un chiaro riferimento sia al tema della classificazione botanica, che alla semplice orditura dei campi in piccole parcelle. L\u2019impiego di materiali lapidei tipici della tradizione locale, accanto ad altri di uso pi\u00f9 attuale, non tradisce la chiara datazione contemporanea del giardino.\nIl giardino di Ogni Bene\nIl giardino \u00e8 suddiviso in aree riconoscibili: il frutteto con gli orti ornamentali con specie erbacee aromatiche, la vigna con i vitigni tipici del Salento, la piazza degli alberi di Giuda, un viale con bellissimi melograni, il giardino dei fiori ed il percorso perimetrale con specie tipiche della macchia mediterranea. Tutti gli alberi e una parte delle specie vegetali \u00e8 provvista di cartellini per l\u2019identificazione botanica.\nIl pergolato in pietra leccese abbellito da glicini ed iris, \u00e8 stato ricostruito e posizionato sull\u2019asse di un\u2019analoga struttura, documentata nell\u2019ambito della sorveglianza archeologica, verosimilmente risalente al periodo dell\u2019occupazione militare del convento. \nIl giardino ha una forte valenza didattica per chi ama le piante ed osservare il loro mutare nelle diverse stagioni ed invita ad una fruizione rispettosa dei luoghi e della bellezza e fragilit\u00e0 della natura."}
{"id": "2386151", "revid": "112856484", "url": "https://it.wikipedia.org/wiki?curid=2386151", "title": "Addis Abebe", "text": "Ai Campionati africani di atletica leggera vanta un oro (sui 10.000 m nel 1989), un argento (sui 5.000 m nel 1989) ed un bronzo (sui 10.000 m nel 1990). Ha vinto anche, con i colori della selezione continentale africana, i 10.000 m della Coppa del mondo IAAF del 1992 a L'Avana.\nNel 1993 \u00e8 stato il primo atleta etiope a vincere la BOclassic."}
{"id": "2386152", "revid": "110970568", "url": "https://it.wikipedia.org/wiki?curid=2386152", "title": "Eugenio Boegan", "text": "Inizia gi\u00e0 da ragazzo l'esplorazione delle grotte del Carso, assieme ad altri coetanei con i quali costituisce il \"Club Alpino dei Sette\". Alcuni anni dopo il gruppo confluisce nella \"Commissione Grotte\" della \"Societ\u00e0 Alpina delle Giulie\", della quale nel 1904 Boegan viene eletto presidente, ed ove porr\u00e0 le basi di quello che successivamente diverr\u00e0 il \"Catasto delle Grotte\".\nNumerosi i suoi studi e le sue pubblicazioni sia sulle cavit\u00e0 che sull'idrologia carsica, tra le quali quelle su varie grotte del Carso, sulle sorgenti di Aurisina e sul fiume sotterraneo Timavo. La sua maggiore opera \u00e8 per\u00f2 il libro \"Duemila grotte\" (sottotitolo \"Quarant'anni di esplorazioni nella Venezia Giulia\"), scritto assieme a Luigi Vittorio Bertarelli, all'epoca primo presidente del Touring Club Italiano, ed edito per la prima volta nel 1926 a cura dello stesso Touring Club Italiano. Il libro costitu\u00ec un punto di riferimento nella speleologia moderna e rimane ancora oggi un esempio insuperato di monografia speleologica regionale.\nLa commissione grotte gli fu successivamente intitolata, ed oggi si chiama Commissione Grotte Eugenio Boegan."}
{"id": "2386154", "revid": "1543377", "url": "https://it.wikipedia.org/wiki?curid=2386154", "title": "Municipalit\u00e0 locale di Mossel Bay", "text": "Mossel Bay \u00e8 una municipalit\u00e0 locale (in inglese Mossel Bay Local Municipality) appartenente alla municipalit\u00e0 distrettuale di Eden della Provincia del Capo Occidentale in Sudafrica. \nIn base al censimento del 2001 la sua popolazione \u00e8 di 71.494 abitanti.\nLa sede amministrativa e legislativa \u00e8 la citt\u00e0 di Mossel Bay e il suo territorio si estende su una superficie di ed \u00e8 suddiviso in 12 circoscrizioni elettorali (\"wards\"). Il suo codice di distretto \u00e8 WC043.\nGeografia fisica.\nConfini.\nLa municipalit\u00e0 locale di Mossel Bay confina a nord con quella di Oudtshoorn, a est con quella di George, a sud con l'Oceano Indiano e a ovest con quella di Hessequa."}
{"id": "2386157", "revid": "767487", "url": "https://it.wikipedia.org/wiki?curid=2386157", "title": "Barcelona (Sorsogon)", "text": "Barcelona \u00e8 una municipalit\u00e0 di Quinta classe delle Filippine, situata nella Provincia di Sorsogon, nella regione di Bicol.\nBarcelona \u00e8 formata da 25 baranggay:"}
{"id": "2386158", "revid": "287204", "url": "https://it.wikipedia.org/wiki?curid=2386158", "title": "Stadio nazionale del Per\u00f9 (1897)", "text": "Lo stadio nazionale del Per\u00f9 () \u00e8 stato un impianto sportivo ad uso polivalente situato a Lima, capitale del Per\u00f9.\nStoria.\nFu edificato nel 1897 nel quartiere di Santa Beatriz con il nome di \"Estadio Guadalupe\" ed era destinato per lo pi\u00f9 al calcio.\nNel 1921 prese il nome di \"Estadio Nacional\", a seguito di un imponente lavoro di ampliamento dell'impianto e di abbellimento della zona, voluto dal presidente peruviano Augusto Legu\u00eda y Salcedo in occasione delle celebrazioni per il centenario dell'indipendenza del Paese.\nNel 1927 il Per\u00f9 organizz\u00f2 per la prima volta il Campeonato Sudamericano de Football (corrispondente all'attuale Coppa America): tutte le partite di quell'edizione (vinta dall'Argentina) si giocarono proprio in questo impianto, che da allora divenne la sede fissa delle gare casalinghe della nazionale peruviana.\nSempre qui si disputarono tutte le partite delle altre due edizioni del Campeonato Sudamericano organizzate dal Per\u00f9 dell'anteguerra, nel 1935 e nel 1939 (quest'ultima vinta proprio dai padroni di casa). Nel 1947 vi si gioc\u00f2 anche il torneo calcistico dei Giochi Bolivariani.\nNel 1951 l'ormai vetusto \"Estadio Nacional\" venne chiuso e demolito: al suo posto fu realizzato il Parque de la Reserva, uno dei pi\u00f9 grandi e famosi parchi cittadini di Lima.\nTeatro delle gare casalinghe della nazionale \"blanquirroja\" \u00e8 oggi il nuovo Estadio Nacional del Per\u00fa, costruito a poche decine di metri da dove sorgeva il vecchio stadio e inaugurato nel 1952."}
{"id": "2386161", "revid": "767487", "url": "https://it.wikipedia.org/wiki?curid=2386161", "title": "The Mission (film 1999)", "text": "The Mission (\"Cheung fo\", ) \u00e8 un film del 1999 diretto da Johnnie To.\nTrama.\nIl boss della Triade Lung (Eddy Ko), appena sopravvissuto a un attentato, assume i killer Curtis (Anthony Wong), James (Lam Suet), Mike (Roy Cheung), Roy (Francis Ng) e Shin (Jackie Lui) per proteggerlo. Quando Shin inizia una storia con la moglie di Lung, il boss ordina ai suoi quattro compagni di ucciderlo."}
{"id": "2386168", "revid": "112936769", "url": "https://it.wikipedia.org/wiki?curid=2386168", "title": "Andre Harrell", "text": "Biografia.\nHarrell nacque nel Bronx, New York. Ancora teenager, fond\u00f2 insieme all'amico Alonzo Brown un gruppo hip hop, chiamato \"Dr. Jekyll (Harrell) and Mr. Hyde (Brown)\". Il gruppo ottenne un certo successo con \"Genius Rap\", \"Fast Life\" e \"AM/FM\". Nonostante ci\u00f2, Harrell continu\u00f2 i suoi studi al Lehman College e prese un diploma in comunicazione e business management, sognando di diventare un newscaster. Dopo tre anni lasci\u00f2 il college, a cui nel frattempo si era iscritto, e inizi\u00f2 a lavorare per una radio locale.\nNel 1983, Harrell incontr\u00f2 Russell Simmons, fondatore della Rush Communications. Nel giro di due anni ne divenne vicepresidente e general manager. Dopo alcuni anni, Harrell lasci\u00f2 l'azienda e fond\u00f2 la Uptown Records, con la quale scoprir\u00e0 e metter\u00e0 sotto contratto Sean \"P-Diddy\" Combs. Nel 1988, Mary J. Blige incise una cover di \"Caught Up In the Rapture\" di Anita Baker, in uno studio di registrazione locale. Il compagno della madre fece sentire la registrazione a Jeff Redd, A&amp;R per la Uptown Records, il quale la port\u00f2 ad Andre Harrell. Mary J. Blige divenne cos\u00ec la prima artista donna della label, nonch\u00e9 l'artista pi\u00f9 giovane.\nNel 1988, ad Harrell venne offerto un contratto di distribuzione con la MCA Music Entertainment Group, e dopo numerose uscite di successo, nel 1992 la MCA gli offr\u00ec un contratto multimediale, che oltre all'aspetto musicale prevedeva film e produzioni televisive. La Uptown Records divent\u00f2 di conseguenza Uptown Entertainment, e le sue registrazioni vennero utilizzate dalla Universal Pictures e dalla Universal Television. \nNel 1994, Harrell ebbe un figlio, chiamato Gianni in onore dello stilista Gianni Versace. \nNel 1995 Harrell divenne CEO della Motown Records."}
{"id": "2386170", "revid": "1970856", "url": "https://it.wikipedia.org/wiki?curid=2386170", "title": "Catastrofe del ferro", "text": "Con catastrofe del ferro s'intende l'ipotesi di un evento cruciale accaduto nel periodo iniziale della storia della Terra. Quando la massa e la temperatura del recente pianeta in formazione pervennero ad un livello critico, il ferro, pi\u00f9 denso, contenuto negli strati esterni, sprofond\u00f2 verso il centro del pianeta per formare il nucleo; questo evento \u00e8 una parte della differenziazione planetaria. L'energia potenziale gravitazionale rilasciata dall'affondamento dei globuli densi di NiFe fece aumentare la temperatura del protopianeta oltre il punto di fusione dell'intero magma di silicati accelerando il processo. Questo evento accadde circa 500 milioni di anni dall'inizio della formazione del pianeta.\nQuesta grande massa ruotante di metallo super-caldo \u00e8 responsabile della magnetosfera, la quale protegge la terra dai pi\u00f9 dannosi componenti, come per esempio la radiazione solare, permettendo alla vita di evolversi. Fino ad oggi la magnetosfera ha protetto la vita e la nostra atmosfera, distinguendo la nostra Terra dal pianeta Marte, il pi\u00f9 vicino a noi, il quale non sembra abbia avuto esperienza della propria catastrofe del ferro.\nUn'altra teoria, comunque, suggerisce che Marte fece esperienza della catastrofe del ferro e quindi un tempo fu schermato dalla magnetosfera. Secondo questa teoria Marte si \u00e8 semplicemente raffreddato pi\u00f9 velocemente della terra ed ha solidificato il \"centro ferroso ruotante\" in sincronia con la sua crosta continentale, gradualmente \"chiudendo\" la sua magnetosfera. La scoperta di tracce di acqua liquida sulla superficie del pianeta suggerisce che Marte una volta avesse avuto il suo proprio campo magnetico per trattenere l'acqua nell'atmosfera senza che fosse \"spazzata via\" nello spazio dal vento solare."}
{"id": "2386171", "revid": "466539", "url": "https://it.wikipedia.org/wiki?curid=2386171", "title": "Convenzione di Vienna sul diritto dei trattati", "text": "La Convenzione di Vienna sul diritto dei trattati \u00e8 un trattato internazionale riguardante il diritto internazionale consuetudinario (o non scritto), in particolare riguardo ai trattati tra Stati. Il trattato \u00e8 stato adottato il 22 maggio 1969 e aperto alla firma il 23 maggio. La Convenzione \u00e8 entrata in vigore il 27 gennaio 1980. A gennaio 2013 il trattato vincola 116 Stati.\nStoria.\nLa Convenzione fu sottoposta all'Assemblea generale delle Nazioni Unite nel 1966. A elaborare la Convenzione fu la Commissione del diritto internazionale. L'Assemblea generale convoc\u00f2 una conferenza con lo scopo di far adottare il trattato (risoluzione 2166 - XXI). La conferenza si svolse in due sessioni, tra 1968 e 1969, e il 22 maggio 1969 adott\u00f2 il trattato.\nScopi.\nLa Convenzione si applica solo ai trattati conclusi tra Stati, essendo esclusa la possibilit\u00e0 che essa possa essere invocata in riferimento agli accordi tra Stati e organizzazioni internazionali o tra organizzazioni internazionali. Allo scopo di regolamentare questi ultimi trattati, l'Assemblea generale ha adottato la Convenzione di Vienna sul diritto dei trattati tra Stati e organizzazioni internazionali o tra organizzazioni internazionali, non ancora entrata in vigore.\nLa convenzione ha trovati ambiti applicativi anche per quanto riguarda gli \"Agreement\" del GATT e la CEDU.\nContenuto.\nTra le altre previsioni, si segnala che l'art. 28 stabilisce il principio di irretroattivit\u00e0 dei trattati internazionali."}
{"id": "2386176", "revid": "101758380", "url": "https://it.wikipedia.org/wiki?curid=2386176", "title": "Dobon", "text": "Il dobon \u00e8 un gioco di carte di origine giapponese. Richiede un mazzo di carte da Poker, senza Jolly. Scopo del gioco \u00e8 quello di finire le proprie carte il prima possibile.\nIl gioco si svolge seguendo una sequenza di gioco in senso orario (alla giocata di un giocatore segue la giocata del giocatore alla sua sinistra). Ciascun giocatore deve attendere il proprio turno e deve scartare una carta dello stesso seme della carta scartata dal giocatore precedente, oppure deve pescarne una dal mazzo centrale.\nLa sequenza di gioco \u00e8 comunque modificata quando un giocatore qualsiasi scarta una carta dello stesso valore dell'ultima scartata. In questo modo, il gioco assume una certa velocit\u00e0.\nPer vincere, un giocatore deve scartare carta l'ultima carta solo se questa vale esattamente quanto l'ultima carta scartata. \n\u00c8 anche possibile, se un giocatore ha due carte, effettuare un'operazione matematica il cui risultato \u00e8 il valore della carta scartata (ad esempio, se l'ultima carta scartata vale 6, un giocatore che ha un 3 e un 9 pu\u00f2 vincere in quanto 9-3=6).\nSe un giocatore ha pi\u00f9 di due carte, pu\u00f2 vincere solo se la somma delle sue carte \u00e8 parti all'ultima carta scartata (ad esempio, se l'ultima carta scartata vale 8, un giocatore che ha due 2, un 3 e un 1 pu\u00f2 vincere in quanto 2+2+3+1=8). L'asso vale 1, il Jack vale 11, la donna vale 12 e il re vale 13.\nQuando un giocatore vince (\"fa dobon\") gli viene assegnato un punto, mentre il giocatore che ha scartato la carta precedente perde e ottiene -1. \u00c8 possibile il \"doppio dobon\", che accade quando, a seguito di un primo dobon, un secondo giocatore \u00e8 in grado di concludere. In questo caso, il giocatore che ha fatto doppio dobon prende 2 punti, il giocatore che aveva fatto dobon prende -2 ed il giocatore che aveva subito il primo dobon \u00e8 salvo. \u00c8 possibile che il giocatore che ha fatto doppio dobon subisca un triplo dobon e cos\u00ec via.\nPer le sue caratteristiche di gioco veloce, la necessit\u00e0 di effettuare calcoli matematici in tempi rapidi, la breve durata di una partita e la sua imprevedibilit\u00e0, il dobon ha di solito una certa difficolt\u00e0 ad affermarsi. Tuttavia, \u00e8 diventato un'attivit\u00e0 di culto di un ristretto gruppo di giocatori veloci ed abili nei calcoli."}
{"id": "2386182", "revid": "72396", "url": "https://it.wikipedia.org/wiki?curid=2386182", "title": "Musica vocale", "text": ""}
{"id": "2386190", "revid": "120779515", "url": "https://it.wikipedia.org/wiki?curid=2386190", "title": "Musica strumentale", "text": "La musica strumentale \u00e8 la musica che viene eseguita esclusivamente mediante l'impiego di strumenti musicali, senza l'utilizzo della parte vocale. I brani in cui \u00e8 assente la musica strumentale, eseguiti con il solo utilizzo del canto individuale o corale, vengono detti 'a cappella'.\nOltre ai brani strumentali, vi sono parti di quelli cantati in cui vengono usati solo gli strumenti. Tali parti vengono chiamate preludio strumentale o interludio strumentale, a seconda che vengano eseguite rispettivamente all'inizio o durante lo svolgimento del brano. Nel linguaggio della musica popolare moderna, per indicare l'interludio viene usato il termine break strumentale, che si riferisce soprattutto a parti eseguite con le sole percussioni. \u00c8 chiamato assolo strumentale un interludio in cui viene impiegato un solo strumento di qualsiasi tipo. Viene considerato un assolo anche un intero brano eseguito con un solo strumento.\nLe versioni strumentali sono reinterpretazioni, eseguite con i soli strumenti, di analoghi brani dove la parte vocale \u00e8 presente in un brano strumentale che si intermedia in un assolo strumentale\nUna versione della musica strumentale sono i brani di Giovanni Battista Pergolesi\nStoria.\nDocumentazioni sulla musica strumentale nell'antichit\u00e0 sono limitate a raffigurazioni iconografiche, mentre nel medioevo si diffondono principalmente manoscritti riguardanti la musica vocale. Data la quasi totale mancanza di testimonianze scritte, solo in via intuitiva si pu\u00f2 dedurre l'esistenza di composizioni strumentali nei mottetti del XIII secolo e nelle forme di \"Ars nova\" del XIV. Tra le prime forme accertate di composizioni prevalentemente strumentali, vi sono quelle suonate per accompagnare le danze del salterello e del trotto, in cui il movimento del corpo sostituiva la parte vocale. Le fonti scritte che attestino tali forme sono scarse; le musiche a cui si riferiscono fanno parte della tradizione popolare e si sono tramandate per mezzo di musicanti che non disponevano dei mezzi di diffusione riservati agli artisti di corte.\nCome si desume da alcuni studi sulla musica rinascimentale, gli strumenti di quel tempo erano frutto di grandi progressi nel campo della progettazione. In particolare, le sonorit\u00e0 dei nuovi strumenti a fiato, organizzati in famiglie a seconda del timbro basso o soprano, si avvicinarono a quelle ottenute con la voce. Nel XVI secolo, l'introduzione dell'intavolatura favor\u00ec la creazione di repertori specifici, specialmente per il liuto, che potevano essere eseguiti senza l'uso della voce umana. Nello stesso periodo, furono introdotte composizione strumentali per l'organo ed il clavicembalo: il ricercare, derivato dal mottetto e legato alla polifonia, e la toccata, maggiormente basata sull'improvvisazione, che garantirono una maggior libert\u00e0 espressiva allo strumentista. Altre composizioni minori, come la fantasia ed il \"preambulum\", e danze come la pavana, la gagliarda e l'allemanda, portarono nelle corti la musica strumentale, che raggiunse livelli di diffusione mai toccati prima.\nVerso la fine del Cinquecento, si raffin\u00f2 in Italia ed in Inghilterra, dove nacque la scuola tastieristica dei virginalisti, il concetto di variazione, che avrebbe definito per lungo tempo le strutture delle composizioni, sia per voci che per strumenti. Sempre nel Cinquecento cominci\u00f2 a diffondersi la sonata, destinata a brani per uno o pi\u00f9 strumenti, alla quale fecero seguito l'affermarsi del genere polistrumentale e della pratica di accompagnamento detta basso continuo. Queste innovazioni costituiscono il preambolo della sinfonia, le cui prime rappresentazioni venivano suonate dalle orchestre nelle aperture di spettacoli teatrali, e della composizione chiamata concerto.\nCon l'affermazione della musica barocca, alla fine del Seicento, il concerto definisce le sue forme nel concertino, derivato dalla sonata a tre e chiamato concerto solistico quando interpretato da un solo strumentista, e nel concerto grosso, destinato all'orchestra. Nello stesso periodo, dallo sviluppo della variazione presero forma la partita, la passacaglia e la ciaccona, nate come composizioni monostrumentali. L'evoluzione del ricercare gener\u00f2 la forma contrappuntistica chiamata fuga, che tuttora mantiene la struttura con cui nacque. Le diverse forme di danza (corrente, sarabanda, giga, allemanda ecc.) venivano suonate tutte assieme in ordine sparso, a partire da un preludio, in brani chiamati suite.\nVerso la met\u00e0 del Settecento, le forme ed i generi suonati sino ad allora subirono sostanziali modifiche, concentrate sullo sviluppo della parte melodica a discapito di quella contrappuntistica, dando luogo al classicismo musicale, che vide tra i suoi protagonisti Haydn, Mozart e Beethoven. Nacque la musica da camera, fra le cui raffinate espressioni si annoverano il quartetto d'archi, il trio per violino, violoncello e pianoforte ed i vari tipi di quintetto. Le esecuzioni di concerto solista sopravvanzarono quelle di concertino, mentre a livello sinfonico le orchestre si ingrandirono, con l'acquisizione di nuovi strumenti a fiato. Le composizioni furono suddivise in tre o pi\u00f9 movimenti (sonata, concerto, sinfonia ecc.) le cui strutture, nel XIX secolo, sarebbero state modificate sulla base della forma-sonata, che distingue la scala musicale adottata.\nLe innovazioni introdotte nel XIX secolo si aggiunsero al grande patrimonio musicale del secolo precedente, e portarono ad un maggiore virtuosismo dello strumentista con lo sviluppo dei generi detti studio e capriccio. Particolare interesse, verso il 1830, raccolsero i brani strumentali brevi caratteristici, tra i quali il notturno, la romanza senza parole, il preludio e l'intermezzo, che svilupparono composizioni analoghe della fine del Settecento. Con l'affermarsi in quegli anni del romanticismo nacque la musica a programma, che sarebbe stata alla base del poema sinfonico, con cui la narrazione dell'opera viene affidata agli strumenti. Nella seconda met\u00e0 del secolo, la sinfonia si espanse accogliendo al suo interno parti vocali, elementi che non le appartenevano, come il lied ed il coro.\nNel primo Novecento, alla ricerca di nuovi linguaggi musicali, il patrimonio ereditato dal classicismo musicale venne affiancato ad elementi di musica barocca ed antecedenti. Tale operazione non port\u00f2 ad invenzioni di particolare rilievo, ma diede luogo ad innovazioni quali la forma ad arco e la variazione in sviluppo. Nella seconda met\u00e0 del secolo, con l'introduzione di nuovi strumenti legati alle tecnologie moderne, ha ripreso slancio la sperimentazione basandosi su nuove proposte ed a un nuovo rapporto tra musicista ed ascoltatore, che prevede il coinvolgimento di quest'ultimo nella messa in discussione dell'arte passata e nella definizione di quella presente."}
{"id": "2386191", "revid": "117542141", "url": "https://it.wikipedia.org/wiki?curid=2386191", "title": "Musica sinfonica", "text": "Il termine musica sinfonica si riferisce normalmente alla musica colta eseguita da un ampio organico orchestrale.\nL'aggettivo \u00absinfonico\u00bb deriva da sinfonia (dal greco \u03c3\u03cd\u03bd + \u03c6\u03c9\u03bd\u03ae, suonare assieme), che oggi identifica una precisa forma musicale, spesso identificata nella musica sinfonica; ma la musica sinfonica intesa in senso lato comprende non solo le sinfonie, ma anche l'esecuzione di forme musicali differenti come il balletto e il poema sinfonico."}
{"id": "2386193", "revid": "63727", "url": "https://it.wikipedia.org/wiki?curid=2386193", "title": "Mercedes-Benz SSK", "text": ""}
{"id": "2386194", "revid": "24173642", "url": "https://it.wikipedia.org/wiki?curid=2386194", "title": "Pesce delle Montagne della Nuvola Bianca", "text": ""}
{"id": "2386195", "revid": "24173658", "url": "https://it.wikipedia.org/wiki?curid=2386195", "title": "Falso neon", "text": ""}
{"id": "2386196", "revid": "486946", "url": "https://it.wikipedia.org/wiki?curid=2386196", "title": "Diocesi anglicana di Gibilterra", "text": ""}
{"id": "2386197", "revid": "24173677", "url": "https://it.wikipedia.org/wiki?curid=2386197", "title": "Aphycocypris pooni", "text": ""}
{"id": "2386200", "revid": "24173692", "url": "https://it.wikipedia.org/wiki?curid=2386200", "title": "Alburnus alburnus macedonicus", "text": ""}
{"id": "2386203", "revid": "24173704", "url": "https://it.wikipedia.org/wiki?curid=2386203", "title": "Alburnus alburnus strumicae", "text": ""}
{"id": "2386206", "revid": "1745361", "url": "https://it.wikipedia.org/wiki?curid=2386206", "title": "Sirona (mitologia)", "text": "Nella mitologia celtica Sirona era una dea delle guarigioni. Era associata con le acque termali. I suoi attributi erano i lupi e i bambini. A volte era raffigurata assieme ad Apollo Grannos o ad Apollo Borvo. Era particolarmente adorata presso la trib\u00f9 gallica dei Treviri.\nFonti epigrafiche.\nIl nome della dea \u00e8 scritto nelle varie forme \"Sirona\", \"\u0110irona\", \"Thirona\" indicando qualche difficolt\u00e0 nel rendere il suono iniziale nell'alfabeto latino. La lettera \"\u0110\" \u00e8 il Tau Gallicum, una lettera usata nelle iscrizioni galliche per rendere il suono \"st-\" o \"ts-\" . \nEtimologia.\nIl teonimo Sirona \u00e8 composto dalla radice gallica \"*ster-\", \"astro\", stella\" e dal suffisso accrescitivo \"-on\", \"grande\" spesso associato a nomi di divinit\u00e0 (Epona, Dea Matrona, Maponos).\nAttestazioni.\nLa diffusione del culto di Sirona \u00e8 attestata da fonti epigrafiche (iscrizioni) e da rappresentazioni artistiche (sculture, statue). Era venerata principalmente nella Gallia centro-orientale e lungo il \"limes danubiano\". Alcuni siti sono stati scoperti anche in Aquitania, Bretagna e uno in Italia."}
{"id": "2386207", "revid": "287204", "url": "https://it.wikipedia.org/wiki?curid=2386207", "title": "Stadio nazionale del Per\u00f9 (1952)", "text": "Lo stadio nazionale del Per\u00f9 () \u00e8 uno stadio di calcio situato a Lima, capitale del Per\u00f9. \nInaugurato nel 1952 e pi\u00f9 volte rinnovato, ha una capienza di 43 086 posti a sedere e ospita le partite interne di varie squadre: , , , e nazionale peruviana. \u00c8 noto anche con il nome di \"Coloso de Jos\u00e9 D\u00edaz\", dal nome della via situata vicino allo stadio. \nStoria.\nFu edificato tra il 1951 e il 1952, in contemporanea con la demolizione del vecchio \"Estadio Nacional del Per\u00fa\", di cui prese il posto come sede abituale delle gare interne della nazionale di calcio peruviana.\n\u00c8 anche sede delle gare casalinghe dei club del Ciclista Lima, dello Sporting Cristal, del Deportivo Municipal e dell'Universidad San Mart\u00edn.\nDi struttura ellittica, lo stadio aveva in origine una capienza di 48.000 posti.\nDurante le edizioni del 1953 e del 1957 del Campeonato Sudamericano de Football (corrispondente all'attuale Coppa America), organizzate dal Per\u00f9, furono qui disputate tutte le partite di tali tornei.\nNel 1964 la capienza del \"Nacional\" fu ridotta agli attuali 45.000 posti circa per ragioni di sicurezza, a seguito del Disastro dell'Estadio Nacional verificatosi il 24 marzo di quell'anno durante la partita del Torneo Pre-Olimpico CONMEBOL 1964 tra Per\u00f9 e Argentina, valevole per la qualificazione al torneo di calcio ai Giochi della XVIII Olimpiade di Tokyo. Sul punteggio di 1-0 per gli ospiti, scoppiarono notevoli incidenti sugli spalti a seguito dell'annullamento da parte dell'arbitro di un goal giudicato regolare dal pubblico di casa: la polizia spar\u00f2 ingenti quantit\u00e0 di lacrimogeni sugli spettatori, 328 dei quali, non potendo uscire dall'impianto poich\u00e9 i cancelli erano stati chiusi all'inizio della partita per disposizione delle autorit\u00e0, morirono soffocati.\nSuccessivamente a quell'episodio, il grande calcio torn\u00f2 al \"Nacional\" nel 1975, ospitando le gare interne della nazionale peruviana nella prima edizione della Coppa America andata in scena senza Paese organizzatore fisso. Il Per\u00f9 del celebre Te\u00f3filo Cubillas giunse proprio in finale contro la Colombia: dopo l'andata a Bogot\u00e0 (vinta dai colombiani per 1-0), il ritorno si disput\u00f2 proprio in questo impianto, il 22 ottobre, e la vittoria arrise alla selezione \"blanquirroja\" per 2-0. Lo spareggio si disput\u00f2 poi all'Estadio Ol\u00edmpico de la Ciudad Universitaria di Caracas (Venezuela), ove il Per\u00f9 si impose per 1-0, facendo suo il trofeo per la seconda volta.\nNegli ultimi anni l\"Estadio Nacional\" ha subito diverse ristrutturazioni, l'ultima delle quali nel 2011, dopo che nel 2004 erano stati effettuati altri lavori di ristrutturazione, in vista della Copa Am\u00e9rica disputata proprio quell'anno in Per\u00f9.\nUn'altra importante rassegna che ha visto nel \"Nacional\" la sua sede principale \u00e8 stato il campionato mondiale di calcio Under-17 2005. Proprio in occasione di questa manifestazione la superficie del campo fu cambiata in erba sintetica (\"Polytan Ligaturf 240 ACS 65\"), che venne mantenuta anche al termine della rassegna. Le societ\u00e0 calcistiche partecipanti al campionato nazionale hanno tuttavia chiesto pi\u00f9 volte il ripristino dell'erba naturale, ritenendo quella sintetica causa di frequenti infortuni.\nHa inoltre ospitato diverse manifestazioni non solo sportive, soprattutto concerti: nel solo biennio 2008-2009 si sono qui esibiti, tra gli altri, cantanti e gruppi musicali famosi, come i Deep Purple, Marc Anthony, i Whitesnake, i Red Hot Chili Peppers (nel 2011), Boy George, gli Iron Maiden, i Kiss e gli Oasis."}
{"id": "2386209", "revid": "1305772", "url": "https://it.wikipedia.org/wiki?curid=2386209", "title": "Sirona", "text": ""}
{"id": "2386210", "revid": "486946", "url": "https://it.wikipedia.org/wiki?curid=2386210", "title": "Estadio Nacional (Lima)", "text": ""}
{"id": "2386216", "revid": "767487", "url": "https://it.wikipedia.org/wiki?curid=2386216", "title": "Club of Budapest", "text": "Il Club of Budapest \u00e8 un'organizzazione internazionale, fondata nel 1993 da Ervin L\u00e1szl\u00f3, dedicata a sviluppare un nuovo modo di pensare e nuove etiche che aiuteranno ad affrontare i cambiamenti sociali, politici ed economici del XXI secolo.\nLa Filosofia del Club.\nLa filosofia del Club di Budapest \u00e8 basata sulla realizzazione che le enormi sfide che l'umanit\u00e0 sta attualmente affrontando possono essere sconfitte solamente attraverso lo sviluppo di una coscienza culturale globale.\nIl Club di Budapest si batte per i valori culturali e per il valore della/e cultura/e.\nIl Club interpreta se stesso come un costruttore di ponti tra scienza e arte, etica ed economia, tra cognizione e realizzazione, tra vecchio e giovane, cos\u00ec come tra le differenti culture del mondo. \nUno dei primi obiettivi del lavoro dei club \u00e8 lo sviluppo di una \"Nuova Etica\".\nMembri onorari.\nTra i membri onorari vi sono \u00d3scar Arias S\u00e1nchez, Mih\u00e1ly Cs\u00edkszentmih\u00e1lyi, Tenzin Gyatso (Dalai Lama), Riane Eisler, Peter Gabriel, Vaclev Havel, Hazel Henderson, Hans K\u00fcng, Zubin Mehta, Mary Robinson, Mstislav Rostropovich, Desmond Tutu, Liv Ullman, Eli Wiesel e Betty Williams.\nSuccursali nazionali.\nIl Club di Budapest correntemente ha succursali in: Austria, Brasile, Canada, Cina, Francia, Germania, Giappone, Hawaii, India, Italia, Messico, Samoa, Svizzera, Stati Uniti d'America, Turchia, Ungheria e Venezuela."}
{"id": "2386217", "revid": "466539", "url": "https://it.wikipedia.org/wiki?curid=2386217", "title": "Rovigno", "text": "Rovigno (in croato \"Rovinj\"; in istrioto \"Ruv\u00e8igno\" o \"Ruve\u00eegno\"; in tedesco \"Ruwein\"; in veneto \"Rovigno\"; in greco antico \u1fec\u03c5\u03b3\u03af\u03bd\u03b9\u03bf\u03bd, \"Rygh\u00ecnion\") \u00e8 una citt\u00e0 croata di 14.367 abitanti dell'Istria sud-occidentale.\nGeografia fisica.\nSorge su una costa frastagliata e fronteggiata da scogli ed isolotti a sud del Canale di Leme, tra Parenzo e Pola.\nDista in linea d'aria circa 105\u00a0km da Venezia, 65\u00a0km da Trieste, 125 da Marina di Ravenna e 155 dal Porto di Ancona.\nTerritorio.\nGeologicamente il territorio rovignese, come quello del resto dell'Istria \u00e8 caratterizzato da formazione rocciosa di tipo carsico, molti infatti sono i fiumi sotterranei e le doline formate da questi, dette anche foibe.\nLe ampie spiagge bianche di roccia calcarea o pietra d'Istria erano un tempo rosse per la forte presenza di bauxite nel terreno, presenza che ancora oggi pu\u00f2 essere notata nel suolo superficiale.\nL'aspetto rosso delle rocce in antichit\u00e0 ha probabilmente dato il nome alla citt\u00e0, infatti alcuni storici fanno risalire l'origine del nome al sostantivo rubinus volgarizzato dal latino, il quale vorrebbe significare proprio rosso.\n\u00c8 inoltre presente tra le due citt\u00e0 di Rovigno e Orsera il famoso Canale di Leme o Fiordo di Lemme o Baia di Lemme, derivante dall'erosione operata dal torrente Foiba di Pisino, lo stesso torrente intorno al quale gira gran parte della trama del romanzo Mathias Sandorf di Jules Verne. Il canale fa parte dell'omonima valle di Lemme, lunga ben 35\u00a0km.\nCon molta probabilit\u00e0 il nome di Lemme deriva dalla corruzione dialettale del termine latino limes, confine, bordo, probabilmente in antichit\u00e0 infatti fungeva da divisione delle due province di Pola e Parenzo, nonch\u00e9 da confine dei due territori di Rovigno e Orsera.\nClima.\nIl clima rovignese si presenta molto mite, con inverni piovosi ed estati afose ma mitigate dalla corrente del mare.\nStoria.\nIl centro ha origini pre-romane. Assunse importanza sotto il dominio romano solo nei primi secoli d.C. quando il suo nome era \"Arupinum\" o \"Mons Rubineus\" e successivamente anche \"Ruginium\" e \"Ruvinium\", da cui poi si \u00e8 giunti al nome attuale.\nFu per secoli citt\u00e0, fra le pi\u00f9 importanti d'Istria, appartenente alla Serenissima Repubblica di Venezia. Dopo la caduta di quest'ultima e la parentesi napoleonica, pass\u00f2 nelle mani dell'Impero austro-ungarico, a cui rimase sino la fine della Prima guerra mondiale.\nAppartenne all'Italia fino al Trattato di Parigi del 1947, data in cui fu ceduta alla Repubblica Socialista Federale di Jugoslavia. Tale fatto, come nel resto dell'Istria, caus\u00f2 l'esodo della maggioranza della popolazione italiana autoctona.\nNonostante questo dato storico la presenza italiana sia dal punto di vista culturale che dal punto di vista demografico \u00e8 rimasta impregnata nella vita di questa e di altre citt\u00e0 confinanti, tanto che \u00e8 possibile ancora oggi a distanza di parecchi decenni ascoltare canzoni popolari in dialetto italiano, notare la toponomastica dei luoghi, quasi completamente di derivazione italiana, leggere targhe commemorative ad illustri cittadini italiani legati alla citt\u00e0 o all'Italia stessa.\nMolti cittadini rovignesi italiani sono stati inoltre decorati di medaglia d'oro al valor civile dalla repubblica italiana durante le varie commemorazioni del Giorno del ricordo, che si svolgono puntualmente ogni 10 febbraio attraverso molteplici iniziative culturali e istituzionali in tutto il territorio italiano e non solo.\nL'esodo dei cittadini rovignesi ha coinvolto non solo l'Italia, ma altri paesi come ad esempio l'Australia, gli Stati Uniti d'America, il Canada, nonch\u00e9 molti paesi orientali, dove alcuni rovignesi conservano ancora lo status di cittadini italiani.\nIn origine la penisola su cui sorge il centro cittadino era un'isola, separata dalla terraferma da un canale e cinta da una spessa muraglia e da torrioni: a ponente vi era la porta di san Damiano con il relativo torrione (ora la Torre dell'Orologio), a levante la porta di Valdibora con il suo torrione (divenuta nel XVIII secolo casa di propriet\u00e0 della famiglia Bognolo) e nel mezzo il famoso \"Portone del Ponte\", munito di ponte levatoio, sul quale campeggiava una lapide con la scritta \"Lo Reposso dei Deserti\". Tale porta fu demolita ed il canale interrato nel 1763, per espandere l'antico abitato.\nVi ha sede il Centro di Ricerche Storiche di Rovigno, un'istituzione del Consiglio d'Europa.\nStoricamente gli abitanti di Rovigno hanno fatto parte della comunit\u00e0 linguistica italiana. Secondo l'ultimo censimento austriaco del 1911 il 97,8% della popolazione era di madrelingua italiana.\nNel 1924 il comune di Rovigno assunse la denominazione di Rovigno d'Istria.\nMonumenti e luoghi d'interesse.\nVie e piazze.\nTipica \u00e8 la via Grisia, che si snoda nel centro storico della cittadina.\nSociet\u00e0.\nLa minoranza autoctona italiana.\n\u00c8 presente una comunit\u00e0 di italiani autoctoni che rappresentano una minoranza residuale di quelle popolazioni italiane che abitarono per secoli ed in gran numero, la penisola dell'Istria e le coste e le isole del Quarnaro e della Dalmazia, territori che furono della Repubblica di Venezia. La presenza degli italiani a Rovigno \u00e8 drasticamente diminuita in seguito all'esodo giuliano dalmata, che avvenne dopo la seconda guerra mondiale e che fu anche cagionato dai \"massacri delle foibe\".\nFino al 1945 gli Italiani costituivano la quasi totalit\u00e0 degli abitanti di Rovigno (circa 10.000 persone). Negli anni seguenti, in seguito all'annessione alla Jugoslavia, gran parte degli italiani migrarono (circa l'85%) e furono rimpiazzati da cittadini jugoslavi di varie etnie, prevalentemente croati.\nOggi Rovigno \u00e8 un comune a statuto bilingue, le lingue ufficiali sono il croato e l'italiano.\nRovigno \u00e8 abitata prevalentemente da croati ma vi risiede anche una forte minoranza italiana di circa 1.650 persone riunite nella locale \"Comunit\u00e0 degli Italiani di Rovigno\". La Comunit\u00e0 conta circa 2.401 soci con diritto di voto, ai quali si aggiungono numerosi bambini e ragazzi; il presidente \u00e8 Marino Budicin che \u00e8 anche Vicesindaco di Rovigno.\nAltri gruppi etnici sono costituiti da serbi, bosniaci, sloveni e albanesi.\nIn citt\u00e0, pur se in drastico calo dal secondo dopoguerra, causa l'esodo dei parlanti e l'erosione del patrimonio linguistico italiano in favore del croato, \u00e8 ancora usato da taluni il tipico dialetto istrioto nella sua variante \"rovignese\" (\"ruvigniz\" nell'idioma locale): questa \u00e8 una parlata romanza del gruppo italico, autoctona di queste terre d'Istria.\nA Rovigno ha sede la Scuola media superiore italiana.\nGeografia antropica.\nIl comune di Rovigno \u00e8 diviso in due frazioni (in croato chiamate \"naselja\"):\nEconomia.\nTurismo.\nIn base ai dati dell'Ente per il Turismo della Contea (Regione) Istriana, Rovigno, per il numero di pernottamenti realizzati, \u00e8 la seconda destinazione turistica della Croazia.\nTra i paesi d'origine dei pi\u00f9 numerosi ospiti della citt\u00e0 di Rovigno ci sono la Germania, l'Italia, l'Austria e l'Olanda. Sul territorio della citt\u00e0 di Rovigno si contano 10 alberghi. Nel 2009 \u00e8 stato aperto il primo hotel a 5 stelle, l'hotel Monte Mulini.\nNumerosi sono i centri naturisti (FKK) nei dintorni. Il pi\u00f9 grande \u00e8 il villaggio Valalta che ospita oltre seimila persone e che fu fondato nel 1968.\nAmministrazione.\nGemellaggi.\nFonte:"}
{"id": "2386218", "revid": "6923", "url": "https://it.wikipedia.org/wiki?curid=2386218", "title": "Donato Feliciano", "text": "Attivit\u00e0 sportiva.\nGi\u00e0 a 13 anni s'impone in un importante torneo categoria \"pulcini\" di pallapugno allo sferisterio Alessandro Mermet di Alba. Nel 1954 con Cigliutti, Renzo Gili e Giorgio Sacco giunge in finale nel Campionato Italiano Categoria Giovani, sconfitto dalla Libertas: Oreggia - Romano.\nAnche nel 1955 perde la finale contro l'EDA Torino: Delpiano - Tallone. Nel 1957 Feliciano passa alla Sapet Torino e come spalla di Franco Balestra, con Rinaldi e Piana terzini, vince il suo primo tricolore.\nIn quel campionato, la prima finale a Cuneo il 3 novembre venne sospesa per oscurit\u00e0 (non c'erano ancora i campi illuminati) con Balestra in vantaggio 10/8. Due giorni dopo, il 5 novembre, Balestra si impone per 11/6. Nel ritorno a Torino il 17 novembre, la quadretta torinese vince facilmente per 11/3.\nNel 1958 Feliciano \u00e8 promosso in prima categoria e va a difendere i colori dell'U.S. Albese come \"spalla\" di Augusto Manzo. La quadretta albese termina al 4\u00ba posto. In quell'anno la vittoria di Feliciano con Balestra per 11/7 nella finale del Torneo \"Gran Premio Alfa Romeo\" a Mondov\u00ec contro la quadretta capitanata da Augusto Manzo e \"Beppe\" Corino I. Nel 1959, Feliciano continua a giocare ad Alba difendendo per\u00f2 i colori dell'U.S. Cinzano.\nNel 1961 il 1\u00ba maggio ad Alba si aggiudica il pi\u00f9 importante Torneo dell'anno dedicato alla memoria del giornalista Carlo Bergoglio. Nel campionato Feliciano con un cammino regolare (9 vittorie, 3 sconfitte) si classifica al primo posto accedendo di diritto alla finalissima, dove incontra la quadretta del G.S. Calissano Alba e dopo due tiratissimi incontri si impone 11/9 a Torino e 11/6 ad Alba. Feliciano si laurea cos\u00ec per la seconda volta Campione d'Italia (la prima da capitano). Nel 1962 Feliciano parte favorito, ma prima l'indisponibilit\u00e0 della spalla Giuseppe Galliano I (per'altro sostituito egregiamente dal diciottenne Felice Bertola) poi qualche giornata non al meglio gli precludono la finale battuto in 3 incontri di spareggio dall'eterno rivale, Beppe Corino I per 11/7 - 7/11 - 11/8. La quadretta Albese si aggiudicher\u00e0 il titolo superando nettamente nelle due finali 11/7 - 11/4 i cuneesi della SPE.\nNel 1963 Feliciano difende ancora i colori dell'EDA Torino, affiancato da Franco Gallo giovane di belle speranze di Costigliole d'Asti e dai terzini Sandrone e Blengio. Il suo piazzamento sar\u00e0 un anonimo 5\u00ba posto. Nel 1964 Feliciano disputa 17 tornei e li vince tutti. Oltre alle vittorie nei Tornei, nel Girone Eliminatorio del Campionato: 12 partite, 12 vittorie, 132 giochi fatti, 50 subiti, media giochi realizzata dagli avversari, 4,1 a partita. Nella finale si impone 11/9 vincendo cos\u00ec il Trofeo per la seconda volta.\nNel 1965 il pi\u00f9 importante Torneo, Feliciano se lo aggiudica a Fossano, \u00e8 la Coppa \"Tista Negro\" 11/4 su Balestra Delpiano. Nel 1966 Feliciano vince per 11/9 su Corino I la finale \"Coppa Citt\u00e0 di Cairo Montenotte\".\nIn Campionato, Feliciano, per la prima volta difende i colori del Capoluogo della \"Granda\", la SPE Cuneo. Dopo un avvincente Torneo di qualificazione, giunge in finale contro il Campione d'Italia in carica Felice Bertola. Nel primo incontro ad Andora si impone Bertola per 11/8, nel ritorno, Feliciano ribalta il risultato a suo favore 11/7. La finalissima si gioca allo Sferisterio \"Mermet\" di Alba. Davanti a un pubblico delle grandi occasioni Feliciano nulla pu\u00f2 contro lo strapotere del giovane campione di Gottasecca e pur giocando una Grande Partita deve soccombere per 11/7."}
{"id": "2386222", "revid": "729019", "url": "https://it.wikipedia.org/wiki?curid=2386222", "title": "36\u00aa Brigata aerea interdizione strategica", "text": "La 36\u00aa Aerobrigata interdizione strategica era una grande unit\u00e0 dell'Aeronautica Militare Italiana equipaggiata con IRBM SM-78 Jupiter a testata nucleare. Fu attiva tra il 1960 ed il 1963, anno in cui venne sciolta. \nStoria.\nLa vicenda dei \"Jupiter\" italiani ebbe origine nel settembre 1958, quando il presidente statunitense Eisenhower inizi\u00f2 ad insistere presso il governo italiano perch\u00e9 accettasse la presenza sul suo territorio di alcuni missili a medio raggio con testata nucleare. Lo scopo era quello di avere delle basi di lancio capaci di colpire l'Unione Sovietica ed i Paesi meridionali del Patto di Varsavia.\nL'accordo tra Italia e Stati Uniti venne siglato il 26 marzo 1959. Questo prevedeva la fornitura di 30 missili SM-78 Jupiter, equipaggiati con una testata all'idrogeno W-49 da 1,44 megatoni. L'addestramento del personale italiano all'uso delle nuove armi ebbe luogo presso la base statunitense di Lackland. Tuttavia, per il supporto tecnico gli italiani continuarono a dipendere fortemente dagli statunitensi.\nI missili giunsero in Italia grazie ad un ponte aereo di 10 voli, direttamente dagli Stati Uniti, tra il 1\u00ba aprile ed il 10 giugno 1960.\nLa brigata fu ufficialmente costituita il 23 aprile 1960 presso l'aeroporto militare \"Antonio Ramirez\" di Gioia del Colle.\nNel 1962 venne presa la decisione di ritirare i missili dall'Italia e dalla Turchia in seguito alla crisi dei missili di Cuba, come contropartita al ritiro degli ordigni sovietici dall'isola. Una volta ritirati i missili, il 1\u00ba luglio 1963 la 36\u00aa Aerobrigata fu sciolta.\nOrganizzazione.\nLa 36\u00aa Aerobrigata IS era articolata su due reparti, ognuno dei quali composto da cinque gruppi:\nOgni Gruppo controllava una postazione di lancio con tre missili, per un totale complessivo di trenta missili. Le postazioni erano situate nei pressi dell'aeroporto di Gioia del Colle, ad una distanza compresa tra le 10 e le 30 miglia.\nOgni postazione era sorvegliata da due ufficiali italiani ed altrettanti statunitensi, in turni di 48 ore.\nCritiche.\nPesanti critiche al modo in cui gli italiani conservavano i missili furono mosse, in un rapporto riservato del 18 settembre 1961, da Alan G. James, funzionario dell'Ufficio per gli affari europei del Dipartimento di Stato degli Stati Uniti. Oltre a constatare che l'aver condiviso con gli italiani le procedure di lancio costituiva una violazione dell'Atomic Energy Act, rilev\u00f2 che gli ordigni erano mantenuti \u00abnon in sicurezza\u00bb. Infatti:\nUn altro problema era dovuto al fatto che il governo italiano aveva deciso, per motivi politici, di tenere la popolazione all'oscuro della presenza dei missili. Invece la popolazione era lo stesso al corrente di tali armi, perch\u00e9 queste erano visibili. Occorre considerare che critiche molto simili furono mosse anche alla Turchia, l'altro paese in cui erano stati schierati gli Jupiter."}
{"id": "2386225", "revid": "838137", "url": "https://it.wikipedia.org/wiki?curid=2386225", "title": "Menw", "text": "Menw figlio di Teirgwaedd \u00e8 un mago della corte di re Art\u00f9 delle prime leggende arturiane e della mitologia gallese.\nNel racconto medio gallese \"Culhwuch e Olwen\" Menw accompagna Art\u00f9 e ha la capacit\u00e0 di rendere le persone invisibili.\nNe \"Il Sogno di Rhonabwy\" \u00e8 uno dei consiglieri di Art\u00f9.\nNelle \"Triadi Gallesi\" impara uno dei \"Tre Grandi Incantesimi dell'Isola di Britannia\" da Uther Pendragon."}
{"id": "2386227", "revid": "1305772", "url": "https://it.wikipedia.org/wiki?curid=2386227", "title": "Commercio Alternativo (cooperativa)", "text": "Commercio Alternativo \u00e8 una delle principali centrali di importazione, per l'Italia, dei prodotti del commercio equo-solidale o commercio alternativo.\n\u00c8 una cooperativa che dal 1992, anno della sua fondazione, lavora nell'ambito del Commercio Equo e Solidale (ComES), importando e distribuendo, senza intermediari, prodotti alimentari ed artigianali provenienti dai Paesi del Sud del Mondo.\nNasce per l'iniziativa di \"Ferrara Terzo Mondo\", associazione ferrarese di volontariato che dagli anni settanta si occupa di cooperazione internazionale.\nNel 1987 i soci di FTM fecero la prima importazione di caff\u00e8 dell'Ecuador e qualche anno dopo, insieme ad altre otto organizzazioni fondarono Commercio Alternativo. Da allora la realt\u00e0 di Commercio Alternativo \u00e8 sempre pi\u00f9 cresciuta e ha attivato una vasta serie di progetti e relazioni con i produttori del Sud del mondo.\nCommercio Alternativo \u00e8 socio fondatore di AGICES, socio di IFAT, socio e licenziatario FAIRTRADE.\nIl 24 maggio 2012 la centrale d'importazione in seguito a procedura di liquidazione, cambia nome e diventa Baum Societ\u00e0 Cooperativa."}
{"id": "2386228", "revid": "436907", "url": "https://it.wikipedia.org/wiki?curid=2386228", "title": "7 (disambigua)", "text": ""}
{"id": "2386229", "revid": "1543377", "url": "https://it.wikipedia.org/wiki?curid=2386229", "title": "Codex Alimentarius", "text": "Il Codex Alimentarius \u00e8 un insieme di regole e di normative elaborate dalla \"Codex Alimentarius Commission\", una Commissione (suddivisa in numerosi comitati) istituita nel 1963 dalla FAO e dall'Organizzazione mondiale della sanit\u00e0 (OMS). Scopo precipuo della commissione \u00e8 proteggere la salute dei consumatori e assicurare la correttezza degli scambi internazionali .\nLa Commissione intergovernativa, cio\u00e8 costituita dai governi di 185 Paesi pi\u00f9 la Comunit\u00e0 Europea, si riunisce una volta all'anno per revisionare ed aggiornare il \"Codex Alimentarius Procedural Manual\". Lo scopo del \"Codex\" \u00e8 di facilitare gli scambi internazionali degli alimenti e preservare la corretta produzione e conservazione dei cibi .\nAttivit\u00e0 del \"Codex Alimentarius\".\nAi lavori della Commissione partecipano esperti di diverse discipline scientifiche dell'alimentazione, tra cui autorit\u00e0 di controllo del cibo, esperti scientifici e tecnici alimentari, rappresentanti di associazioni dei consumatori, dei produttori, dell'industria e del commercio. Tutti contribuiscono alla stesura delle regole del \"Codex\", che poi possono servire da base per le normative nazionali.\n\u00c8 la Commissione del \"Codex Alimentarius\" che approva, ad esempio, i canoni che stabiliscono quando un pesce pu\u00f2 portare l'etichetta \u201csardina\u201d, o quanto burro di cacao deve essere presente nel cioccolato perch\u00e9 sia \u201cvero\u201d cioccolato, o ancora quanta buccia pu\u00f2 essere tollerata in una scatola di \u201cpomodori pelati interi\u201d.\nSessione del 2006.\nIl 7 luglio 2006 si \u00e8 conclusa a Ginevra l'ultima sessione della \"Codex Alimentarius Commission\". Hanno partecipato 110 Paesi e circa quattrocento delegati. L'intervento di 24 Paesi in via di sviluppo \u00e8 stato sostenuto dal \"fondo fiduciario\" del \"Codex\".\nSono stati adottati nuovi standard sui livelli massimi consentiti per diversi contaminanti e additivi alimentari, allo scopo di proteggere la salute dei consumatori.\nMolte delle norme adottate amplieranno la scelta dei consumatori, come stabilito dagli standard internazionali per i latticini o gli spaghetti precotti, faciliteranno il commercio a livello internazionale e consentiranno la disponibilit\u00e0 dei prodotti in tutto il mondo.\nGli standard stabiliscono anche la quantit\u00e0 massima consentita di residui chimici.\nOrgani della Commissione.\nPrecedenti presidenti della \"Codex Commission\" sono stati il dott. Stuart Slorach del Ministero dell'Alimentazione svedese, e Thomas Billy del Ministero dell'Agricoltura degli Stati Uniti.\nLa \"Codex Commission\" \u00e8 composta da una rete di 21 comitati specializzati, che forniscono contributi tecnici, come ad esempio, il \"Comitato per gli additivi alimentari\" (ospitato in Cina) o il \"Comitato per i fitofarmaci nei cibi\" (ospitato in Olanda)."}
{"id": "2386232", "revid": "767487", "url": "https://it.wikipedia.org/wiki?curid=2386232", "title": "Ross Valory", "text": "Insieme a Neal Schon, \u00e8 l'unico membro originale del gruppo ancora attivo con la band. Fatta eccezione per il periodo durante la registrazione dell'album \"Raised on Radio\" (e relativo tour) nel 1986, Ross ha suonato su tutti gli album dei Journey. \u00c8 stato sostituito al basso in studio da Bob Glaub su tre pezzi, mentre le restanti canzoni furono eseguite dal futuro giudice di American Idol Randy Jackson, che ha poi accompagnato la band nel successivo tour.\nUna delle innovazioni che Valory introdusse (non \u00e8 noto se lui fosse l'inventore) \u00e8 fu quella di impostare un basso a 4 corde con le prime 4 corde di un 5-string set. Cos\u00ec, al posto dell'usuale disposizione E-A-D-G, il suo basso \u00e8 settato a B-E-A-D. Questo aggiunge la profondit\u00e0 del cinque corde alle canzoni, lasciando inalterata la migliore versatilit\u00e0 del basso a quattro corde.\nHa anche suonato tastiere, chitarra e recorder.\nRoss Valory ha anche suonato con The Vu, The Storm, Frumious Bandersnatch e la Steve Miller Band."}
{"id": "2386237", "revid": "181699", "url": "https://it.wikipedia.org/wiki?curid=2386237", "title": "Castello di Fiuminata", "text": ""}
{"id": "2386239", "revid": "1873017", "url": "https://it.wikipedia.org/wiki?curid=2386239", "title": "Nijushiho", "text": "Nij\u016bshiho (\u4e8c\u5341\u56db\u6b65) (in giapponese: ventiquattro passi) \u00e8 un kata avanzato praticato nel Karate Shotokan.\nL'origine di Nijushiho \u00e8 sconosciuta, ma si presume che provenga da uno degli stili cinesi del \u201cDragone\u201d. L'alternanza di sequenze calme ed esplosive conferisce a questo kata un ritmo molto distinto. Alcuni praticanti di Okinawa lo hanno paragonato al flusso e al riflusso dell'oceano che si frange su una spiaggia. Le esplosioni e gli arretramenti si evidenziano specialmente nei movimenti di apertura. Questo principio, applicato dall'inizio alla fine del kata, si riferisce alla comprensione del fatto che si sta per ricevere un attacco ed alla neutralizzazione dell'attaccante nello stesso movimento.\nDa Niseishi a Nijushiho: \u00abI Ventiquattro Passi\u00bb\nNello sforzo di rendere la sua arte okinawense (e perci\u00f2 straniera) pi\u00f9 gradevole al Giappone nazionalista di allora, Funakoshi cambi\u00f2 il nome del kata da Niseishi a Nijushiho. Entrambi i nomi significano \u00abventiquattro passi\u00bb. Ventiquattro \u00e8 in relazione con 108, che \u00e8 un numero significativo nelle scritture Buddiste. Sia 2 che 4 sono divisori di 108. Questo numero rimanda alle 108 \u201cafflizioni\u201d dell'anima, che verranno simbolicamente abbattute in eventi come il Kagamai Baraki (Nuovo Anno Giapponese). Il kata Gojushiho (in origine Useishi) \u00e8 \u00ab54 passi\u00bb, un altro divisore. Bench\u00e9 sia pervenuto ai praticanti di Karate dagli abitanti di Okinawa, la maggior parte dei quali rifiutano il Buddismo in favore delle loro credenze animistiche, il kata originale proviene da un kata cinese che lo ricomprende.\nCi\u00f2 non implica che il kata sia di per s\u00e9 un'esercitazione buddista; il simbolismo buddista \u00e8 soltanto un prodotto dei suoi creatori, che erano molto probabilmente buddisti appartenenti ad una scuola piuttosto che a un'altra."}
{"id": "2386242", "revid": "729019", "url": "https://it.wikipedia.org/wiki?curid=2386242", "title": "Dux Mogontiacensis", "text": "Il Dux Mogontiacensis era il comandante di truppe di limitanei della diocesi delle Gallie, lungo il tratto di limes medio renano (nei pressi della fortezza legionaria di \"Mogontiacum\"), nell'ambito dell'armata imperiale costituita dal \"Numerus intra Gallias\". Suoi diretti superiori erano al tempo della \"Notitia dignitatum\" (nel 400 circa), sia il \"magister peditum praesentalis\" per le unit\u00e0 di fanteria, sia il \"magister equitum praesentalis\" ed il \"magister equitum per Gallias\" per quelle di cavalleria.\nElenco unit\u00e0.\nEra a capo di 11 unit\u00e0 (o distaccamenti) collegati alla flotta militare imperiale del Reno:"}
{"id": "2386249", "revid": "110157", "url": "https://it.wikipedia.org/wiki?curid=2386249", "title": "\u0116veno-Bytantajskij ulus", "text": "Lo \u0116veno-Bytantajskij ulus \u00e8 un \"ulus\" (\"distretto\") della Repubblica Autonoma della Jacuzia-Sacha, nella Russia siberiana orientale; il capoluogo \u00e8 il villaggio (\"selo\") di \"Batagaj-Alyta\".\nConfina con gli \"ulus\" Bulunskij a nord, Verchojanskij ad est, \u017diganskij ad ovest, Kobjajskij a sud.\nL'\"ulus\" si estende nella parte centro-settentrionale della Jacuzia; il suo territorio \u00e8 interessato dalle catene montuose dei monti di Verchojansk e dei monti Kular ed \u00e8 diviso, dal punto di vista idrografico, fra i bacini dei fiumi Lena e Jana."}
{"id": "2386250", "revid": "287204", "url": "https://it.wikipedia.org/wiki?curid=2386250", "title": "Eveno-Bytantajskij ulus", "text": ""}
{"id": "2386256", "revid": "19580", "url": "https://it.wikipedia.org/wiki?curid=2386256", "title": "Frequency Division Multiple Access", "text": ""}
{"id": "2386259", "revid": "729019", "url": "https://it.wikipedia.org/wiki?curid=2386259", "title": "Campionato africano di pallavolo maschile 2007", "text": "Il XVI campionato africano di pallavolo maschile si \u00e8 svolto dal 16 al 22 settembre 2007 a Durban, in Sudafrica. Al torneo hanno partecipato 9 squadre nazionali africane e la vittoria finale \u00e8 andata per la quarta volta, la seconda consecutiva, all'Egitto.\nPodio.\nCampione.\nEgitto(Quarto titolo)\nSecondo posto.\nTunisia\nTerzo posto.\nCamerun"}
{"id": "2386260", "revid": "119384875", "url": "https://it.wikipedia.org/wiki?curid=2386260", "title": "JQuery", "text": "jQuery \u00e8 una libreria JavaScript per applicazioni web, distribuita come software libero, distribuito sotto i termini della Licenza MIT.. Nasce con l'obiettivo di semplificare la selezione, la manipolazione, la gestione degli eventi e l'animazione di elementi DOM in pagine HTML, nonch\u00e9 semplificare l'uso di funzionalit\u00e0 AJAX, la gestione degli eventi e la manipolazione dei CSS.\nLe sue caratteristiche permettono agli sviluppatori JavaScript di astrarre le interazioni a basso livello con i contenuti delle pagine HTML. L'approccio di tipo modulare di jQuery consente la creazione semplificata di applicazioni web e contenuti dinamici versatili. Nel 2020, jQuery risulta la libreria JavaScript pi\u00f9 utilizzata in Internet, ovvero \u00e8 presente nel 74,4% dei primi 10 milioni di siti Internet pi\u00f9 popolari secondo W3Techs.\nSviluppo.\nPubblicato per la prima volta nel gennaio 2006 da John Resig, \u00e8 un progetto tuttora attivo e in evoluzione, gestito da un gruppo di sviluppatori guidato da Dave Methvin...\nLa selezione degli oggetti DOM \u00e8 basata sul motore chiamato Sizzle, un progetto Open Source derivato da jQuery.\nAPI.\nIl framework fornisce metodi e funzioni per gestire al meglio aspetti grafici e strutturali come posizione di elementi, effetto di click su immagini, manipolazione del Document Object Model e altro ancora, mantenendo la compatibilit\u00e0 tra browser diversi e \"standardizzando\" gli oggetti messi a disposizione dall'interprete JavaScript del browser.\nCore.\nIl core di jQuery fornisce:\nSelettori.\nI selettori sono gli strumenti utilizzati per ottenere l'accesso agli elementi HTML della pagina, utilizzando la stessa sintassi dei selettori Cascading Style Sheet, ovvero:\nAttributi.\nGli attributi sono ottenuti o modificati in maniera diversa a seconda del browser; jQuery aiuta lo sviluppatore offrendo un'unica funzione di frontend valida sia come \"getter\" (ottenere un valore), sia come \"setter\" (impostare un valore), a seconda che sia specificato o no un parametro:\nDOM Traversing.\nPer risalire a elementi padre, figli, per i nodi foglia o per elementi successivi, il framework propone numerosi metodi e funzioni per attraversare e scorrere il DOM del documento.\nManipolazione.\nLa manipolazione del DOM \u00e8 semplificata da numerosi metodi:\nCSS.\nPer controllare lo stile degli elementi, in maniera semplificata e standardizzata. Sono forniti i metodi:\nEventi.\nIl framework riconosce gli oggetti di tipo \"event\" e provvede a modificare le loro propriet\u00e0 rendendoli uniformi, semplificando la loro gestione, la loro propagazione, e fornendo un'utile modalit\u00e0 per impedire al browser di continuare l'esecuzione (ad esempio sulla onclick di un link).\nL'assegnazione di eventi quali click, load, mouseover \u00e8 gestita in maniera efficace e non invadente.\nEffetti bidimensionali.\nGli effetti messi a disposizione dal framework, servono a manipolare la visibilit\u00e0 degli elementi selezionati. \u00c8 possibile mostrarli o nasconderli con vari effetti, tra i quali:\n\u00c8 possibile definire facilmente effetti personalizzati specificando la propriet\u00e0 CSS da manipolare (per esempio: altezza, bordo e altro), come \u00e8 pure possibile specificare la durata dell'effetto e una funzione di callback da eseguire dopo l'animazione.\nEffetti tridimensionali.\nCon JQuery si possono creare visite virtuali e alcuni effetti che simulano il web 3D.\nAJAX.\nLa gestione delle chiamate asincrone (AJAX) \u00e8 davvero semplificata, e sono fornite le funzioni:\nAnche gli eventi AJAX sono gestibili in modo semplificato, per il completamento dei form di immissione, la gestione degli errori e l'invio dei dati.\nUtilit\u00e0.\nLa libreria fornisce scorciatoie per gestire vettori, per la manipolazione di stringhe e per il riconoscimento di browser e oggetti/funzioni.\nCaratteristiche.\nL'oggetto principale, di nome \"jQuery\", \u00e8 genericamente utilizzato tramite il suo alias, il carattere \"$\", per mantenere uniformit\u00e0 con la libreria Prototype.\n// Tutti i link\nvar l1 = jQuery('a');\nvar l2 = $('a');\n// l1 e l2 sono oggetti diversi\n// ma il loro contenuto \u00e8 identico\nI selettori, in jQuery, utilizzano la sintassi dei selettori css; sono quindi concatenabili e molto precisi nel restituire gli elementi voluti.\n// Ritorna tutte le immagini di classe class1 e/o class3\n$('img.class1,img.class3');\nConcatenazione del codice (\"chainability\"); quasi ogni funzione, restituisce lo stesso oggetto jQuery dalla quale \u00e8 stata chiamata. Grazie a questo, le righe di codice si riducono sensibilmente.\nvar links = $('a');\nlinks.css( 'color', 'red' );\nlinks.css( 'width', '150px' );\nlinks.show( 1000 );\nlinks.click( function () {\n alert( 'clicked!' );\nPu\u00f2 essere riscritta come segue\n$(\"a\").css( { color: 'red', width: '150px' } )\n .show( '1000' )\n .click( function () {\n alert( 'clicked!' );\nLa libreria non collide con altri framework quali Prototype, MooTools, o YUI, e pu\u00f2 essere pertanto utilizzata assieme ad esse.\njQuery vanta una discreta variet\u00e0 di plugin che ne estendono le funzionalit\u00e0. Fra i plugin ufficiali vi \u00e8 JQuery UI (\"user interface\" per jQuery), nato per semplificare ed uniformare la gestione di un'interfaccia grafica composta da temi, widget, animazioni, transizioni, ecc.\nAlternative.\nDiversi articoli hanno fatto notare come, sebbene jQuery fosse una libreria indispensabile per svolgere determinati compiti con JavaScript, con le versioni pi\u00f9 recenti di JavaScript e dei browser, le funzionalit\u00e0 di jQuery sono diventate funzionalit\u00e0 standard di JavaScript.\nNel corso degli anni \u00e8 nato Vanilla JS, un finto framework JavaScript, il cui scopo \u00e8 promuovere l'uso di JavaScript senza framework.\nCon la nascita di HTML 5 e CSS 3 alcune possibilit\u00e0 come la creazione di gallerie d'immagini, effetti e menu a tendina sono fattibili senza l'utilizzo di JQuery e/o JQuery UI e/o Ajax, cosa che con HTML 4 e CSS 2 era spesso impossibile fare."}
{"id": "2386261", "revid": "26244", "url": "https://it.wikipedia.org/wiki?curid=2386261", "title": "Disciplina del sistema radiotelevisivo pubblico e privato", "text": ""}
{"id": "2386263", "revid": "320578", "url": "https://it.wikipedia.org/wiki?curid=2386263", "title": "Rainy Day Women", "text": ""}
{"id": "2386265", "revid": "4175", "url": "https://it.wikipedia.org/wiki?curid=2386265", "title": "Effetto Streisand", "text": "L'effetto Streisand () \u00e8 un fenomeno mediatico per il quale un tentativo di censurare o rimuovere un'informazione ne provoca, contrariamente alle attese, l'ampia pubblicizzazione.\nNato come meme di Internet, il fenomeno riguarda genericamente qualsiasi fattispecie che acquisisca importanza e notoriet\u00e0 principalmente in quanto oggetto di tentativi, o richieste d'imperio, di rimozione od oscuramento: esempi tipici di tali tentativi di oscuramento sono la censura di una fotografia, un algoritmo, un documento informatico o un sito web (per esempio tramite una diffida): a causa dell'improvvisa attenzione mediatica l'informazione viene replicata tramite innumerevoli e imprevedibili canali vanificando ogni tentativo di impedirne la diffusione.\nOrigine.\nIl nome \"Streisand effect\" si deve a un blogger e imprenditore statunitense, Mike Masnick, che prese spunto da una vicenda avvenuta in California: l'attrice e cantante Barbra Streisand, nel 2003, intent\u00f2 un'azione legale nei confronti del sito web \"Pictopia\", del fotografo Kenneth Adelman e altri al fine di ottenere un risarcimento di 10 milioni di dollari e la rimozione dal citato sito di quelle immagini di Adelman che, a giudizio di Streisand, mettevano in pericolo il suo diritto alla \"privacy\" in quanto raffiguravano la propria villa a Malib\u00f9.\nAdelman si difese sostenendo che le sue fotografie avevano scopo solo documentale, in quanto tese a rappresentare l'erosione costiera della regione e che le immagini sarebbero state disponibili al pubblico nel quadro di un progetto di monitoraggio delle coste californiane.\nQuale risultato, la notizia della denuncia di Barbra Streisand ebbe l'effetto di moltiplicare l'attenzione sulla fotografia incriminata della sua villa (edificio che, come fece ironicamente notare anche la testata on-line \"The Smoking Gun\", era visibile gi\u00e0 da tempo anche sulle mappe satellitari del sito web \"GlobeXplorer\") la quale pass\u00f2 da poche migliaia a pi\u00f9 di visualizzazioni nel mese successivo alla notizia.\nAlcuni esempi di \u201ceffetto Streisand\u201d.\nA seguire alcuni esempi di \u201ceffetto Streisand\u201d senza pretesa di esaustivit\u00e0."}
{"id": "2386269", "revid": "24174585", "url": "https://it.wikipedia.org/wiki?curid=2386269", "title": "Patara di Licia", "text": ""}
{"id": "2386276", "revid": "59976", "url": "https://it.wikipedia.org/wiki?curid=2386276", "title": "Modulazione di ampiezza di impulso", "text": ""}
{"id": "2386279", "revid": "1543377", "url": "https://it.wikipedia.org/wiki?curid=2386279", "title": "Municipalit\u00e0 locale di George", "text": "George \u00e8 una municipalit\u00e0 locale (in inglese \"George Local Municipality\") appartenente alla municipalit\u00e0 distrettuale di Eden della Provincia del Capo Occidentale in Sudafrica. \nIn base al censimento del 2001 la sua popolazione \u00e8 di 135.408 abitanti.\nLa sede amministrativa e legislativa \u00e8 la citt\u00e0 di George e il suo territorio si estende su una superficie di ed \u00e8 suddiviso in 20 circoscrizioni elettorali (\"wards\"). Il suo codice di distretto \u00e8 WC044.\nGeografia fisica.\nConfini.\nLa municipalit\u00e0 locale di George confina a nord con quella di Oudtshoorn e con il District Management Areas WCDMA04, a est con quella di Knysna, a sud con l'Oceano Indiano e a ovest con quella di Mossel Bay."}
{"id": "2386281", "revid": "799504", "url": "https://it.wikipedia.org/wiki?curid=2386281", "title": "Sarcofago di Audasia Cales", "text": "Il sarcofago di Audasia Cal\u00e8s \u00e8 opera locale di et\u00e0 severiana (III secolo), nel Museo Serpero di Monza. \u00c8 conservato nel chiostro del piccolo cimitero del Duomo.\nIl sarcofago fu dedicato da un liberto ellenico, \"Quinto Audasio Acmaz\u00f2n\", alla figlioletta Audasia, morta all'et\u00e0 di cinque anni, secondo quanto si pu\u00f2 tuttora leggere ricostruendo l'epigrafe, scalpellata in epoca medievale:\n\"D(is) M(anibus)\"\n\"AUDASIAE Q(uinti) F(iliae) Cales\u00ec\u00ec\"\n\"Q(uintus) AUDASIUS ACMAZON\"\n\"(sex)VIR AUG(ustalis) C(reatus) D(ecreto) D(ecorionum)\"\n\"MEDIOL(anensium) ET FORO POPIL(iorum)\"\n\"PATER QUAE VIXIT\"\n\"ANN(os) V M(enses) IIII D III\"\n\"Agli dei Manidi Audasia Cal\u00e8s figlia di Quinto(dedica) il padre Quinto Audasio Acmaz\u00f2nseviro augustale, nominato per decreto dei decurionidi Mediolanum e di Forum Populiella visse cinque anni, quattro mesi, tre giorni\"\nIl piccolo sarcofago \u00e8 in pietra di Angera, del tipo \"a cassapanca\" e misura cm 159x62,5x74.\nHa fronte e fianchi decorati a rilievo: sulla fronte due figure di \"Eroti\" reggono la tabella centrale con l'epigrafe, sui fianchi sono scolpiti dei festoni appesi a dei ganci.\nIn et\u00e0 medievale (almeno dagli inizi dell'XI fino al XIV secolo) il sarcofago fu usato come custodia di reliquie e base della mensa dell'altare maggiore del primo Duomo di Monza.\nA questo riutilizzo per il culto cristiano \u00e8 probabilmente dovuta la scalpellatura della dedica originaria, che invece ha lasciato integra la dedica D M poich\u00e9 interpretabile come dedica a Dio Onnipotente."}
{"id": "2386286", "revid": "59976", "url": "https://it.wikipedia.org/wiki?curid=2386286", "title": "Modulazione di larghezza di impulso", "text": ""}
{"id": "2386287", "revid": "62748", "url": "https://it.wikipedia.org/wiki?curid=2386287", "title": "Carlo Petrini (Slow Food)", "text": ""}
{"id": "2386288", "revid": "373722", "url": "https://it.wikipedia.org/wiki?curid=2386288", "title": "Ysbaddaden", "text": ""}
{"id": "2386290", "revid": "19580", "url": "https://it.wikipedia.org/wiki?curid=2386290", "title": "Multiple Frequency-Shift Keying", "text": ""}
{"id": "2386293", "revid": "76963", "url": "https://it.wikipedia.org/wiki?curid=2386293", "title": "Sora Aoi", "text": "Vita e carriera.\nGli inizi.\nSora Aoi \u00e8 nata l'11 novembre 1983 a Tokio. Da studentessa ha lavorato part time in varie attivit\u00e0 di ristorazione, come pizzerie, pub e sushi bar. Prima di entrare nell'industria AV (\"Adult Video\") stava studiando per diventare un'insegnante di scuola dell'infanzia. Durante il suo terzo anno di scuola superiore, la Aoi fu notata a Shibuya da un'agenzia di talento per modelle gravure idol. Sulla scelta del nome d'arte, ha spiegato: \"L'agente mi chiese qual era il mio colore preferito. Io risposi il . Poi chiese cosa mi piaceva in generale. Io risposi il . Cos\u00ec lui scelse Aoi Sora.\" che significa \"cielo blu\" in giapponese.\nNel novembre del 2001 \u00e8 avvenuto il suo debutto come modella. Per \"la bellezza dei suoi occhi, il suo sorriso\" e per \"il suo seno prosperoso\" \u00e8 diventata velocemente una popolare modella da rivista.\nNel luglio del 2002 ha debuttato come AV idol in \"Happy Go Lucky!\" per l'etichetta Alice Japan, parte della compagnia Kuki Inc. che all'epoca era una delle maggiori produttrici di materiale pornografico in Giappone.\nIl format documentario.\nLa critica ha spesso evidenziato il format documentario impiegato in molti film per adulti giapponesi. Il secondo film della Aoi, il primo con l'etichetta Samansa (anche chiamata Samantha, di propriet\u00e0 della compagnia di produzione Max-A), segue tale format con lo stereotipo della ripresa della prima esperienza sessuale dell'attrice. La testimonianza del \"risveglio sessuale\", inteso come iniziazione al rapporto sessuale, da parte di un'attrice al debutto \u00e8 molto importante per il pubblico giapponese di materiale pornografico. Il film \"The Blue Sky: Sora Aoi\" mette in scena proprio questo tema, mostrando la Aoi che usa per la prima volta nella sua vita un sex toy per provare piacere sessuale. In \"Facial\", pubblicato nell'agosto del 2002, la Aoi copula con un uomo che la filma con una telecamera in mano ed il suo comportamento viene descritto come \"molto realistico e selvaggio\". In una recensione sul film \u00e8 stato notato che la Aoi diventava sempre pi\u00f9 selvaggia col passare del tempo.\nUn altro film che persegue il format documentario \u00e8 il capitolo della serie \"Bubbly Heaven\" pubblicato nell'agosto del 2003. Tale serie mostra delle AV idol popolari che imparano le tecniche sessuali da usare nelle soapland da attrici pi\u00f9 esperte, col dimostrare al pubblico l'acquisizione di nuove abilit\u00e0 sessuali.\nLe fiction AV.\nOltre al format pseudo-documentario, negli AV giapponesi anche le fiction posseggono una certa popolarit\u00e0. In \"50/50\", del dicembre 2002, la Aoi interpreta una donna che lavora in un ristorante ed in un cabaret club per pagarsi l'affitto dell'appartamento nel quale vive col proprio ragazzo. In una recensione, tale film \u00e8 stato definito di \"dolce\" qualit\u00e0 a causa dei tanti baci che la Aoi dava agli attori durante le scene.&lt;ref name=\"50/50 review\"&gt;&lt;/ref&gt; In \"Wet and Tender\", del febbraio 2003, la Aoi interpreta il ruolo di una prostituta che esegue solo sesso orale e tutti i soldi guadagnati li consegna al proprio ragazzo. Quando viene molestata da uno stalker, il suo ragazzo scappa via, ma la prostituta viene salvata da uno dei suoi clienti che si era innamorato di lei.\nIn \"Sexy Fruit\", pubblicato nell'aprile del 2003, la Aoi interpreta un'aspirante Idol che fornisce sesso orale per le lezioni di canto e rapporti sessuali per le lezioni di recitazione. Nel maggio del 2003 \u00e8 apparsa in un capitolo della serie di genere \"incesto\", \"Sister's Secret\", nella quale la Aoi interpreta una sorella che copula col proprio fratello. In \"Sexy Butt\", del giugno 2003, la Aoi interpreta una ragazza che fa un sogno erotico nel quale il suo attore preferito, del quale \u00e8 innamorata, la penetra con le dita.\nAltri generi.\nOltre ai format documentario e fiction, la Aoi ha anche recitato in alcuni AV di genere avventura-fantascienza. \"cosmic girl\", pubblicato nell'ottobre del 2002 dall'etichetta Alice Japan, \u00e8 una commedia erotica-fantascientifica nella quale la Aoi interpreta una supereroina che combatte contro degli alieni provenienti da \"Vibe-star\", finendo per copulare con loro. Durante il film l'attrice appare anche in yukata ed esegue una scena di canto. Nella serie \"Splash\", pubblicata nel giugno del 2003, in un futuro non troppo lontano l'umanit\u00e0 \u00e8 tenuta in ostaggio da \"specie oceaniche\" col quale la Aoi esegue rapporti sessuali.\nNel 2010 interpreta il ruolo di protagonista nel film horror \"Big Tits Zombie\", adattamento cinematografico per adulti, girato in 3D, del manga \"cult\" \"Kyony\u016b Dragon\" di Rei Mikamoto.\nPopolarit\u00e0 come AV Idol.\nGrazie alle sue performance durante il primo anno di carriera nell'industria AV giapponese, la Aoi ha vinto il premio \"Best Breasts\" (tette migliori) all'AV Grand Prix nel 2003. Nello stesso anno \u00e8 apparsa in \"High School Teacher\", film del genere pinku eiga, nel quale ha interpretato due ruoli: l'insegnante di una scuola superiore e l'alunna che si \u00e8 suicidata l'anno prima dell'arrivo della stessa insegnante. Per il ruolo in un altro pinku eiga, , la Aoi ha vinto il premio \"Best Actress\" (miglior attrice) al Pink Grand Prix nel 2004. Tale film fu classificato come quarto miglior pinku eiga dell'anno.\nDopo aver lavorato con le etichette Alice Japan e Max-A, alla fine del 2004 la Aoi \u00e8 passata alla \"S1 No.1 Style\" ed il suo primo film con quest'etichetta \u00e8 stato \"Sell Debut\", pubblicato l'11 novembre 2004. Due suoi film con la S1 si sono posizionati al primo posto dell'AV Open, una competizione che assegna premi ai migliori film pornografici giapponesi, (insieme alle AV Idol Maria Ozawa, Yua Aida, Yuma Asami e Honoka) nel 2006 e (insieme ad altre 11 AV Idol tra cui Yuma Asami, Honoka e Asami Ogawa) nel 2007.\nNel 2005 la Aoi \u00e8 stata la seconda celebrit\u00e0 femminile pi\u00f9 cercata in Giappone sui motori di ricerca.\nLa pagina web di Sora Aoi su Twitter non \u00e8 raggiungibile dagli utenti cinesi perch\u00e9 Twitter \u00e8 bloccato in Cina. Nonostante ci\u00f2, l'11 aprile 2010 la pagina di Sora Aoi su Twitter \u00e8 stata raggiunta da molti utenti cinesi che hanno usato un software per eludere la censura. L'Aoi, intervenendo sulla pagina, si \u00e8 sorpresa della loro visita e li ha ringraziati. Pochi giorni dopo la Aoi ha aggiornato il suo blog cinese con una lettera dedicata ai suoi fan in Cina.\nPopolarit\u00e0 in TV e nel cinema.\nDurante la carriera di AV idol \u00e8 apparsa in alcuni dorama giapponesi e ha partecipato saltuariamente ad alcuni programmi televisivi di intrattenimento. Tra le fiction pi\u00f9 popolari, ha recitato in , un dorama investigativo, e in , fiction da seconda serata basata su un manga che tratta di uno studente trasferitosi a Tokio che si ritrova a condividere l'appartamento nel quale vive con molte belle ragazze. In \"Shimokita GLORY DAYS\" la Aoi non \u00e8 la sola AV Idol a partecipare, infatti vi sono anche Yuma Asami e Honoka.\nHa anche recitato in un film per ragazzi thailandese dal titolo \"Hormones\" (\"\u0e1b\u0e34\u0e14\u0e40\u0e17\u0e2d\u0e21\u0e43\u0e2b\u0e0d\u0e48 \u0e2b\u0e31\u0e27\u0e43\u0e08\u0e27\u0e49\u0e32\u0e27\u0e38\u0e48\u0e19 Pidtermyai huajai wawoon\") distribuito nelle sale cinematografiche thailandesi il 5 marzo 2008. L'Aoi interpreta una turista giapponese in viaggio in Thailandia che incontra uno dei protagonisti e gli fa dimenticare la propria ragazza. Il regista del film, Songyos Sugmakanan, \u00e8 stato molto criticato per aver fatto partecipare un'attrice pornografica al cast di un film rivolto ai giovani e per tale motivo la casa di produzione, GMM Tai Hub, per evitare un potenziale scandalo ha deciso di omettere il nome della Aoi dai materiali promozionali, nonostante essa appaia nel trailer e sia stata invitata al tour promozionale in giro per la Thailandia. Il regista ha difeso la sua scelta dichiarando che Sora Aoi \u00e8 stata molto professionale ed era la scelta ideale per comunicare messaggi sessuali nel suo film. Grazie alla sua partecipazione, \"Hormones\" ha vinto il \"Premio Speciale della Giuria\" alla quarta edizione dell'Asian Marine Film Festival nel 2008.\nNel 2009 ha debuttato nella televisione sudcoreana con la fiction\"Korean Classroom\", trasmessa dal canale \"tvN Asia\" a partire dalla fine di maggio. La fictiontratta di tre studentesse giapponesi che visitano la Corea e si innamorano di tre ragazzi del posto. Le tre studentesse protagoniste sono interpretate da tre AV idol, Sora Aoi, Rio (Tina Yuzuki) e Mihiro. I primi tre episodi sono dedicati ognuno ad una studentessa diversa, mentre nell'episodio finale compaiono tutte e tre insieme. Successivamente alla trasmissione della fiction, la Aoi ha partecipato ad alcuni talk show della televisione sudcoreana.\nAlla conferenza stampa per la presentazione di \"Korean Classroom\" la Aoi ha dichiarato di essere sorpresa per la sua popolarit\u00e0 in Corea del Sud e di essere consapevole che la sua professione di attrice pornografica \u00e8 molto discussa. Per\u00f2 ha precisato che se non fosse stato per i suoi film pornografici, lei non sarebbe cos\u00ec popolare, quindi non ha intenzione di oscurare il suo passato.\nControversie sulla naturalezza del seno.\n\u00c8 stato riportato che al debutto come modella nel 2001 la misura del seno della Aoi era una coppa F che successivamente \u00e8 diventata una coppa G nel 2003.\nNon esistono al momento fonti che accertino che il seno della Aoi sia naturale o sottoposto a chirurgia plastica e la stessa AV idol non ha mai dichiarato nulla in merito. Tuttavia i suoi fan hanno potuto partecipare sul web a diverse discussioni sull'argomento, esprimendo pareri contrastanti.\nNell'articolo \"Pursuing perfection: Breast Surgery 101\", scritto per il sito \"Asian-Sirens\", Lee J Mac si dice sorpreso del fatto che molte persone credano che la Aoi abbia un seno naturale, perch\u00e9 in una delle sue tante foto si possono svelare alcuni particolari che facciano pensare il contrario. Secondo l'autore dell'articolo, il motivo per cui la maggior parte delle persone crede che la Aoi abbia un seno naturale sta nella convinzione dell'esistenza di sole protesi mammarie rigide, mentre la Aoi avrebbe delle protesi soffici ed elastiche che fanno sembrare il suo seno come naturale.\nFilantropia.\nIn seguito al terremoto dello Yushu a Qinghai in Cina, avvenuto il 14 aprile 2010, la Aoi ha organizzato su Twitter una raccolta fondi da destinare alla regione colpita dal sisma. I fondi verranno raccolti attraverso la vendita dei suoi video e delle sue foto. Tale iniziativa ha attratto molti utenti ed \u00e8 stata accolta con diverse opinioni; alcuni ritengono che sia un gesto onorevole mentre altri pensano che sia un'operazione atta a far guadagnare alla Aoi ulteriore denaro dalla vendita del proprio materiale pornografico.\nRiconoscimenti.\nPremi a film pornografici\nPremi a film non pornografici"}
{"id": "2386299", "revid": "339392", "url": "https://it.wikipedia.org/wiki?curid=2386299", "title": "Pulse-Code Modulation", "text": ""}
{"id": "2386303", "revid": "19580", "url": "https://it.wikipedia.org/wiki?curid=2386303", "title": "DSB-SC", "text": ""}
{"id": "2386304", "revid": "1543377", "url": "https://it.wikipedia.org/wiki?curid=2386304", "title": "Ges\u00f9", "text": "Durante gli ultimi anni della sua vita, Ges\u00f9 svolse l'attivit\u00e0 di predicatore, guaritore ed esorcista in Galilea e nella provincia romana della Giudea, nella regione storica della Palestina.\nGes\u00f9 \u00e8 un adattamento del nome aramaico \u05d9\u05b5\u05e9\u05c1\u05d5\u05bc\u05e2\u05b7 (\"Yeshua\" in italiano Giosu\u00e8), che significa \"YHWH \u00e8 salvezza\" o \"YHWH salva\". Secondo la tradizione cristiana, le principali fonti testuali relative a Ges\u00f9 sono i quattro vangeli canonici (\"Matteo, Marco, Luca\" e \"Giovanni\"). Per quanto concerne le ricerche storiche sulla sua vita le principali fonti si trovano nel \"Nuovo Testamento\", in particolare nelle \"Lettere di Paolo\" e nei vangeli sinottici, fonti che hanno trovato alcuni interessanti riscontri in ritrovamenti e studi archeologici. Gli ultimi secoli hanno visto infatti lo sviluppo di ricerche volte a valutare l'attendibilit\u00e0 storica dei vangeli, inclusi gli elementi soprannaturali e miracolosi, sia a ricostruire il profilo del Ges\u00f9 storico.\nI vangeli narrano la nascita di Ges\u00f9 da Maria vergine, la predicazione focalizzata sull'annuncio del Regno dei Cieli e sull'amore al prossimo e realizzata con discorsi e parabole accompagnati da miracoli; narrano infine la sua passione, morte in croce, risurrezione e ascensione al cielo. I vangeli e gli altri scritti del \"Nuovo Testamento\" identificano Ges\u00f9 con il Messia e il Figlio di Dio. Le neotestamentarie \"Lettere di Paolo\" esaltano il valore salvifico della sua morte e risurrezione. Per le principali confessioni religiose cristiane \u00e8 la seconda persona della Trinit\u00e0, assieme al Padre e allo Spirito Santo e \"vero Dio e vero uomo\".\nDai vangeli appare come la predicazione e l'operato di Ges\u00f9 abbiano riscosso nella societ\u00e0 ebraica coeva un successo limitato e circoscritto territorialmente ma che ha, secondo le fonti canoniche, raggiunto vari strati della societ\u00e0. Il breve periodo della sua predicazione si concluse con la morte in croce, richiesta, secondo i vangeli, dalle autorit\u00e0 ebraiche del Sinedrio, ma irrogata dall'autorit\u00e0 di Roma (che riservava agli schiavi una tale sorte), su decisione finale del prefetto romano Ponzio Pilato. Dopo la morte, i seguaci di Ges\u00f9 ne sostennero la risurrezione e diffusero il messaggio della sua predicazione, facendone una delle figure che hanno esercitato maggiore influenza sulla cultura occidentale.\nSecondo il punto di vista ebraico, Ges\u00f9 \u00e8 stato un predicatore itinerante, ma non il Messia atteso; non era Figlio di Dio, non ha compiuto miracoli e, dopo la morte in croce, non \u00e8 risorto n\u00e9 asceso al cielo. La visione islamica della figura di Ges\u00f9 lo presenta come uno dei maggiori profeti venuti prima di Maometto; nacque verginalmente, comp\u00ec dei miracoli (per volere divino), non mor\u00ec, ascese al Cielo, deve tornare alla fine dei tempi quando sconfigger\u00e0 l'anticristo, ma non era Dio che, secondo la \"s\u016bra\" CXII, \"non ha generato n\u00e9 fu generato\".\nMolti movimenti religiosi contemporanei hanno elaborato una propria interpretazione, eterodossa e anche originale, su Ges\u00f9.\nFonti testuali.\nLe fonti testuali relative a Ges\u00f9 possono essere raggruppate in quattro tipologie:\nUno dei pi\u00f9 antichi artefatti archeologici correlabili a Ges\u00f9 \u00e8 la cosiddetta \"Iscrizione di Nazareth\". Scavi condotti negli ultimi due secoli hanno inoltre fornito riscontri archeologici relativi a Ponzio Pilato e ad altri personaggi citati nei vangeli (Caifa, Simone di Cirene), nonch\u00e9 a luoghi quali, ad esempio, la Piscina di Siloe e la Piscina di Betzaeta. \u00c8 inoltre documentata la pratica della crocifissione nella Gerusalemme del I secolo.\nNome ed epiteti di Ges\u00f9.\nNei libri del Nuovo Testamento, scritti in greco ellenistico, Ges\u00f9 \u00e8 indicato come \u1f38\u03b7\u03c3\u03bf\u1fe6\u03c2 (I\u00e9sous), che \u00e8 la resa in greco del suo nome (\"Y\u0115ho\u0161\u016ba\", contratto in \"Joshua\") a sua volta composto da (YHWH, nome proprio del Dio d'Israele) e (\"yasha\", salvezza) quindi con il significato di \"Dio \u00e8 la salvezza\" oppure \"Dio \u00e8 salvezza\". Era un nome piuttosto comune tra i giudei dell'epoca, reso in italiano anche (in riferimento ad altre persone) come Giosu\u00e9.\nOltre che col nome proprio, Ges\u00f9 viene indicato anche con vari epiteti e titoli (l'elenco \u00e8 in ordine decrescente di frequenza):\nAltri titoli sono Messia, Rabbi-Maestro, Profeta, Sacerdote, Nazoreo, Nazareno, Dio, Verbo, Figlio di Giuseppe, Emmanuele.\nInoltre, soprattutto da Giovanni, vengono applicate a Ges\u00f9 espressioni allegoriche come: agnello, agnello di Dio, agnello immolato; luce, luce del mondo; pastore, buon pastore, pastore grande; pane della vita, pane vivo, pane di Dio; vita, autore della vita; vite; ultimo Adamo; porta; via; verit\u00e0.\nVita di Ges\u00f9 secondo i vangeli canonici.\nI quattro vangeli canonici (Matteo, Marco, Luca e Giovanni) rappresentano le uniche fonti testuali antiche che descrivono dettagliatamente la vita di Ges\u00f9, soprattutto gli ultimi anni caratterizzati dal ministero pubblico. La nascita del moderno metodo storico-critico ha portato a esaminare criticamente i racconti evangelici, cercando di distinguerne il nucleo storico dagli aspetti leggendari e mitici.\nAlcuni approfondimenti, in particolare relativamente a nascita, infanzia e giovinezza di Ges\u00f9, sono presenti anche nei vangeli apocrifi. Questi particolari tuttavia non sono riconosciuti dagli studiosi come storicamente fondati, \nLa narrazione della vita e dell'insegnamento di Ges\u00f9 procede nei quattro vangeli prevalentemente in modo parallelo, soprattutto tra i primi tre (Matteo, Marco, Luca) \u2013 detti per questo \"sinottici\" \u2013: un certo episodio \u00e8 narrato da pi\u00f9 vangeli, solitamente con alcune variazioni, ma sono presenti anche lacune o racconti propri di un singolo evangelista. In Giovanni mancano numerosi racconti presenti nei sinottici, mentre sono presenti svariate aggiunte proprie.\nAnnunciazione.\nSecondo il racconto del vangelo secondo Luca, una vergine di nome Maria, promessa sposa a Giuseppe, discendente del Re Davide, ricevette a Nazaret di Galilea \u00abal tempo di re Erode\u00bb una visita dell'Arcangelo Gabriele, che le annunci\u00f2 il concepimento di Ges\u00f9 ().\nNel vangelo secondo Matteo, invece, il concepimento verginale di Maria \u00e8 solo fugacemente accennato, mentre il protagonista \u00e8 Giuseppe, che riceve da un angelo la rivelazione del concepimento soprannaturale di Maria ().\nNascita.\nSia Matteo che Luca collocano la nascita di Ges\u00f9 a Betlemme, in Giudea, \u00abal tempo di re Erode\u00bb. Mentre Matteo vi dedica un breve accenno (), Luca sviluppa la narrazione motivando il viaggio di Giuseppe e Maria da Nazaret a Betlemme con un censimento indetto da Augusto mentre governava Quirinio ().\nL'accenno a questo \"primo censimento\" di Quirinio rappresenta un problema di difficile soluzione: l'unico censimento (il \"secondo\"?) indetto da Quirinio che ci \u00e8 noto da altre fonti storiche avvenne infatti nel 6 d.C., quando Erode il Grande era gi\u00e0 morto (4 a.C.).\nNon si conosce con esattezza la data di nascita di Ges\u00f9. La data tradizionale del Natale al 25 dicembre \u00e8 tardiva (IV secolo), e ancor pi\u00f9 tarda la datazione all'anno 1 a.C., in quanto risalente al monaco Dionigi il Piccolo (VI secolo). Secondo la maggior parte degli studiosi contemporanei, la nascita va collocata negli ultimi anni di re Erode, attorno al 7-6 a.C.; verosimilmente l'evento pu\u00f2 collocarsi all'epoca della centonovantaquattresima Olimpiade, nell'anno 752 dalla fondazione di Roma e nel quarantaduesimo anno dell'impero di Cesare Ottaviano Augusto.\nAdorazione dei pastori.\nIl solo vangelo secondo Luca () racconta l'episodio dell'adorazione dei pastori. La notte in cui nacque Ges\u00f9, un angelo apparve ad alcuni pastori che vegliavano all'aperto sorvegliando il gregge e disse loro che a Betlemme era nato un Salvatore e lo avrebbero trovato avvolto in fasce in una mangiatoia. I pastori andarono cos\u00ec a visitare Ges\u00f9.\nEpifania.\nDopo la nascita di Ges\u00f9 il solo vangelo secondo Matteo () racconta la cosiddetta \"Epifania\" (dal greco \"epif\u00e1neia\", \"manifestazione\"). Alcuni magi (tradizionalmente chiamati \"Re Magi\" e ritenuti in numero di tre) vennero dall'oriente a Gerusalemme, avendo visto \u00abil suo astro\u00bb (tradizionalmente chiamato \"stella cometa\"), con l'intento di portare al nuovo re annunciato dall'astro oro, incenso e mirra. Seguendo l'astro, trovarono Ges\u00f9 a Betlemme e gli resero omaggio.\nIl re Erode, venuto a sapere di ci\u00f2, e temendo l'usurpazione del trono, ordin\u00f2 l'uccisione di tutti i bambini di Betlemme sotto i due anni (fu la cosiddetta strage degli innocenti). Giuseppe per\u00f2, avvertito in sogno da un angelo, fugg\u00ec in Egitto con Ges\u00f9 e Maria.\nMorto Erode (4 a.C.), i tre ritornarono nella terra d'Israele e si stabilirono a Nazaret.\nInfanzia.\nIl vangelo secondo Luca tralascia il racconto dell'Epifania e della successiva fuga in Egitto e riporta altri episodi non presenti nel Vangelo secondo Matteo. Dopo aver brevemente accennato alla circoncisione di Ges\u00f9, si sofferma su due episodi:\nVita prima del ministero.\nI vangeli non narrano esplicitamente la vita di Ges\u00f9 prima del suo ministero pubblico come pure le altre fonti storiche non cristiane. Alcune informazioni sono per\u00f2 desumibili da accenni sporadici contenuti nei racconti evangelici.\nLuogo di residenza.\nCirca il luogo di residenza, i Vangeli riferiscono che Ges\u00f9, durante la sua vita privata pre-ministeriale, viveva con la famiglia a Nazaret, in Galilea ().\nProfessione.\nQuanto alla professione, a Nazaret Ges\u00f9 era conosciuto come \u00abil figlio del carpentiere\u00bb Giuseppe () e \u00abcarpentiere\u00bb egli stesso (). Il termine greco originario \u00e8 \"tekton\", ampiamente polisemico, che indica carpentieri, falegnami, artigiani del legno, come anche muratori o tagliatori di pietre. Questa attivit\u00e0 artigianale gli ha verosimilmente garantito una relativa agiatezza e autonomia economica, che non lo ha fatto appartenere agli strati poveri della sua societ\u00e0. Non ci \u00e8 dato conoscere la dimensione della sua impresa artigianale, se cio\u00e8 si trattasse di una piccola bottega rurale dedita ad aratri e gioghi, o invece di una media o medio-grande impresa costruttrice con apprendisti e garzoni, attiva in opere edilizie\u00a0\u2013 anche magari in citt\u00e0 vicine come Zippori (a 6\u00a0km da Nazaret), che veniva ricostruita e ampliata in quegli anni da Erode Antipa.\nFamiglia.\nQuanto alla famiglia, il totale silenzio circa Giuseppe durante il ministero di Ges\u00f9 lascia ragionevolmente supporre che questi fosse gi\u00e0 morto. La madre Maria, invece, oltre che negli episodi dell'infanzia, compare numerose volte durante la predicazione pubblica di Ges\u00f9 e anche in occasione della sua crocifissione.\nNel Nuovo Testamento sono poi presenti diversi accenni a \"fratelli\" (Giacomo, Giuseppe, Simone e Giuda) e \"sorelle\" (anonime) di Ges\u00f9, che tuttavia non sono mai detti figli di Giuseppe o Maria. Data la sporadicit\u00e0 degli accenni e la polisemia del termine nelle lingue semitiche (i testi neotestamentari sono scritti in un greco caratterizzato da ricorrenti semitismi), non \u00e8 possibile risalire con certezza alla effettiva parentela di questi con Ges\u00f9, e sono state proposte diverse interpretazioni:\nCelibato.\nI vangeli canonici e le altre opere neotestamentarie non fanno alcuna menzione di una sposa di Ges\u00f9 o di suoi figli: la tradizione cristiana lo ha pertanto considerato celibe. Questa convinzione trova inoltre riscontro nel suo stile di vita di predicatore itinerante e nell'invito all'\u00abeunuchia per il regno\u00bb (), con il quale Ges\u00f9 chiama i suoi discepoli a una scelta ascetica, verosimilmente sul suo modello. Alcuni studiosi hanno per\u00f2 rilevato come la scelta celibataria di Ges\u00f9 si ponesse in contrasto con l'ambiente giudaico del tempo, dove erano esaltati matrimonio e fecondit\u00e0. In realt\u00e0 forme di celibato erano praticate nel gruppo degli esseni, concentrati a Qumran, e diffusi in tutta la societ\u00e0 israelita, oltre che nel caso del rabbino coevo Simeon ben Azzai. Particolarmente significativi, in relazione a Ges\u00f9 e alla religiosit\u00e0 del suo tempo, sono anche i riferimenti biblici al celibato di Elia e di Geremia e quello, documentato nella tradizione ebraica, dell'astinenza praticata da Mos\u00e8 dopo essere stato chiamato per la sua missione.\nDiverse opere letterarie e cinematografiche, a partire dalla seconda met\u00e0 del Novecento, si sono comunque ispirate all'idea di una relazione con Maria Maddalena, ipotizzata anche da alcuni studiosi. Lo spunto \u00e8 offerto dell'apocrifo gnostico \"Vangelo secondo Filippo\" (II-III secolo) che, nei capitoli 32 e 55, sembra accennare a un amore tra Ges\u00f9 e la Maddalena. Nel testo entrambi sono descritti come l'incarnazione di eoni divini (Soter e Sofia), mentre dalla loro unione sarebbero derivati gli angeli: il senso dei passi viene comunque generalmente interpretato come un'elaborazione successiva dovuta alla teologia gnostica, vista anche la genesi degli angeli.\nFormazione culturale e religiosa.\nQuanto alla cultura, Ges\u00f9, come tutti gli ebrei della Terra d'Israele dell'epoca, parlava correntemente aramaico, una lingua semitica, della quale appare traccia in alcuni detti originali riportati dai vangeli (). Dai vangeli () non sembra che avesse studiato presso qualche scuola rabbinica, anche se non si pu\u00f2 escludere che possedesse la cultura di base che poteva essere impartita in una scuola di lettura della Torah di una sinagoga. Sicuramente sapeva leggere (e scrivere) in ebraico, lingua all'epoca non pi\u00f9 correntemente parlata, ma usata per il culto e le preghiere (), e dalla sua predicazione traspare una profonda conoscenza delle Scritture ebraiche. \u00c8 ignoto se conoscesse il latino, lingua degli occupanti romani, o il greco, nella versione popolare (\"koin\u00e8\") parlata in Medio Oriente.\nIn epoca moderna, alcuni studiosi hanno sostenuto che Ges\u00f9 fosse un esseno, ma tutta la sua predicazione e i suoi atti contro il formalismo e le regole di purit\u00e0 formale sono in totale antitesi con quanto si sa degli Esseni; lo storico delle religioni Hans-Joachim Schoeps a tal proposito fa rilevare che \u00absi \u00e8 spesso tentato di presentare Ges\u00f9 come un seguace segreto o un membro della comunit\u00e0 essenica. Ma a tali supposizioni manca ogni base di appoggio, per non dire prove sicure\u00bb.\nInizio del ministero.\nSecondo il vangelo secondo Luca, Ges\u00f9 inizi\u00f2 il suo ministero pubblico di predicazione quando aveva \u00abcirca trent'anni\u00bb (). La datazione storica dell'inizio della sua attivit\u00e0 (come anche la durata) non ci \u00e8 nota con precisione. Luca colloca l'inizio del ministero di Giovanni Battista, parente di Ges\u00f9, nel quindicesimo anno dell'imperatore Tiberio () \u2013 ovvero verso il 28 d.C.. L'inizio del ministero di Ges\u00f9 \u00e8 presentato come immediatamente successivo a quello del Battista e pu\u00f2 pertanto essere ipotizzato per il 28 d.C.\nLa stessa data pu\u00f2 essere ipotizzata sulla base di un diverso accenno evangelico: il tempio di Gerusalemme \u2013 la cui costruzione fu iniziata da Erode il Grande nel 20-19 a.C. \u2013 all'inizio del ministero di Ges\u00f9 \u00e8 detto \u00abcostruito in 46 anni\u00bb (): questo dunque daterebbe l'accaduto al 27/28.\nSecondo i vangeli, Ges\u00f9 inizi\u00f2 il suo ministero pubblico in seguito al battesimo ricevuto da Giovanni Battista in una localit\u00e0 imprecisata presso il fiume Giordano (). Dopo il battesimo, Ges\u00f9 si ritir\u00f2 nel deserto della Giudea, dove stette quaranta giorni digiunando e subendo infine le tentazioni del demonio, che riusc\u00ec a contrastare (). In seguito all'arresto e alla decapitazione del Battista da parte di Erode Antipa, Ges\u00f9 ritorn\u00f2 in Galilea e si trasfer\u00ec da Nazaret a Cafarnao, presso il lago di Tiberiade ().\nPrima di iniziare la predicazione pubblica, Ges\u00f9 chiam\u00f2 a seguirlo alcuni dei dodici apostoli che gli saranno vicini negli anni seguenti.\nIl vangelo secondo Giovanni indica come uno dei primi avvenimenti della vita pubblica di Ges\u00f9 l'episodio della cosiddetta purificazione del tempio di Gerusalemme, durante la quale scacci\u00f2 i mercanti e i cambiavalute dal recinto del luogo sacro.\nMinistero pubblico.\nTempi e luoghi.\nLa durata del ministero di Ges\u00f9 non \u00e8 conoscibile con certezza. Nei vangeli sinottici (Matteo, Marco, Luca) non vengono fornite indicazioni temporali che permettano di scandire il passare del tempo. Il vangelo secondo Giovanni invece accenna a tre Pasque (; ; ), l'ultima delle quali fu la Pasqua della sua morte. Questo porta a ipotizzare una durata triennale (o meglio, di due anni interi e qualche mese) del ministero di Ges\u00f9. Assumendo come validi il dato circa l'inizio del ministero desumibile da Luca (28 d.C.) e le tre Pasque accennate da Giovanni, si pu\u00f2 ipotizzare una datazione per la predicazione pubblica tra il 28 e il 30 d.C.\nLe localit\u00e0 menzionate dai vangeli durante il ministero itinerante di Ges\u00f9 sono concentrate soprattutto nella zona del lago di Tiberiade, in Galilea (nord della Palestina). Ges\u00f9 si rec\u00f2 anche a Gerusalemme e in localit\u00e0 limitrofe della Giudea (sud della Palestina), prevalentemente in occasione delle feste di Pasqua \u2013 che ogni pio ebreo cercava di trascorrere nella citt\u00e0 santa. Le zone della Samaria, abitate da ebrei scismatici (samaritani), furono toccate solo fugacemente dalla sua attivit\u00e0. Ges\u00f9 fece alcuni viaggi anche in zone non abitate da Ebrei: a Tiro e Sidone in Fenicia, a nord della Palestina, e nei territori della Decapoli, a oriente della Palestina.\nNon \u00e8 possibile ricostruire con certezza la sequenza e le varie tappe dei viaggi compiuti da Ges\u00f9 in queste localit\u00e0: gli evangelisti, nella loro redazione finale, hanno spesso accorpato le narrazioni (pericopi) senza un preciso ordine cronologico e le descrizioni dei viaggi sono inoltre solitamente generiche.\nContenuti.\nIl Regno di Dio, o Regno dei Cieli (un eufemismo semitico tipico di Matteo, che usa Cieli invece che Dio, diversamente da Luca e Marco), \u00e8 il centro della predicazione (il cui termine tecnico \u00e8 \"kerigma\", \"annuncio\") e dell'azione di Ges\u00f9. Con questo messaggio, Ges\u00f9 si pone in continuit\u00e0 con la tradizione messianica propria dell'ebraismo del suo tempo\u00a0\u2013 che aspettava, \u00absecondo le scritture\u00bb, un Messia regale, \"figlio\" (ovvero discendente) di Davide, dal quale ci si aspettava la liberazione del popolo ebraico dal secolare dominio straniero e la ricostituzione del regno d'Israele.\nTuttavia, il Regno predicato da Ges\u00f9, strettamente legato alla sua persona (), appare privo di connotazioni propriamente politiche e sociali ().\n\u00c8 questo il probabile motivo del cosiddetto \"segreto messianico\": dai vangeli, soprattutto in quello di Marco, appare come Ges\u00f9 durante il ministero pubblico tentasse di tenere nascosta la sua identit\u00e0 messianica () per evitare di essere visto dalla folla entusiasta come un messia liberatore trionfale. Solo quando \u00e8 iniziata la sua passione, quando \u00e8 abbandonato dalla folla e dai discepoli, si riconosce apertamente come il Cristo-Messia ().\nDai discorsi di Ges\u00f9, in particolare dalle cosiddette \"parabole del Regno\", il Regno appare principalmente come una realt\u00e0 teologica, spirituale, morale, caratterizzata da una condotta di vita centrata sul duplice comandamento dell'amore a Dio e al prossimo (). Si tratta di una nuova condizione della persona, che si instaura nella vita degli uomini nella misura in cui essi riconoscono la regalit\u00e0-signoria-paternit\u00e0 (\"basil\u00e9ia\") di Dio.\nLa morale del Regno predicata da Ges\u00f9, e centrata sull'amore a Dio e sulla carit\u00e0, \u00e8 proposta come in continuit\u00e0 con gli insegnamenti della tradizione ebraica dell'Antico Testamento. Tuttavia, in alcuni punti\u00a0\u2013 per esempio, il ritornello \u00ab\u00e8 stato detto [...] ma io vi dico\u00bb del discorso della Montagna \u2013, la predicazione di Ges\u00f9 \u00e8 in contrasto con tali precetti, e con la modalit\u00e0 (da lui giudicata esteriore e formale; ) con la quale le autorit\u00e0 farisaiche li applicavano e insegnavano ad applicarli. Ges\u00f9 propone una nuova giustizia \"pi\u00f9 grande\", che non vuole abolire gli insegnamenti precedenti ma portarli a compimento ().\nQuanto al carattere storico del Regno, nei testi evangelici si nota un dualismo apparentemente inconciliabile:\nLa tradizione cristiana ha ricomposto questa dicotomia individuando nel \"gi\u00e0\" l'attivit\u00e0 di Ges\u00f9 proseguita nella Chiesa, e nel \"non ancora\" il mistero della sua morte e risurrezione \u2013 che sar\u00e0 pienamente attualizzata con la sua seconda venuta e la trasfigurazione del mondo.\nModalit\u00e0 di predicazione.\nLe modalit\u00e0 della predicazione di Ges\u00f9, centrata sull'annuncio del Regno e della condotta di vita ad esso relativa, furono diverse dagli insegnamenti rabbinici del tempo. Ges\u00f9 faceva larghissimo uso di parabole, cio\u00e8 esempi allegorici tratti dalla vita e dalle comuni attivit\u00e0 e situazioni quotidiane, che avevano lo scopo di illustrare concetti teologici o morali non direttamente esperibili. Pur con le debite differenze, per questo metodo didattico Ges\u00f9 \u00e8 accostabile a Platone e ai suoi miti. Queste le principali parabole di Ges\u00f9:\nDestinatari.\nLa predicazione di Ges\u00f9 si rivolse principalmente agli ebrei (). Questa preferenza per\u00f2 non \u00e8 esclusiva: sono accennati alcuni viaggi missionari in citt\u00e0 e zone abitate prevalentemente da pagani () e sia prima che dopo la risurrezione Ges\u00f9 invia esplicitamente i suoi discepoli \u00aba tutte le nazioni\u00bb ().\nNel suo ministero Ges\u00f9 valorizz\u00f2 e si rivolse a categorie sociali che erano marginali o disprezzate nella societ\u00e0 ebraica del tempo, suscitando in alcuni di questi casi lo sdegno delle autorit\u00e0 religiose farisaiche ( e paralleli): bambini (), donne (), samaritani (), prostitute (), \u00abpeccatori\u00bb (), pubblicani () \u2013 ovvero ebrei collaborazionisti incaricati dagli occupanti romani per la riscossione delle tasse.\nDai vangeli appare come la predicazione e l'operato di Ges\u00f9 riscossero nella societ\u00e0 ebraica del tempo un limitato successo, conseguito peraltro principalmente tra i ceti pi\u00f9 bassi. Sono tuttavia segnalati tra i primi discepoli anche persone ricche e di rango elevato, come per esempio i membri del Sinedrio Nicodemo, Giuseppe di Arimatea e Giovanna \u00abmoglie di Cusa, amministratore di Erode\u00bb.\nMiracoli.\nSecondo i vangeli canonici Ges\u00f9 oper\u00f2 diversi miracoli durante la sua vita. In totale, ne vengono raccontati ventiquattro di cui: quattordici riguardano la cura di varie malattie; cinque sono esorcismi; tre sono resurrezioni; due sono comandi impartiti alla natura.\nIn aggiunta, nelle sacre scritture sono presenti diversi passaggi che si riferiscono genericamente a esorcismi di Cristo (Mc 1,32-34;Mc 3,10-12).\nNon tutti per\u00f2 apprezzarono questi miracoli. Infatti a quel tempo, degli scribi, insieme ad alcuni farisei e ad altri, accusarono Cristo di aver stretto un patto con Belzeb\u00f9 grazie al quale poteva possedere questi poteri straordinari. Egli rispose in maniera vigorosa ai suoi accusatori e continu\u00f2 a usare le sue capacit\u00e0 divine per fare del bene. Anzi, prima di morire decise di trasmetterle ai suoi discepoli e ad un altro uomo che non era suo seguace affinch\u00e9 continuassero anche loro la sua opera.\nReazione degli storici.\nDiversi studiosi atei contemporanei, e alcuni studiosi cristiani, negano valore storico ai miracoli evangelici, considerandoli rappresentazioni simboliche e letterarie distinte dai fatti accaduti e correlate al fine religioso della narrazione. Tale opinione \u00e8 respinta dalla maggioranza degli studiosi cristiani, che ritengono che Ges\u00f9 disponesse effettivamente di capacit\u00e0 miracolose. La questione non pu\u00f2 ovviamente essere risolta con l'analisi scientifica, in quanto credere o meno ai miracoli di Ges\u00f9 \u00e8 legato alla fede della persona.\nTrasfigurazione.\nI Vangeli sinottici narrano che dopo l'episodio della professione di fede di Pietro Ges\u00f9 sal\u00ec sul monte a pregare con Pietro, Giacomo e Giovanni. Gli apostoli erano oppressi dal sonno, ma si ridestarono completamente quando videro che l'aspetto del volto di Ges\u00f9, mentre stava pregando, cambi\u00f2 e che la sua veste divenne candida e sfolgorante. Subito dopo apparvero al suo fianco Mos\u00e8 ed Elia, con i quali discorreva. Pietro, preso da spavento e non sapendo quello che diceva, sugger\u00ec di realizzare tre tende per i tre uomini, ma mentre stava parlando una nube li avvolse e sentirono una voce provenire da essa che disse: \u00abQuesto \u00e8 il mio Figlio prediletto, ascoltatelo\u00bb.\nUltimi giorni di vita.\nSecondo il racconto dei vangeli, dopo alcuni anni di predicazione, Ges\u00f9 fece il suo ingresso a Gerusalemme per la celebrazione della Pasqua ebraica. Al suo arrivo in citt\u00e0 fu accolto da una folla festante che lo acclamava come Messia () \u2013 evento ricordato nella tradizione cristiana la Domenica delle palme. I sinottici collocano dopo l'ingresso a Gerusalemme la \"purificazione del Tempio\", che Giovanni colloca invece in occasione della prima Pasqua.\nIn prossimit\u00e0 della morte di Ges\u00f9 sia i sinottici ()\nche Giovanni () riportano il racconto di una cena, tradizionalmente chiamata \"Ultima Cena\". Si notano tuttavia alcune divergenze:\nUna possibile armonizzazione \u00e8 che l'Ultima Cena fosse effettivamente una cena pasquale e sia stata tenuta, secondo il calendario esseno, di marted\u00ec sera. In tal caso i vangeli, che fanno apparire gli eventi successivi (arresto, processo, crocifissione e morte) concentrati tra il gioved\u00ec sera e il venerd\u00ec pomeriggio, non rispecchierebbero il reale andamento storico\u00a0\u2013 che li vedrebbe distribuiti lungo pi\u00f9 giorni, dal marted\u00ec sera al venerd\u00ec pomeriggio. Non sarebbe per\u00f2 chiaro perch\u00e9 Ges\u00f9 avrebbe deciso di attenersi al calendario esseno.\nProcesso e morte.\nIl racconto degli eventi che portarono alla morte di Ges\u00f9 \u00e8 riportato parallelamente dai quattro vangeli, seppure con alcune differenze ed aggiunte proprie. Dopo l'Ultima Cena, tenuta in citt\u00e0, Ges\u00f9 si rec\u00f2 nel podere chiamato Getsemani \u2013 sul monte degli Ulivi, poco fuori Gerusalemme \u2013, dove sost\u00f2 in preghiera. Qui un gruppo di guardie del tempio (soldati ebrei agli ordini delle autorit\u00e0 sadducee), guidato dall'apostolo traditore Giuda Iscariota, procedette al suo arresto. In seguito, Ges\u00f9 fu condotto da Anna, ex sommo sacerdote e suocero del sacerdote in carica Caifa, poi da Caifa stesso, quindi al Sinedrio \u2013 che ne stabil\u00ec la condanna a morte per bestemmia, essendosi equiparato a Dio.\nAl mattino presto avvenne un nuovo incontro col Sinedrio, poi Ges\u00f9 fu condotto dal prefetto romano Ponzio Pilato per richiederne l'esecuzione; questi lo interrog\u00f2 ma non lo trov\u00f2 colpevole. Pilato lo invi\u00f2 dunque a Erode Antipa, re della Galilea \u2013 che, dopo averlo schernito, ma non condannato\u00a0\u2013 lo risped\u00ec a Pilato. Questi, nel tentativo di salvarlo, propose al popolo di liberarlo (era infatti uso da parte delle autorit\u00e0 romane rilasciare un prigioniero all'anno, per Pasqua), ma la folla gli prefer\u00ec il ribelle/assassino Barabba, mentre invoc\u00f2 la crocifissione per Ges\u00f9. Per paura di un tumulto Pilato si lav\u00f2 le mani, dichiarandosi innocente per l'ingiusta condanna, e acconsent\u00ec alla richiesta della folla, condannando formalmente a morte Ges\u00f9 per il reato di lesa maest\u00e0, essendosi dichiarato \u00abRe dei Giudei\u00bb. Quindi Ges\u00f9 fu flagellato; venne poi schernito dai soldati romani, che lo coronarono di spine e lo condussero, assieme ad altri due condannati (tra cui il \"buon ladrone\"), verso il luogo della condanna, una piccola collina appena fuori le mura, chiamata Golgota-Calvario. Lungo la salita, Ges\u00f9 fu aiutato a portare la croce da un certo Simone di Cirene.\nGiunti alla meta, Ges\u00f9 fu crocifisso all'ora terza (nove di mattina); mor\u00ec all'ora nona (tre del pomeriggio). Secondo i vangeli, la sua morte fu accompagnata da eventi straordinari: venne l'oscurit\u00e0 su tutta la Terra, vi fu un terremoto e la risurrezione di \u00abmolti santi\u00bb. In seguito, Giuseppe di Arimatea chiese a Pilato il corpo di Ges\u00f9 e, dopo averlo avvolto in un lenzuolo (o in teli, secondo Giovanni), lo depose nel suo sepolcro personale, che si trovava presso il Golgota.\n\u00c8 impossibile stabilire con certezza la data di morte di Ges\u00f9. I quattro vangeli sono concordi nel collocarla di venerd\u00ec, ma, mentre per i tre sinottici questo giorno coincideva con la Pasqua ebraica (15 nisan), per Giovanni si trattava della vigilia di Pasqua (14 nisan). La cronologia sinottica porta a ipotizzare come data venerd\u00ec 27 aprile del 31 d.C. (opzione che non gode di largo consenso, ponendo processo ed esecuzione nel giorno festivo di Pasqua), mentre quella giovannea venerd\u00ec 7 aprile del 30 d.C. o venerd\u00ec 3 aprile del 33 d.C.. La datazione giovannea del 7 aprile 30 \u00e8 compatibile con la probabile datazione dell'inizio del ministero pubblico nel 28 e con l'accenno giovanneo delle tre Pasque.\nResurrezione.\nI vangeli, immediatamente dopo la descrizione della passione e della morte di Ges\u00f9, riportano alcuni fatti avvenuti dopo la deposizione del cadavere di Ges\u00f9: il rinvenimento della tomba vuota e le apparizioni di Ges\u00f9 alle discepole (Maria Maddalena, Maria di Giacomo, Salome), interpretati dai cristiani come segni di una sua Resurrezione. La scoperta avvenne all'alba del giorno dopo il sabato (), cio\u00e8 domenica \u2013 anche se l'originale greco di pu\u00f2 indicare l'inizio della notte tra sabato e domenica. In seguito, sono testimoniate anche delle apparizioni di Ges\u00f9 agli apostoli e ad altri discepoli ().\nI Vangeli dicono che, quaranta giorni dopo la risurrezione, Ges\u00f9 ascese al cielo. In altri testi sacri cristiani, come l'Apocalisse di Giovanni, si parla del ritorno di Ges\u00f9, che le chiese cristiane attendono, definito \"seconda venuta\" o \"parus\u00eda\" \u2013 ritorno che dovr\u00e0 coincidere con il Giorno del giudizio e l'inizio di \u00abun nuovo cielo e una nuova terra\u00bb ().\nLa successiva tradizione cristiana ha ritenuto come storico l'evento della risurrezione, riconoscendo questa con professioni di fede e di culto. Quegli studiosi moderni che negano questa interpretazione ritengono che si tratti di una mistificazione degli apostoli, o di una convinzione sorta a seguito di allucinazioni, o della riproposizione nel mondo giudaico di un mito diffuso nella religiosit\u00e0 ellenistica, babilonese e fenicia, relativo ad una divinit\u00e0 che muore e risorge.\nGes\u00f9 nella storiografia moderna.\nL'importanza della figura di Ges\u00f9 nella storiografia \u00e8 tale che tutto il mondo occidentale ed oltre suddivide la storia in anni, secoli e millenni prima e dopo la venuta del Cristo.\nA partire dal Settecento, con lo svilupparsi del moderno metodo storico-critico, numerosi studiosi hanno cercato di ricostruire e interpretare la figura storica di Ges\u00f9. \u00c8 possibile distinguere pi\u00f9 fasi.\nLa prima fase (\"first quest\") inizia alla fine del Settecento con Reimarus ed \u00e8 caratterizzata dall'utilizzo delle metodologie dell'epoca per cercare di distinguere elementi storici ed elementi mitologici. Questa fase termina tradizionalmente all'inizio del Novecento con l'opera di Schweitzer, che evidenzia la frammentariet\u00e0 dei risultati conseguiti.\nSegue quindi una fase di calo di interesse per la ricerca storica su Ges\u00f9, nella quale viene comunque proposto (Bultmann) di filtrare il linguaggio delle fonti antiche, tenendo conto del contesto del tempo e della natura teologica degli scritti.\nLa ricerca riprende slancio alla met\u00e0 del XX secolo (\"new quest\"): si cerca di conciliare le diverse nature di Ges\u00f9, ma si \u00e8 ancora concentrati sui vangeli canonici.\nLo studio sulla figura di Ges\u00f9 si \u00e8 quindi ampliato notevolmente negli ultimi decenni, estendendo la base documentale e considerando anche testi quali i vangeli apocrifi e i manoscritti non biblici di Qumran. Questa nuova fase (\"third quest\") si caratterizza inoltre per l'interesse e l'attenzione posti nell'analisi del contesto storico e sociale del tempo. La terza ricerca \u00ab [...] ha seguito vari percorsi, uno dei pi\u00f9 controversi dei quali \u00e8 quello del Jesus Seminar, che studia ci\u00f2 che sia certo, ovvero possibile, probabile, o infine assolutamente impossibile che il Ges\u00f9 storico abbia detto o fatto. Materiale per statistici, pi\u00f9 che per teologi\u00bb. Secondo l'accademico Paul Mattei, professore di letteratura latina e patristica all'Universit\u00e9 Lumi\u00e8re Lyon-II, \u00abi procedimenti\u00bb del Jesus Seminar \u00ab [...] hanno spesso suscitato stupore ed ironia (voto a maggioranza, tra i presenti, cooptati alle riunioni di gruppo) [...] in rottura con qualunque tipo di dogmatismo confessionale [...]\u00bb.\nNon ci sono dubbi sostanziali sul corso della vita di Ges\u00f9, quando e dove visse e mor\u00ec e quale tipo di attivit\u00e0 svolse durante la sua vita pubblica. Rimane fitto invece il dibattito sulla storicit\u00e0 di singole azioni o detti a lui attribuiti, cos\u00ec come sulle metodologie che \u00e8 possibile applicare per la loro analisi. L'insieme di affermazioni su Ges\u00f9 sulle quali c'\u00e8 generale consenso tra gli studiosi, indipendentemente dal loro credo, comprendono la sua nascita verso il 4 a.C., la sua infanzia a Nazareth, il battesimo a opera di Giovanni Battista, la costituzione di un gruppo di discepoli, l'insegnamento nei villaggi e nelle campagne della Galilea, la predicazione del Regno di Dio, il viaggio a Gerusalemme culminato con i disordini al tempio, la cena finale con i discepoli, la cattura, l'interrogatorio e la messa a morte da parte di Ponzio Pilato, cui seguono prima una fuga e poi la ricostituzione del gruppo di discepoli, convinti del ritorno di Ges\u00f9 per fondare il Regno.\nGes\u00f9 tra ricerca e divulgazione.\nLa figura di Ges\u00f9, tradizionalmente oggetto di studi teologici e storici, \u00e8 stata di recente al centro di un nuovo fenomeno culturale, che si \u00e8 concretizzata in un rinnovato interesse da parte del vasto pubblico e nella diffusione di numerosi contributi saggistici, giornalistici e televisivi, nonch\u00e9 di rielaborazioni cinematografiche e romanzesche. \u00c8 quindi emerso un forte intento divulgativo, che per\u00f2 \u00e8 stato spesso accompagnato e condizionato dalla ricerca dell'effetto, a scapito del rigore.. Nel panorama editoriale sono quindi prevalentemente diffuse pubblicazioni semplificate, come testi a carattere devozionale, da un lato, e libri scandalistici, dall'altro: i risultati della ricerca storica sono invece ancora poco noti all'opinione comune, e questo scollamento pare in aumento\nFatta questa precisazione, \u00e8 comunque possibile individuare con larga approssimazione quattro orientamenti principali, qui elencati progressivamente da una maggiore a una minore pretesa di storicit\u00e0 attribuita alle fonti canoniche:\nGes\u00f9 secondo il cristianesimo.\nCristologia.\nLa cristologia \u00e8 quella parte della teologia cristiana che definisce e studia razionalmente, sulla base della rivelazione, la figura di Ges\u00f9. Quattro sono i temi principali, strettamente legati tra loro, sui quali si \u00e8 soffermata nella tradizione cristiana la riflessione cristologica:\nDispute cristologiche.\nCome accennato, il Nuovo Testamento lascia largo spazio alla libera riflessione cristologia e trinitaria. Durante i primi secoli della cristianit\u00e0 furono elaborate molte teorie teologiche\u00a0\u2013 giudicate eretiche dai primi concili ecumenici. \u00c8 spesso difficile conoscere il reale contenuto di queste dottrine: le informazioni pervenuteci provengono infatti perlopi\u00f9 da autori cristiani e dunque la nostra conoscenza \u00e8 soltanto indiretta.\nConcili ecumenici.\nLa Chiesa cattolica, gi\u00e0 prima del Grande Scisma, ha elaborato un insieme di dottrine e dogmi definiti come cristologia, durante i primi sette concili ecumenici, in base ai quali altre correnti di pensiero o altre interpretazioni delle scritture sono state definite \"eresie\".\nChiese cristiane conciliari.\nAl giorno d'oggi, i seguaci del messaggio di Ges\u00f9 (cristiani) sono circa 2,1 miliardi, cio\u00e8 poco meno di un terzo degli abitanti del mondo. I cristiani sono suddivisi in molte chiese, confessioni o denominazioni\u00a0\u2013 che possono essere distinte in riferimento all'effettivo riconoscimento dei vari concili ecumenici.\nLe decisioni dei primi sette concili ecumenici sono adottate dalle maggiori confessioni cristiane, che condividono dunque la stessa cristologia: cattolici, ortodossi, protestanti, anglicani. Le diversit\u00e0 tra queste chiese riguardano prevalentemente questioni ecclesiologiche.\nAlcune chiese di tradizione monofisita riconoscono solo i primi tre concili\u00a0\u2013 rigettando dunque il concilio di Calcedonia e i seguenti: si tratta dei cristiani copti, siriaci e armeni. Secondo queste confessioni, in Ges\u00f9 \u00e8 presente la sola natura divina, la quale ha assorbito quella umana.\nAlcune chiese di tradizione nestoriana riconoscono solo i primi due concili\u00a0\u2013 rifiutando il concilio di Efeso e i seguenti: si tratta dei cosiddetti cristiani assiri. A loro detta, in Ges\u00f9 ci sono due nature e due persone, connesse da un'unione puramente morale.\nChiese cristiane non conciliari.\nAltre chiese cristiane non si riconoscono nella tradizione storica e teologica propria del Cristianesimo tradizionale, basato sulle decisioni dei primi concili ecumenici. Principalmente esse rigettano le definizioni sull'unicit\u00e0 di Dio e la natura divina di Ges\u00f9 riportate nel Credo del concilio di Nicea.\nLiturgia.\nTutta la liturgia cristiana \u00e8 costruita intorno alla figura di Ges\u00f9.\nLe varie chiese hanno poi sviluppato riti e preghiere proprie\u00a0\u2013 per esempio, nella tradizione cattolica sono importanti il Rosario (nei cui 20 \u00abmisteri\u00bb sono ricordati i principali eventi della vita di Ges\u00f9 e di sua madre) e la Via Crucis (che ripercorre in 14 \u00abstazioni\u00bb gli eventi della passione e morte di Cristo).\nReliquie.\nSecondo le tradizioni cattolica ed ortodossa, non accettate dai protestanti, esistono numerose reliquie attribuibili a Ges\u00f9. \u00c8 probabile che molte di queste siano falsi medievali.\nIn epoca contemporanea, la pi\u00f9 nota, studiata e discussa reliquia attribuita a Ges\u00f9 \u00e8 la Sindone (\u03c3\u03b9\u03bd\u03b4\u03ce\u03bd, \"sind\u00f3n\", significa \"lenzuolo\" in greco), attualmente conservata a Torino e di possesso personale del papa. Secondo la tradizione, \u00e8 il lenzuolo nel quale \u00e8 stato avvolto il corpo di Ges\u00f9 nel sepolcro. Il tessuto \u00e8 di lino e misura 442 x 113\u00a0cm. Presenta la doppia immagine (frontale e dorsale) di un uomo con barba, baffi e capelli lunghi, recante sul corpo i segni corrispondenti alla descrizione della passione: flagellazione, coronazione di spine, mani e piedi trapassati da chiodi, ferita di lancia nel costato. L'immagine non \u00e8 dipinta, ma deriva da un graduale ingiallimento della fibra tessile\u00a0\u2013 come se si trattasse dell'impressione negativa di una pellicola fotografica. In corrispondenza delle ferite pi\u00f9 profonde sono presenti tracce di sangue di tipo AB.\nLa storia della Sindone \u00e8 documentata con certezza solo a partire dal 1353, anno in cui il cavaliere francese Goffredo di Charny, che aveva combattuto in Medio Oriente, ne dichiar\u00f2 il possesso. La Chiesa non si \u00e8 mai ufficialmente pronunciata circa l'autenticit\u00e0 della Sindone, ma ne permette comunque la venerazione. In epoca contemporanea \u00e8 stata oggetto di numerosissimi studi scientifici. Ha destato grande eco l'esame del carbonio 14 realizzato nel 1988\u00a0\u2013 secondo il quale andrebbe datata, con certezza al 95%, tra il 1260 e 1390 e si tratterebbe quindi di un falso medievale. I sostenitori dell'autenticit\u00e0 della Sindone fanno per\u00f2 notare come il reperto sia stato sicuramente contaminato in vario modo lungo i secoli (funghi, batteri, manipolazione non protetta, incendio; fu anche bollita nell'olio), lasciando ipotizzare una possibile alterazione del risultato dell'esame. Inoltre\u00a0\u2013 sostengono\u00a0\u2013 anche che se si trattasse di un falso medievale, non sarebbe comunque chiaro il metodo usato dal falsario per \"impressionare\" il tessuto.\nUn'altra reliquia attribuita a Ges\u00f9, meno nota e studiata della Sindone, \u00e8 il sudario di Oviedo \u2013 un panno di lino che sarebbe stato usato per pulire il volto di Ges\u00f9 durante la deposizione, prima che venisse avvolto dalla Sindone. Contiene macchie indistinte di sangue di tipo AB. L'esame al carbonio 14 lo ha datato al VII secolo.\nLe altre reliquie attribuite a Ges\u00f9 sono i presunti resti del corpo di Ges\u00f9 (tra cui varie tracce di sangue, una costola, i resti della circoncisione del prepuzio) e oggetti con cui egli sarebbe entrato a contatto, come strumenti della Passione (la croce, i chiodi, la corona di spine, la lancia, il \"titulus crucis\", o nella tradizione medievale il Santo graal).\nGes\u00f9 in altre tradizioni religiose.\nEbraismo.\nL'Ebraismo non riconosce Ges\u00f9 come il Messia atteso, n\u00e9 tanto meno gli attribuisce natura divina, caratteristiche che sono considerate estranee alla tradizione ed alla religione monoteistica ebraica. Mos\u00e8 Maimonide, rabbino del XII secolo e fondamentale teologo ebraico, lo chiama \u00abGes\u00f9 il Nazareno\u00bb, e lo considera alla stregua di un rabb\u00ec itinerante\u00a0\u2013 al quale la successiva tradizione cristiana, mentendo, ha attribuito miracoli e di cui ha falsamente proclamato la resurrezione.\nCirca il processo di Ges\u00f9 che ne decret\u00f2 la morte, secondo la \"Jewish Encyclopedia\" la responsabilit\u00e0 fu della \"arrogante\" gerarchia sadducea. Questa ne decret\u00f2 la morte consegnandolo a Pilato, ma non istitu\u00ec un vero e proprio processo sinedrita (che avrebbe coinvolto anche l'ebraismo farisaico, da cui deriva l'ebraismo rabbinico). Il principale motivo della condanna non deriv\u00f2 da questioni teologiche relative alla divinit\u00e0 o messianicit\u00e0 di Ges\u00f9 ma dalla reazione all'episodio della cosiddetta purificazione del Tempio da lui compiuto.\nReligioni classiche.\nLa figura di Ges\u00f9 e il suo insegnamento vengono investigati dai teologi e filosofi del cosiddetto \u00abpaganesimo\u00bb solo a partire dal III secolo. Al riguardo, tuttavia, disponiamo di poche fonti, per lo pi\u00f9 mediate dalle opere dei Padri della Chiesa del IV secolo.\nIl principale testo di riferimento \u00e8 certamente la \"Filosofia desunta dagli oracoli\", opera perduta del filosofo \u00abpagano\u00bb Porfirio (203-305). In quest'opera, Porfirio, come riporta Sant'Agostino, afferma: \nAggiunge poi altri brani come responsi degli d\u00e8i che oltraggiano i cristiani; quindi afferma: \nDunque Ecate ha detto che era un uomo molto devoto e che la sua anima, come quella degli altri uomini devoti dopo la morte, fu stimata degna dell'immortalit\u00e0 e perci\u00f2 i cristiani, che sono insipienti, lo adorano. E aggiunge: \nQuindi, secondo questa testimonianza \u00abpagana\u00bb, Ges\u00f9 era un uomo saggio e pio, degno dell'immortalit\u00e0 insieme a Pitagora ed Eracle, ma i suoi seguaci, i cristiani, ebbero il grave torto di trasformarlo in un dio e quindi di adorarlo, rinnegando cos\u00ec l'essenza di Dio. I cristiani dovrebbero dunque limitarsi ad adorare Dio senza credere in Ges\u00f9 come Dio.\nLa posizione di queste opere \u00abpagane\u00bb \u2013 il rifiuto di Cristo come Dio ma il rispetto di Cristo come maestro e santo \u2014 verr\u00e0 poi ripresa da alcune correnti cristiane del IV secolo dette \u00abadozioniste\u00bb, giudicate eretiche dalle Chiese cristiane conciliari.\nIslam.\nSulla base del Corano, i seguaci dell'Islam onorano la figura di Ges\u00f9 (\u0639\u064a\u0633\u0649, \"\u02bf\u012as\u0101\" in arabo) e lo considerano un profeta e il Messia. L'Islam crede nel suo concepimento verginale da Maria \u2013 definita appunto \"al-Bat\u016bl\", \"la Vergine\" (III,47; XIX,20; XXI,91; LXVI,12). Ges\u00f9 \u00e8 un grande profeta di Dio (\ufead\ufeb4\ufeee\ufedd \u0627\u0644\u0644\u0647, \"ras\u016bl All\u0101h\", IV,157; LXI,6; VI,85), ma di natura umana, e non divina (IV,171; V,75). Ha compiuto miracoli \u00abcol permesso di Allah\u00bb (V,110): cosa che non fu concessa neanche a Maometto, se si eccettua la sua perfetta fedelt\u00e0 alla lettera del Messaggio divino, nel momento in cui egli lo riproponeva agli uomini. Non fu Ges\u00f9 a essere crocifisso e morire in croce (\u00abqualcuno fu reso ai loro occhi simile a Lui\u00bb, IV,157). Ascese al Cielo (III,55), senza dunque risorgere (\u00abIddio lo innalz\u00f2 a S\u00e9\u00bb, IV,158). In base al versetto \u00abEgli non \u00e8 che un Presagio per l'Ora\u00bb (XLIII,61), Ges\u00f9 sarebbe destinato a tornare nel mondo, come Mahdi, prima del giorno del Giudizio, apparendo all'altezza del minareto cosiddetto \"di \u02bf\u012as\u0101\" nella Grande Moschea degli Omayyadi di Damasco. Il suo fine di combattere e sconfiggere il Dajj\u0101l sar\u00e0 coronato da successo ed egli potr\u00e0 avviare quindi un quarantennio di perfetta vita islamica sulla Terra, prima di morire, infine, di morte naturale ed essere sepolto a Medina, risorgendo subito dopo, nell'apocalittico \"Yawm al-d\u012bn\" per il definitivo giudizio divino. La necessit\u00e0 della sua morte sembra d'altronde coerente con l'assioma per cui a nessun uomo \u00e8 concessa l'immortalit\u00e0, tanto che anche Maometto dovette morire nel 632.\nAlcuni commentatori del Corano (tra cui Zamakhshar\u012b e Bayd\u0101w\u012b) sostengono che uno degli apostoli (magari Pietro) si sia offerto come \"sostituto\" per il maestro, nella speranza di ottenere il paradiso come ricompensa. Tra le altre ipotesi avanzate circa l'identit\u00e0 del sostituto: Simone di Cirene, Giuda Iscariota, Satana, un soldato romano di nome Titanus, o un altro sconosciuto.\nIl movimento della Ahmadiyya di Q\u0101dy\u0101n e di Lahore, in India \u2013 di origine islamica, ma considerato dai sunniti e dagli sciiti come eretico\u00a0\u2013 afferma che Ges\u00f9 non sarebbe morto in croce: a loro detta, rimase sulla croce per quattro ore poi venne rimosso e curato dalle sue ferite con un unguento speciale chiamato \"marham-i \u012as\u0101\" (unguento di Ges\u00f9); dalla Palestina fugg\u00ec poi in India, dove visse ancora per molti anni, fino a morire di vecchiaia a Srinagar, nel Kashmir: qui, in effetti, si trova un monumento tradizionalmente indicato come \u00abla tomba di \u02bf\u012as\u0101\u00bb e secondo gli Ahmadiyya il fondatore del loro movimento religioso Mirza Ghulam Ahmad \u00e8 il ritorno spirituale di Ges\u00f9.\nBuddhismo.\nData la precedenza cronologica, sia nell'insegnamento di Buddha (VI-V secolo a.C.), sia nei testi sacri buddhisti, i Tripitaka (la cui prima redazione scritta risale al I secolo a.C.) non vi possono essere riferimenti alla figura di Ges\u00f9. Tuttavia, nella sezione \"W\u00e0iji\u00e0ob\u00f9\" (\u5916\u6559\u90e8, T.D. 2139) del Canone buddhista cinese sono raccolti dei testi, databili ai primi secoli della nostra era, della Chiesa nestoriana. Non \u00e8 ancora dato di sapere il loro contenuto in quanto questi scritti non sono mai stati tradotti in lingua occidentale, n\u00e9 in un'edizione critica in lingua cinese o giapponese. L'incontro tra buddhisti e cristiani, quindi l'incontro dei buddhisti con la figura di Ges\u00f9, avvenne certamente gi\u00e0 nel IV secolo quando \u00e8 attestata la compresenza pacifica di monasteri buddhisti e cristiani nell'area di Merv (nell'attuale Turkmenistan). Coesistenza finita drammaticamente nel VI secolo al sopraggiungere di truppe persiane di fede mazdeista che distrussero i conventi di ambedue le religioni.\nOggi, alcuni buddhisti\u00a0\u2013 tra i quali l'attuale Dalai Lama, Tenzin Gyatso \u2013 considerano Ges\u00f9 come un bodhisattva (= \"illuminato\") che ha dedicato la sua vita al bene dell'umanit\u00e0, caratterizzando la sua predicazione con valori tipici del Buddhismo, quali pazienza, tolleranza e compassione. Tuttavia, Ges\u00f9 non viene considerato manifestazione di un dio creatore, fonte unica e ultima di salvezza.\nInduismo.\nNon esistendo nell'Induismo una struttura unitaria e centralizzata, i movimenti religiosi di tale matrice hanno posizioni variegate riguardo alla figura di Ges\u00f9. Il guru Ramakrishna (1836-1886) credeva che Ges\u00f9 fosse un'incarnazione di Dio\u00a0\u2013 come anche Buddha e Krishna. Il guru Paramahansa Yogananda (1893-1952) riteneva Ges\u00f9 la reincarnazione di Eliseo e sosteneva fosse discepolo di Giovanni Battista \u2013 il quale era una reincarnazione di Elia.\nDel Mahatma Gandhi \u00e8 celebre l'aforisma: \nBahaismo.\nLa fede Bah\u00e1'\u00ed considera Ges\u00f9 come una manifestazione dell'unico Dio\u00a0\u2013 al pari di Maometto, Buddha, Krishna, Zoroastro e dei messaggeri delle altre grandi religioni. Ges\u00f9 come tutte le manifestazioni di Dio ha una doppia natura, umana e divina; tuttavia, non \u00e8 possibile che sia presente nella sua persona la pienezza di Dio, in quanto egli \u00e8 assolutamente trascendente. Ges\u00f9 \u00e8 il Messia preannunciato dall'Antico Testamento. Come i cristiani e i musulmani, anche i bah\u00e1'\u00ed credono nel concepimento verginale di Ges\u00f9, tuttavia ritengono che Egli \u00e8 Figlio di Dio in senso spirituale, ma non biologico. Bah\u00e1'u'll\u00e1h, il fondatore della Fede Bah\u00e0'i, rappresenta il ritorno spirituale di Ges\u00f9.\nAntroposofia.\nSecondo Rudolf Steiner il Cristo \u00e8 il pi\u00f9 elevato degli Elohim, ma non farebbe parte di loro perch\u00e9 parte della Trinit\u00e0.\nGes\u00f9 nell'arte.\nLa persona di Ges\u00f9 e gli eventi a lui relativi narrati nel Nuovo Testamento hanno ispirato innumerevoli opere artistiche e culturali nei successivi due millenni. Si tratta soprattutto di pitture, mosaici, statue, melodie e canti ad uso della devozione cristiana; in epoca contemporanea, si sono aggiunti anche romanzi, film, opere teatrali.\nLe raffigurazioni pittoriche di Ges\u00f9 e dei santi, attestate sin dai primi secoli dell'era cristiana, marcano un deciso distacco dalla religiosit\u00e0 ebraica, che avversava profondamente qualunque riproduzione di esseri viventi, e vietava categoricamente la raffigurazione di Dio.\nI vangeli non forniscono una descrizione fisica di Ges\u00f9. Nei primi secoli del Cristianesimo non si hanno sue rappresentazioni dirette, ma piuttosto simboli o immagini allegoriche\u00a0\u2013 come il pesce, il Buon Pastore, il Crismon-Labarum, il Sator. Non sono attestate rappresentazioni antiche della crocifissione \u2013 che per la cultura greco-romana rappresentava la pena pi\u00f9 ignominiosa (fa eccezione il cosiddetto graffito di Alessameno, probabile \"vignetta\" anticristiana).\nNel periodo tardo antico, con la secolarizzazione del culto cristiano e il distacco definitivo dalla tradizione ebraica, si diffondono rappresentazioni dirette di Ges\u00f9. Il suo volto viene inizialmente raffigurato come quello di un giovane imberbe e con i capelli corti\u00a0\u2013 tale modello rimarr\u00e0 in uso fino al VI secolo, con una successiva ripresa in et\u00e0 carolingia. Dal IV secolo appare il Ges\u00f9 barbuto, con i capelli lunghi, che \u00e8 diventato la raffigurazione tradizionale del Cristo. Il cambiamento fu probabilmente influenzato in Oriente dal Mandylion e in Occidente, successivamente, dalla Sindone \u2013 che peraltro i sindonologi ipotizzano coincidente con lo stesso Mandylion.\nPer secoli l'iconografia ha privilegiato l'aspetto maestoso e glorioso di Ges\u00f9 risorto, rappresentato dal modello del Pantocratore (= \"onnipotente\"). A partire dal Medioevo, in concomitanza con la predicazione di Francesco d'Assisi, si afferma definitivamente in Occidente la raffigurazione della crocifissione, che si affianca a quella di Ges\u00f9 risorto.\nNel Rinascimento la figura di Ges\u00f9 si laicizza e diventa il prototipo dell'uomo perfetto. Tale visione avr\u00e0 il suo massimo esponente in Michelangelo, che nel Giudizio universale recupera l'immagine paleocristiana del Cristo imberbe."}
{"id": "2386308", "revid": "767487", "url": "https://it.wikipedia.org/wiki?curid=2386308", "title": "Culhwch e Olwen", "text": "Culhwch e Olwen (gallese: \"Culhwch ac Olwen\") \u00e8 un racconto medievale gallese, uno dei pi\u00f9 antichi del ciclo arturiano e della letteratura gallese. Il protagonista, Culhwch, deve superare una serie di prove per sposare la bella Olwen e chiede l'aiuto di suo cugino re Art\u00f9.\nIl racconto sopravvive in due soli manoscritti: una versione completa nel \"Libro rosso di Hergest\" (ca. 1400) e una versione frammentaria nel \"Libro bianco di Rhydderch\" (ca. 1325). \u00c8 il pi\u00f9 lungo racconto in prosa gallese pervenutoci. Alcune caratteristiche del linguaggio farebbero risalire l'epoca della composizione all'XI secolo circa. Il titolo originale non appare in nessuna fonte.\nLady Charlotte Guest lo incluse nella raccolta del \"Mabinogion\". Molti sono i particolari che lo rendono importante: la descrizione di Culhwch che cavalca, un passo citato di frequente per la sua vividezza; la lotta contro il terribile cinghiale Twrch Trwyth, che deriva da un archetipo della tradizione celtica; la lista dei servitori di re Art\u00f9, che conserva perle della tradizione gallese.\nContenuto.\nGoleuddydd, moglie di re Cilydd ap Celyddon, muore dando alla luce Culhwuch. Re Cilydd si risposa. Una volta cresciuto, Culhwuch rifiuta di sposare la sua sorellastra secondo il volere della matrigna. Questa, offesa, gli pone un thynged: Culhwuch potr\u00e0 sposare soltanto la bella Olwen, figlia del gigante Ysbaddaden Pencawr. Anche se non l'ha mai vista, Culhwuch si innamora subito di lei sentendone solo il nome. Suo padre lo avverte che non potr\u00e0 mai trovarla senza l'aiuto di suo cugino Art\u00f9. Allora Culhwuch va alla corte di Art\u00f9 di Celliwig in Cornovaglia. Art\u00f9 accetta di aiutare Culhwuch e per cercare Olwen manda sei dei suoi pi\u00f9 valorosi guerrieri con Culhwuch, tra cui Cai (Sir Kay), Bedwyr (Sir Bedivere) e Gwalchemei (Sir Gawain). Il gruppo incontra alcuni parenti di per cercare Culhwuch che conoscono Olwen e accettano di organizzare un incontro. Olwen \u00e8 attratta da Culhwuch, ma non pu\u00f2 lasciare suo padre Ysbaddaden perch\u00e9 il gigante \u00e8 destinato a morire se sua figlia si dovesse sposare. Per acconsentire al matrimonio, Ysvbaddaden impone a Culhwuch una serie di imprese pericolosissime, sperando che il giovane venga sopraffatto in una di queste. Solo alcune imprese vengono descritte. Culhwuch le porta a termine e Ysbaddaden viene ucciso lasciando libera Olwen di sposare il suo amato.\nStruttura del testo.\nIl racconto contiene le tipiche caratteristiche dei racconti popolari (la nascita prodigiosa, la gelosia della matrigna, l'eroe si innamora di una sconosciuta al sentirne solo il nome ecc.), ma la storia d'amore serve da cornice ad altre storie minori.\nGli eventi narrati sono presi da due lunghi cataloghi e dalle avventure di re Art\u00f9 e dei suoi uomini. Il primo catalogo \u00e8 l'elenco dei duecento pi\u00f9 grandi uomini, donne, cani, cavalli e spade che Culhwuch invoca per garantirsi l'appoggio di Art\u00f9. Il secondo catalogo \u00e8 rappresentato dalle imprese che Culhwuch deve compiere. L'episodio pi\u00f9 lungo \u00e8 la caccia del cinghiale Twrch Trwyth, citata nella \"Historia Brittonum\" e probabilmente collegata al racconto irlandese \"Diarmuid Ua Duibhne\". Il salvataggio di Mabon ap Modron dalla prigione acquatica ha molti paralleli in altre leggende celtiche. La ricerca del calderone di Diwrnach pu\u00f2 essere collegato con i racconti su Bran il Benedetto e con il poema \"Le Spoglie di Annwn\" nel \"Libro di Taliesin\". Probabilmente ha affinit\u00e0 con la ricerca del Graal.\nInfluenza culturale.\nProbabilmente il racconto di \"Culhwuch e Olwen\" ha ispirato la storia di \"Beren e L\u00fathien\" ne \"Il Silmarillion\" di J.R.R. Tolkien.\nL'autore umoristico Andrea Roncaglione si \u00e8 liberamente ispirato alla saga per la sua opera \"Culhwch - Apprendista eroe alla corte di re Art\u00f9\" edita nel 2010."}
{"id": "2386310", "revid": "767487", "url": "https://it.wikipedia.org/wiki?curid=2386310", "title": "PTU (film)", "text": "PTU \u00e8 un film del 2003 diretto da Johnnie To.\nTrama.\nIl sergente Lo Sa della Organised Crime and Triad Bureau (Lam Suet) viene aggredito e picchiato selvaggiamente da una gang giovanile. Rinvenuto, si accorge di aver perso la sua pistola, e apprende che nel frattempo il capo della gang \u00e8 stato ucciso. Sul posto giunge la squadra speciale PTU (Police Tactical Unit), che decide di aiutare Lo a ritrovare l'arma perduta; ma l'ispettrice di polizia Cheng sospetta che Lo sia coinvolto nella morte del giovane.\nNote.\nIl film, considerato dalla critica uno dei pi\u00f9 riusciti di To, fu girato dal regista nelle pause tra le riprese dei film precedenti, e rappresenta il suo ritorno al noir dopo un periodo in cui si era dedicato alle commedie."}
{"id": "2386314", "revid": "7969", "url": "https://it.wikipedia.org/wiki?curid=2386314", "title": "Dr. Jekyll &amp; Miss Hyde", "text": ""}
{"id": "2386315", "revid": "226458", "url": "https://it.wikipedia.org/wiki?curid=2386315", "title": "Cilydd ap Celyddon", "text": "Nella mitologia gallese Cilydd ap Celyddon (gallese: \"Cilydd figlio di Celyddon\") \u00e8 il padre di Culhwch. \nNel racconto \"Culhwch e Olwen\" sua moglie Goleuddydd muore dando alla luce Culhwch. Quando Cilydd sente parlare della moglie di re Doged, uccide Doged e si impossessa delle sue terre sposando la vedova, che diventa matrigna di Culhwch."}
{"id": "2386316", "revid": "7969", "url": "https://it.wikipedia.org/wiki?curid=2386316", "title": "Dr. Jekyll and Ms. Hyde", "text": ""}
{"id": "2386320", "revid": "179980", "url": "https://it.wikipedia.org/wiki?curid=2386320", "title": "Luisinho Tombo", "text": ""}
{"id": "2386321", "revid": "729019", "url": "https://it.wikipedia.org/wiki?curid=2386321", "title": "Caudron G.4", "text": "Il Caudron G.4 fu un bombardiere biplano bimotore francese ampiamente utilizzato durante la prima guerra mondiale. Fu progettato dai fratelli Caudron, Ren\u00e9 e Gaston, come miglioramento del Caudron G.3. A primo impatto lascia perplessi il suo aspetto, per via della realizzazione massiccia e con strutture aperte. Il velivolo utilizzava un metodo di inclinazione elicoidale applicato alle ali (wing warping) per il controllo del rollio. Il primo modello di G.4 fu realizzato nel 1915 e venne costruito in Francia, Inghilterra e Italia.\nIl G.4 venne utilizzato come bombardiere da ricognizione nel cuore della Germania finch\u00e9 questa non svilupp\u00f2 una propria forza aerea adeguata a respingere i velivoli nemici; successivamente il G.4 venne utilizzato per bombardamenti notturni.\nIl Caudron G.4 prest\u00f2 servizio nelle forze armate del Belgio, Francia, Finlandia, Italia, Regno Unito e Stati Uniti d'America.\nStoria del progetto.\nIl G.3 era un affidabile aereo da ricognizione, ma a causa della sua progettazione non poteva trasportare nessun tipo di bombe a bordo n\u00e9 armamento difensivo. Al fine di risolvere questi problemi, il Caudron G.4 fu concepito come versione bimotore del G.3 e vol\u00f2 la prima volta nel marzo 1915. A bordo furono montati due motori radiali Anzani 10 oppure due motori rotativi Gnome et Rh\u00f4ne posti tra le ali, fu aumentata l'apertura alare e i timoni di coda furono portati da due a quattro. Ci\u00f2 permise di ottenere un secondo posto per un osservatore/mitragliere e la potenza in pi\u00f9 generata dai motori permetteva di trasportare circa 100\u00a0kg di bombe.\nUn totale di 1.358 G.4 furono prodotti in Francia, mentre altri 51 esemplari vennero realizzati dall'azienda italiana AER e 12 vennero costruiti in Gran Bretagna da parte della Caudron britannica.\nImpiego operativo.\nPrima guerra mondiale.\nIl G.4 prese servizio presso l'aeronautica francese nel novembre del 1915 e fu il primo bimotore in servizio alle forze armate d'oltralpe. Venne utilizzato per dei violenti raid sul fronte nemico e per bombardamenti a lunga distanza che colpirono la Renania. A causa del sempre pi\u00f9 alto numero di velivoli abbattuti, le forze francesi decisero, nell'autunno del 1916, di non utilizzarlo pi\u00f9 per missioni diurne.\nIl Royal Naval Air Service inglese ricevette 55 velivoli utilizzati come bombardieri, di cui 12 costruiti in Inghilterra e gli altri spediti dalla Francia. Gli inglesi usarono il G.4 per attaccare idrovolanti tedeschi e aeroporti militari in Belgio fino alla fine del 1917, quando vennero rimpiazzati dai Handley Page Type O.\nDa segnalare un loro utilizzo da parte dell'Imperatorskij voenno-vozdu\u0161nyj flot, la forza aerea dell'Impero russo, con compiti di ricognizione.\nRegno d'Italia.\nIn Italia, realizzati in 51 esemplari su licenza dalla AER di Orbassano sia nella versione A2 per il bombardamento che nella B2 da ricognizione, andarono ad equipaggiare le 3 squadriglie di ricognizione aerea del Regio Esercito, esattamente la 48\u00aa, 49\u00aa e 50\u00aa Squadriglia Ricognizione, dislocate sul fronte alpino, rimanendo in servizio di prima linea fino alla met\u00e0 del 1917. In particolare la 48\u00aa Squadriglia dal giugno 1916 lo apprezz\u00f2 per le sue prestazioni in velocit\u00e0 variometrica, superiori ai precedenti Caudron G.3, che facilitavano il volo in alta montagna specie nell'impervia zona operativa collocata tra la Carnia e la Valsugana assegnata alla 48\u00aa che vedeva cime oltre i 3.000 metri. \nLa 42\u00aa Squadriglia ne riceve una Sezione armata di mitragliatrice dall'inizio 1917 ed il 15 ottobre 1917 viene sciolta.\nLa 43\u00aa Squadriglia inizia a riceverli dal febbraio 1917, a maggio ne ha 3 ed il 15 ottobre 1917 viene sciolta.\nLa 44\u00aa Squadriglia ne dispone dal maggio 1917 fino allo scioglimento del 10 novembre 1917.\nDurante il conflitto con i G.4 vennero stabiliti due primati di quota massima raggiunta, inoltre, in data 24 maggio 1917, il velivolo ai comandi di Natale Palli riusc\u00ec a compiere la traversata del Trentino, da Belluno a Castenedolo.\nFinlandia.\nLa Suomen ilmavoimat acquist\u00f2 nell'aprile del 1923 un G.4 e due G.3 con pezzi di ricambio dalla Flyg Aktiebolaget per la cifra di 100\u00a0000 marchi finlandesi. Il G.4 fu utilizzato come aeroambulanza.\nVersioni.\nDel G.4 furono prodotte quattro versioni:"}
{"id": "2386323", "revid": "124118131", "url": "https://it.wikipedia.org/wiki?curid=2386323", "title": "We Are Family", "text": "We Are Family \u00e8 un brano musicale del 1979 del gruppo musicale R&amp;B Sister Sledge, composto e prodotto da Bernard Edwards e Nile Rodgers.\nStoria.\nRodgers ed Edwards offrirono inizialmente la canzone all'etichetta Atlantic Records. All'inizio la Atlantic rifiut\u00f2 di pubblicare il brano come singolo, pur inserendolo nell'album \"We Are Family\" delle Sister Sledge. Il brano ottenne una grossa popolarit\u00e0, soprattutto grazie all'airplay radiofonico e ne fu finalmente pubblicata una versione in vinile a giugno, che ottenne un disco d'oro e la prima posizione delle classifiche \"Billboard\" Pop e R&amp;B.\nPopolarit\u00e0.\n\"We Are Family\" divenne nel 1979 anche l'inno della squadra di baseball dei Pittsburgh Pirates, che quell'anno vinse la World Series.\nLa canzone fu anche inserita nel videogioco \"Karaoke Revolution Volume 2\", nella colonna sonora del film del 1996 \"Piume di struzzo\", con Robin Williams e Nathan Lane ed in quella di \"Mission Impossible 3\" con Tom Cruise. In Italia il brano nel 2008 ha accompagnato la campagna pubblicitaria televisiva della Vodafone.\nNel 1993 ne fu pubblicato un remix nel Regno Unito intitolata \"Sure Is Pure Remix Edit\", il cui successo super\u00f2 quello del singolo originale, raggiungendo la posizione numero cinque e rimanendo il terzo pi\u00f9 grande successo delle Sister Sledge nel Regno Unito, dopo \"Frankie\" e il remix di \"Lost in Music\".\nNel dicembre 2007, il brano \u00e8 stato inserito nella Grammy Hall of Fame.\nCover.\nFra gli artisti che hanno registrato una cover del brano, si possono ricordare Jordan Pruitt, le Spice Girls, The Corrs, le Babes in Toyland, una versione rap intitolata \"Celebration Rap\", che campionava la base di \"We Are Family\", pubblicata dal duo olandese Mc Miker G and DJ Swen nel 1986, e pi\u00f9 recentemente le Fifth Harmony. Inoltre, Rodgers nel 2001 organizz\u00f2 una nuova registrazione del brano per raccogliere fondi in favore delle vittime degli attacchi dell'11 settembre 2001. Lo stesso Rodgers ha prodotto una versione del brano interpretata dai personaggi dei cartoni animati \"SpongeBob\" e \"Sesame Street\", trasmessa da Disney Channel, Nickelodeon e PBS. Gli Home Made Kazoku hanno fatto una loro versione nel 2007, messa nel loro 5\u00ba album Familia."}
{"id": "2386325", "revid": "254059", "url": "https://it.wikipedia.org/wiki?curid=2386325", "title": "Lago di Lagolo", "text": "Il lago di Lagolo \u00e8 situato a 950 metri sul livello del mare, interamente nel comune di Madruzzo, in provincia di Trento. Non ha immissari ma si notano delle sorgenti sotto il livello dell'acqua, mentre ha un piccolo emissario per scaricare a valle le acque eventualmente eccedenti. Il lago nella sua parte meridionale \u00e8 ricco di canneti. La sua massima profondit\u00e0 \u00e8 di 7 metri.\nIn primavera il lago diventa una zona di intensa riproduzione del rospo comune."}
{"id": "2386329", "revid": "1543377", "url": "https://it.wikipedia.org/wiki?curid=2386329", "title": "Municipalit\u00e0 locale di Oudtshoorn", "text": "Oudtshoorn \u00e8 una municipalit\u00e0 locale (in inglese Oudtshoorn Local Municipality) appartenente alla municipalit\u00e0 distrettuale di Eden della provincia del Capo Occidentale in Sudafrica. \nIn base al censimento del 2001 la sua popolazione \u00e8 di 84.691 abitanti.\nLa sede amministrativa e legislativa \u00e8 la citt\u00e0 di Oudtshoorn e il suo territorio si estende su una superficie di ed \u00e8 suddiviso in 12 circoscrizioni elettorali (\"wards\"). Il suo codice di distretto \u00e8 WC045.\nGeografia fisica.\nConfini.\nLa municipalit\u00e0 locale di Oudtshoorn confina a nord con quella di Prince Albert (Central Karoo), a est con il District Management Areas WCDMA04, a sud con quelle di George e Mossel Bay e a ovest con quella di Kannaland."}
{"id": "2386331", "revid": "812894", "url": "https://it.wikipedia.org/wiki?curid=2386331", "title": "Thomas Woolner", "text": "Biografia.\nNato nel Suffolk il suo insegnante fu lo scultore William Behnes.\nFu uno dei membri fondatori della confraternita dei preraffaelliti ed espose i suoi lavori alla Royal Academy dal 1843.\nIl medievalismo dei preraffaelliti era in contrasto con le sue inclinazioni classicheggianti, ma si trov\u00f2 d'accordo con l'idea sull'osservazione ravvicinata della natura. Infatti, gi\u00e0 subito dopo la fondazione della confraternita, dimostr\u00f2 la sua grande attenzione per i dettagli nei suoi ritratti nei busti e nei medaglioni. \nFu obbligato ad emigrare in Australia per un periodo e qui subito si propose come scultore e gallerista. La sua permanenza in Australia lo aiut\u00f2 ad ottenere commissioni l\u00ec ed altrove per la realizzazione di statue di eroi imperiali britannici, come James Cook e Thomas Stamford Raffles\nI suoi lavori personali pi\u00f9 complessi sono probabilmente \"Civilisation\" (\"Civilizzazione\") e \"Virgilia\". Fu eletto membro della Royal Academy nel 1875 e l\u00ec insegn\u00f2 scultura dal 1877 al 1879.\nWoolner fu anche un poeta di una certa fama all'epoca, il suo primo poema \"My Beautiful Lady\" (\"la mia bella signora\") appartiene ancora alla corrente preraffaellita, nei suoi lavori pi\u00f9 tardi \"Pygmalion\", \"Silenus\" e \"Tiresius\" si sposta verso un classicismo erotico.\nWoolner fu amico intimo del poeta Alfred Tennyson a cui forn\u00ec lo scenario per il poema \"Enoch Arden\". Le sue speculazioni sull'anatomia umana impressionarono tanto Charles Darwin che nomin\u00f2 la parte dell'orecchio umano ora chiamata \"tubercolo di Darwin\" in \"punta Woolneriana\".\nThomas Woolner mor\u00ec istantaneamente per colpa di un ictus all'et\u00e0 di 67 anni. Sua moglie Alice mor\u00ec nel 1912. Il loro figlio Hugh, tornando indietro dal funerale di lei verso New York si imbarc\u00f2 sul Titanic, tuttavia sopravvisse all'affondamento."}
{"id": "2386334", "revid": "486946", "url": "https://it.wikipedia.org/wiki?curid=2386334", "title": "A little love story", "text": ""}
{"id": "2386335", "revid": "2150982", "url": "https://it.wikipedia.org/wiki?curid=2386335", "title": "Statua del Redentore (Nuoro)", "text": "La statua del Redentore \u00e8 un'opera bronzea collocata su una cima del monte Ortobene presso Nuoro, ad un'altezza di 925 metri sul livello del mare.\nOpera dello scultore Vincenzo Jerace, venne eretta nel 1901 in occasione della celebrazione del Giubileo, allorch\u00e9 papa Leone XIII chiese che venissero innalzati monumenti al Cristo Redentore in tutte le regioni d'Italia.\nLa sola statua senza piedistallo supera i 4 metri di altezza e pesa circa 2 tonnellate. Venne fusa a Napoli e giunse in Sardegna via mare, suddivisa in varie parti che furono trasportate sulla montagna con carri a buoi e quindi assemblate. Bench\u00e9 il panneggio svolazzante, sul cui lembo si regge la figura del Risorto con la croce innalzata, dia un'impressione di aerea leggerezza, l'imponente opera \u00e8 perfettamente equilibrata e solo dopo 111 anni di esposizione a forti venti e a notevoli escursioni termiche, \u00e8 stato necessario intervenire con un restauro strutturale.\nSul palmo della mano benedicente, rivolta verso la citt\u00e0 di Nuoro, l'artista fece incidere la dedica: \"A Luisa Jerace, morta mentre il suo Vincenzo la scolpiva\".\nDietro il piede destro del Cristo vi \u00e8 il volto di un bambino, a Nuoro erroneamente identificato come un angioletto o un diavoletto, e che in realt\u00e0, come ebbe a scrivere lo stesso autore, rappresenta l'umanit\u00e0 che al cospetto di Dio \u00e8 come un bambino.\nIl 29 agosto di ogni anno vi si celebra una messa solenne che conclude una sagra ricca di fascino soprattutto per la sfilata dei costumi, canti e balli tradizionali a cui partecipano tutti i paesi della Sardegna.\nLuisa Jerace.\nAi piedi della formazione rocciosa sulla quale \u00e8 collocata la statua vi \u00e8 una lapide dedicata a Luisa contessa Pompeati Jerace, moglie dello scultore, deceduta nell'aprile del 1901. La leggenda narra che mor\u00ec alla vista della statua, impressionata dalla sua mole.\nSulla lapide, sotto il profilo della donna, si leggono i versi attribuiti a Grazia Deledda:\n&lt;poem&gt;\nA Luisa Jerace\n\u00ab Donne nuoresi candidi\nvecchi pastori erranti\nlavoratori spersi nella vallata aulente\nA voi tutti che al cerulo\ncadere della sera\nvolgete gli occhi oranti verso l'immenso altare\ndell'Ortobene e al bronzeo\nRedentore sorgente\nTra fior di rosee nuvole offrite il vostro cuore\nricordate la tenera\ndonna che l\u00e0 oltre mare\nper voi inspir\u00f2 l'artefice ed or sciolta dai veli\nmortali eletto spirito\noltre i lucenti cieli\noffre il fior della preghiera al Redentore \u00bb\nI sardi 1905\n&lt;/poem&gt;\nCuriosit\u00e0.\nDurante la seconda guerra mondiale, dopo l'armistizio, un militare tedesco in ritirata, facente parte di un gruppo sbandato, spar\u00f2 una raffica di mitra contro la statua facendovi tre fori che furono poi chiusi alcuni anni dopo in occasione di un estemporaneo intervento di rinforzo della struttura.\nNella biografia on line di Vincenzo Jerace sul sito dell'enciclopedia Treccani non viene menzionata la statua del Redentore, sebbene questa sia l'opera pi\u00f9 maestosa e pi\u00f9 sofferta dello scultore e sebbene nella bibliografia in calce venga citato il libro di Elettrio Corda."}
{"id": "2386336", "revid": "1318658", "url": "https://it.wikipedia.org/wiki?curid=2386336", "title": "Goleuddydd", "text": "Goleuddydd \u00e8 la madre di Culhwch nella mitologia gallese.\nStoria.\nNel racconto \"Culhwch e Olwen\" Cilydd ap Celyddon sposa Goleuddydd, figlia di Amlawdd Wledig. Rimasta incinta, Goleuddydd impazzisce e inizia a vagare per il regno. Quando il parto si avvicina, torna in s\u00e9 e si rifugia presso un porcaio. Spaventata dai maiali, partorisce nel porcile un bambino. Il porcaio si prende cura del neonato e lo battezza Culhwch.\nDopo il parto Goleuddydd si ammala gravemente e, prima di morire, prega il marito a non risposarsi prima di aver visto un rovo con due fiori sulla sua tomba. Goleuddydd ordina al suo confessore di visitare la sua tomba ogni anno e pulirla per non farci crescere nulla. Dopo sette anni il confessore dimentica il compito e le piante iniziano a crescere.\nUn giorno, mentre \u00e8 a caccia, Cilydd si imbatte nella tomba e vede un rovo con due fiori. Allora si ricorda del giuramento fatto alla defunta moglie e, dopo aver ucciso re Doged, sposa la sua vedova.\nEtimologia.\nIl nome gallese \"goleuddydd\" \u00e8 composto dalle parole \"golau\", \"luce\" e \"dydd\", \"giorno\"). Quindi significa \"Giorno Luminoso\"."}
{"id": "2386343", "revid": "93436", "url": "https://it.wikipedia.org/wiki?curid=2386343", "title": "Rete di Lilliput", "text": ""}
{"id": "2386348", "revid": "767487", "url": "https://it.wikipedia.org/wiki?curid=2386348", "title": "Dyrnwyn", "text": "Nella mitologia gallese Dyrnwyn (gallese: \"Bianca Elsa\") \u00e8 la spada magica di Rhydderch Hael, uno dei \"Tre Generosi Uomini dell'Isola di Britannia\" menzionati nelle \"Triadi Gallesi\". A volte viene citata come \"Dyrnwyn, gleddyf Rhydderch Hael\" (\"Bianca Elsa, la spada di Rhydderch il Generoso\").\nQuando viene sguainata, la lama viene avvolta da una fiamma. Se impugnata da un valoroso, il fuoco lo aiuter\u00e0 nella sua causa. Se invece la impugna un malvagio, il fuoco lo brucer\u00e0. Dyrnwyn era anche uno dei \"Tredici tesori dell'Isola di Britannia\".\nProbabilmente esiste un collegamento tra la spada e Owain Ddantgwyn, un sovrano del Rh\u00f4s nel Galles settentrionale. Ddantgwyn significa \"Dente Bianco\", forse un riferimento alla spada. Ddantwyn \u00e8 stato associato con re Art\u00f9 per le molte coincidenze riscontrate nelle loro vite: hanno il patronimico \"ab Yrth\"; grosso modo vivono nello stesso periodo; vengono uccisi dai loro nipoti. Reperti archeologici dello stesso periodo storico sono stati riportati alla luce a Viroconium. Cos\u00ec \u00e8 possibile che la spada Dyrnwyn fosse alla base della leggendaria Excalibur."}
{"id": "2386350", "revid": "339392", "url": "https://it.wikipedia.org/wiki?curid=2386350", "title": "Tredici tesori della Britannia", "text": ""}
{"id": "2386351", "revid": "1543377", "url": "https://it.wikipedia.org/wiki?curid=2386351", "title": "Nucleo interno", "text": "Il nucleo interno della Terra \u00e8 lo strato pi\u00f9 interno del pianeta. \nCome rilevato dagli studi sismologici, \u00e8 costituito da una sfera viscosa di circa 1220 km di raggio, soltanto il 70% rispetto a quella della Luna. Si ritiene che sia composto di una lega di ferro-nichel, e che abbia una temperatura analoga a quella della superficie solare. Viene indicato dagli studiosi con il termine \"nucleo solido\": infatti, nonostante le temperature elevatissime, la forte pressione impedisce al metallo di fondere completamente.\nScoperta.\nL'esistenza di un nucleo interno distinto da un nucleo esterno liquido venne scoperta nel 1936 dalla sismologa Inge Lehmann tramite le osservazioni delle onde sismiche generate dai terremoti che si riflettono parzialmente sul bordo del nucleo e possono essere rilevate da sismografi sensibili posti sulla superficie terrestre.\nSi credeva che il nucleo esterno fosse liquido, a causa della sua incapacit\u00e0 a trasmettere le onde elastiche trasversali; solo le onde compressionali, come si \u00e8 osservato, lo attraversano. La viscosit\u00e0 del nucleo interno \u00e8 stata difficile da stabilire, poich\u00e9 le \"onde trasversali\" (\"shear waves\") elastiche, che ci si aspettava vi passassero attraverso, sono molto deboli e difficili da rilevare. Dziewonski e Gilbert stabilirono la consistenza di questa ipotesi utilizzando modi normali di vibrazione della Terra causati dai grandi terremoti. Recenti affermazioni riguardo ai rilevamenti di un nucleo interno che potesse trasmettere onde trasversali furono inizialmente controverse ma hanno ora guadagnato credibilit\u00e0 e accettazione.\nComposizione.\nIn base all'abbondanza di elementi chimici nel sistema solare, alle loro propriet\u00e0 fisiche e ad altre restrizioni chimiche riguardanti il rimanente volume della Terra, si ritiene che il nucleo interno sia composto principalmente da una lega di ferro-nichel, con piccolissime quantit\u00e0 di qualche altro elemento. Poich\u00e9 \u00e8 meno denso del ferro puro, Francis Birch giudic\u00f2 che il nucleo esterno contenesse circa il 10% di un miscuglio di elementi pi\u00f9 leggeri, sebbene ci si aspetti che questi siano meno abbondanti nel nucleo interno solido.\nTemperatura.\nLa temperatura del nucleo interno pu\u00f2 essere stimata utilizzando restrizioni sperimentali e teoriche relative alla temperatura di fusione del ferro impuro alla pressione (di circa ) registrata al confine del nucleo interno, che viene stimata intorno ai . L'intervallo di pressioni nel nucleo interno della Terra \u00e8 compreso fra 330 e (oltre atm), il ferro pu\u00f2 essere soltanto solido anche a temperature cos\u00ec alte perch\u00e9 la sua temperatura di fusione aumenta drasticamente a queste alte pressioni.\nSecondo recenti studi la temperatura del nucleo \u00e8 per la maggior parte prodotta dal decadimento spontaneo di elementi radioattivi quali uranio, torio e potassio. \nStoria.\nJ. A. Jacobs fu il primo a suggerire che il nucleo interno fosse solidificato, essendosi separato dal nucleo esterno liquido a causa del raffreddamento graduale all'interno della Terra (circa 100 gradi Celsius per miliardo di anni). Prima della formazione del nucleo interno, l'intero nucleo era liquefatto, e si pensa che l'et\u00e0 del nucleo interno sia compresa fra 2 e 4 miliardi di anni. Poich\u00e9 \u00e8 pi\u00f9 giovane dell'et\u00e0 della Terra (che \u00e8 di circa 4,5 miliardi di anni), il nucleo interno non pu\u00f2 essere una caratteristica primordiale ereditata durante la formazione del sistema solare.\nDinamica.\nPoco si conosce riguardo al processo dello sviluppo del nucleo interno della Terra. Poich\u00e9 si sta lentamente raffreddando, molti si aspettano che il nucleo interno sia chimicamente omogeneo. Si \u00e8 anche suggerito che il nucleo interno della Terra potesse essere formato da un singolo cristallo di ferro, anche se questo \u00e8 in contrasto con il grado di disordine osservato dentro il nucleo interno. I sismologi hanno rilevato che il nucleo interno non \u00e8 infatti completamente uniforme ed ha alcune strutture su larga scala attraversate dalle onde sismiche pi\u00f9 rapidamente in certe direzioni piuttosto che in altre. La superficie del nucleo interno mostra variazioni rapide nelle propriet\u00e0 rispetto a scale dell'ordine di almeno un km. Questo lascia un po' perplessi, poich\u00e9 si sa che le variazioni delle temperature laterali lungo il bordo del nucleo interno sono estremamente piccole (questa conclusione \u00e8 confermata dalle osservazioni del campo magnetico). Recenti scoperte congetturano che lo stesso nucleo interno solido sia composto di strati, separati da una zona di transizione spessa circa 250\u2013400\u00a0km. Se il nucleo interno cresce a causa di piccoli sedimenti solidificati che cadono sulla sua superficie, allora anche qualche frazione liquida pu\u00f2 rimane intrappolata negli spazi dei pori e parte di questi fluidi residui pu\u00f2 ancora permanere in piccola quantit\u00e0 al suo interno.\nPoich\u00e9 il nucleo interno non \u00e8 rigidamente connesso al mantello solido della Terra, la possibilit\u00e0 che esso ruoti leggermente pi\u00f9 o meno veloce rispetto al resto della Terra viene tenuta da lungo tempo in considerazione. Negli anni novanta, i sismologi fecero varie asserzioni riguardo al rilevamento di questo tipo di super-rotazione, osservando nel corso di alcuni decenni cambiamenti nelle caratteristiche delle onde sismiche passanti attraverso il nucleo interno, utilizzando la propriet\u00e0 prima citata ovvero che le onde vengono trasmesse pi\u00f9 velocemente in alcune direzioni. Le stime di questa super-rotazione sono intorno al grado di rotazione addizionale per anno, sebbene altri abbiano concluso che si tratti di invece di una rotazione pi\u00f9 lenta rispetto al resto della Terra, di una simile quantit\u00e0.\nInoltre \u00e8 la differente velocit\u00e0 di rotazione che pu\u00f2 spiegare il magnetismo terrestre. Difatti si ritiene che la crescita del nucleo interno possa giocare un ruolo importante nella generazione del campo magnetico terrestre tramite l'azione di dinamo nel nucleo esterno liquido. Questo \u00e8 legato al fatto che il nucleo interno non pu\u00f2 dissolvere la stessa quantit\u00e0 di elementi leggeri del nucleo esterno, e quindi la solidificazione al confine del nucleo interno produce un liquido residuale che contiene pi\u00f9 elementi leggeri del liquido sovrastante. Questo fa s\u00ec che esso galleggi, aiutando a determinare la convezione del nucleo esterno. L'esistenza di un nucleo interno muta anche i movimenti dinamici del liquido nel nucleo esterno in crescita, e pu\u00f2 contribuire a stabilizzare il campo magnetico, poich\u00e9 ci si aspetta che esso sia molto pi\u00f9 resistente allo scorrimento rispetto al nucleo esterno liquido (il quale si presume sia turbolento).\nSono state fatte congetture anche riguardo al fatto che il nucleo interno possa aver mostrato una variet\u00e0 di modelli di deformazione interna (ovalizzazione). Ci\u00f2 potrebbe essere necessario per spiegare perch\u00e9 le onde sismiche passino pi\u00f9 rapidamente per alcune direzioni piuttosto che per altre. Poich\u00e9 la convezione termica da sola sembra sia improbabile, ogni movimento di convezione da galleggiamento deve essere determinato da variazioni nella composizione o abbondanza del liquido al suo interno. S. Yoshida e colleghi hanno proposto un nuovo meccanismo secondo il quale la deformazione del nucleo interno potrebbe essere causata da un pi\u00f9 alto tasso di solidificazione all'equatore che alle latitudini polari, e S. Karato ha proposto che anche i mutamenti nel campo magnetico possano lentamente deformare nel tempo il nucleo interno."}
{"id": "2386352", "revid": "373722", "url": "https://it.wikipedia.org/wiki?curid=2386352", "title": "I Tredici tesori dell'Isola di Britannia", "text": ""}
{"id": "2386366", "revid": "2150982", "url": "https://it.wikipedia.org/wiki?curid=2386366", "title": "Statua del Redentore", "text": "Statue dedicate al Cristo Redentore:"}
{"id": "2386367", "revid": "767487", "url": "https://it.wikipedia.org/wiki?curid=2386367", "title": "Marciume radicale", "text": "Per marciume radicale si intende una malattia causata da funghi, batteri o nematodi che colpisce l'apparato radicale delle piante. L'attacco degli agenti patogeni provoca la disgregazione degli organi della pianta deputati all'assorbimento e conduzione delle sostanze nutritive. La pianta va incontro a deperimento pi\u00f9 o meno generalizzato. I deperimenti delle piante possono consistere nella morte di rami o branche e possono predisporre le stesse ad attacchi di parassiti secondari. \n\u00c8 una malattia che pu\u00f2 essere causata da agenti polifagi che attaccano numerosi generi di piante. \nTra i Basidiomiceti i marciumi radicali sono provocati da:\nTra gli Ascomiceti si ricordano:\nTra gli Oomiceti si ricordano:\nBibliografia.\nM. Ferrari, A. Menta, E. Marcon, A. Monterini \"Malattie e parassiti delle piante da fiore, ornamentali e forestali\", Edagricole, 2001"}
{"id": "2386369", "revid": "7969", "url": "https://it.wikipedia.org/wiki?curid=2386369", "title": "Oliver's story", "text": ""}
{"id": "2386372", "revid": "112049", "url": "https://it.wikipedia.org/wiki?curid=2386372", "title": "Adobe air", "text": ""}
{"id": "2386373", "revid": "729019", "url": "https://it.wikipedia.org/wiki?curid=2386373", "title": "Anello di Kayser-Fleischer", "text": "\u00c8 detto anello di Kayser-Fleischer una formazione circolare bruno-verdastra che insorge alla periferia della cornea e precisamente a livello della \"membrana di Descemet\". In passato si pensava fosse dovuto a deposito di argento ma nel 1934 si dimostr\u00f2 fosse legato alla deposizione di rame nel tessuto corneale. Il nome deriva dai medici tedeschi Bernhard Kayser e Bruno Fleischer che per primi lo descrissero nel 1902 e 1903.\nIndividuazione.\nVisto che non causa sintomi, il suo ritrovamento \u00e8 spesso casuale, a seguito di indagini condotte per altri motivi medici.\nPrima che siano visibili ad occhio nudo, possono essere individuati mediante ricorso dalla lampada a fessura.\nAspetto.\nGli anelli appaiono come delle mezzelune che esordiscono a circa ore 12 nella \"membrana di Descemet\" (zona di confine tra la cornea e la sclera). Col progredire dello stato patologico altre mezzelune possono comparire a ore 6 fino al completo interessamento della membrana di Descemet a tutta circonferenza.\nCondizioni patologiche associate.\n\u00c8 caratteristico della malattia di Wilson, nella quale \u00e8 riscontrabile nel 50-62% dei pazienti con manifestazioni prevalentemente epatiche e fino al 95% dei pazienti con interessamento neurologico, pur non essendo patognomonico.\nPu\u00f2 essere presente anche in corso di malattie colestatiche croniche."}
{"id": "2386375", "revid": "36426", "url": "https://it.wikipedia.org/wiki?curid=2386375", "title": "Bastone pastorale", "text": ""}
{"id": "2386380", "revid": "151034", "url": "https://it.wikipedia.org/wiki?curid=2386380", "title": "Juan Gomez Jurado", "text": ""}
{"id": "2386387", "revid": "226458", "url": "https://it.wikipedia.org/wiki?curid=2386387", "title": "Gwythyr ap Greidawl", "text": "Nella mitologia gallese Gwythyr ap Greidawl (\"Gwythyr figlio di Greidwal\") era il rivale di Gwyn ap Nudd. \nNel racconto medio gallese \"Culhwch e Olwen\" combattono per una fanciulla di nome Creiddylad che fugge con l'amato Gwythyr, ma viene rapita da Gwyn. I due si combattono in un duello che inizia il Primo Maggio. La loro rivalit\u00e0 \u00e8 stata interpretata come la lotta tra estate e inverno."}
{"id": "2386391", "revid": "74801", "url": "https://it.wikipedia.org/wiki?curid=2386391", "title": "Circondario di Germersheim", "text": "Il circondario di Germersheim (targa GER) \u00e8 un circondario (\"Landkreis\") della Renania-Palatinato, in Germania.\nComprende 4 citt\u00e0 e 27 comuni.\nCapoluogo e centro maggiore \u00e8 Germersheim.\nStoria.\nIl circondario fu formato nel 1818.\nSuddivisione amministrativa.\nComunit\u00e0 amministrative (\"Verbandsgemeinde\").\nL'asterisco contrassegna le sedi amministrative"}
{"id": "2386393", "revid": "287204", "url": "https://it.wikipedia.org/wiki?curid=2386393", "title": "Urobilinogeno", "text": "Lurobilinogeno \u00e8 una sostanza incolore che deriva dalla trasformazione della bilirubina. La bilirubina nel fegato viene coniugata con due molecole di acido glucuronico ad opera dell'enzima glucuronil transferasi presente nel sistema microsomiale epatico, divenendo cos\u00ec bilirubina diglucuronide. La bilirubina coniugata \u00e8 idrosolubile e quindi viene secreta nella bile, giungendo cos\u00ec nell'intestino. \nNell'ileo terminale e nel colon essa viene aggredita dagli enzimi della flora batterica intestinale. In particolare la beta-glucuronidasi batterica la scinde a acido glicuronico e bilirubina, la quale viene successivamente convertita in urobilinogeno, mesobilinogeno e stercobilinogeno, che sono sostanze incolori. La maggior parte di questi viene successivamente ossidata dai batteri a urobilina, mesobilina e stercobilina, che sono sostanze colorate. Invece in presenza di alterazioni della flora intestinale la bilirubina non sarebbe adeguatamente convertita nei bilinogeni ma piuttosto ossidata a biliverdina, conferendo una colorazione verdastra alle feci.\nCirca il 20% dell'urobilinogeno viene invece riassorbito dall'intestino e passa nel circolo portale. Una parte di questo urobilinogeno viene captato dal fegato e riescreto nella bile (circolazione enteroepatica dell'urobilinogeno) mentre una piccola parte passa nel circolo sistemico e viene escreto dal rene nelle urine, dove viene ossidato a urobilina, responsabile della colorazione delle urine.\nDosaggio ed alterazioni.\nL'urobilinogeno pu\u00f2 essere dosato nelle urine utilizzando la reazione di Ehrlich: messo a contatto con questo reagente aldeidico, in ambiente acido, l'urobilina d\u00e0 infatti origine alla formazione di un colore rosso.\nAumento di urobilinogeno.\nLa misurazione dell'urobilinogeno sierico o urinario \u00e8 utile per valutare la funzione epatica e biliare. \nUn aumento dell'urobilinogeno si pu\u00f2 verificare in qualsiasi condizione che determini un aumento della produzione dello stesso (come ad esempio in caso di emolisi), sicch\u00e9 il fegato non riesce a risecernere tutto l'urobilinogeno che torna dalla circolazione epatica nella bile; o in qualsiasi condizione che determini un'incapacit\u00e0 del fegato di rimuovere adeguatamente l'urobilinogeno dal circolo portale (come nel caso di epatite o cirrosi epatica). Tuttavia questo dato non pu\u00f2 essere valutato singolarmente ma dev'essere inserito in una valutazione pi\u00f9 ampia e complessa da parte di un medico.\nDiminuzione di urobilinogeno.\nIn caso di ostruzione delle vie biliari la bilirubina non sar\u00e0 escreta nell'intestino. Di conseguenza non si former\u00e0 urobilinogeno. Le urine per contro saranno comunque scure a causa della presenza di bilirubina coniugata in circolo che viene filtrata ed escreta con le urine. Le feci per lo stesso motivo saranno poco o per nulla colorate (feci acoliche).\nUna diminuzione o assenza dell'urobilinogeno urinario pu\u00f2 essere dovuta anche all'alterazione della flora intestinale in corso di terapia antibiotica. Altre variabili che possono influenzare i livelli di urobilinogeno sono alcuni fattori, come il momento della giornata del prelievo del campione e il pH urinario."}
{"id": "2386395", "revid": "104458", "url": "https://it.wikipedia.org/wiki?curid=2386395", "title": "Trib\u00f9 romana", "text": ""}
{"id": "2386396", "revid": "226458", "url": "https://it.wikipedia.org/wiki?curid=2386396", "title": "Llawfrodedd Farchog", "text": "Nella mitologia gallese Llawfrodedd Farchog o Llawfrodedd Farfog \u00e8 un eroe gallese. \nFonti.\nIl suo nome \u00e8 citato in un paio di antichi testi gallesi. Nella Triade 46 delle Triadi Gallesi, si dice che Llawfrodedd possiede Cornillo (\"Piccolo Corno\"), una delle \"Tre Prominenti Mucche dell'Isola di Britannia\". L\"'Appendice III\" delle Triadi Gallesi cita anche il coltello di Llawfrodedd, che serviva 24 persone per un tavolo ed \u00e8 uno dei \"Tredici tesori dell'Isola di Britannia\".\nLlawfrodedd si trova anche tra gli eroi della corte di re Art\u00f9 nel racconto \"Culhwch e Olwen\" del \"Mabinogion\" (forse il racconto pi\u00f9 antico sopravvissuto) e ne \"Il Sogno di Rhonabwy\" (uno degli ultimi racconti, ma tratto da materiale antico). Llawfrodedd \u00e8 citato anche da qualche \"Gogynfeirdd\" (poeti di corte dei principi gallesi).\nCi\u00f2 che sembra probabile \u00e8 che Llawfrodedd fosse uno degli \"Uomini del Nord\", una figura del VI secolo contemporaneo di Urien Rheged e Llywarch Hen. Pu\u00f2 essere stato incluso nel materiale perduto di questi due eroi. Ma in modo simile a questi la sua storia \u00e8 stata poi fusa con quella di re Art\u00f9 e ogni altro materiale sulle sue imprese del \"Yr Hen Ogledd\" (\"Vecchio Nord\") sono andate perdute.\nEtimologia.\nIl significato del nome \"Llawfrodedd\" \u00e8 incerto. Gli epiteti \"Farchog\" (\"marchog\") e \"Farfog\" (\"barfog\") significano rispettivamente \"cavaliere\" e \"barbuto\"."}
{"id": "2386398", "revid": "1494169", "url": "https://it.wikipedia.org/wiki?curid=2386398", "title": "Hagenbach", "text": ""}
{"id": "2386399", "revid": "287204", "url": "https://it.wikipedia.org/wiki?curid=2386399", "title": "Calcio Catania 2005-2006", "text": "Questa voce raccoglie le informazioni riguardanti il Calcio Catania nelle competizioni ufficiali della stagione 2005-2006."}
{"id": "2386400", "revid": "201233", "url": "https://it.wikipedia.org/wiki?curid=2386400", "title": "Coppa America di pallavolo 1998", "text": ""}
{"id": "2386401", "revid": "201233", "url": "https://it.wikipedia.org/wiki?curid=2386401", "title": "Coppa America di pallavolo 1999", "text": ""}
{"id": "2386403", "revid": "201233", "url": "https://it.wikipedia.org/wiki?curid=2386403", "title": "Coppa America di pallavolo 2000", "text": ""}
{"id": "2386404", "revid": "201233", "url": "https://it.wikipedia.org/wiki?curid=2386404", "title": "Coppa America di pallavolo 2001", "text": ""}
{"id": "2386407", "revid": "767487", "url": "https://it.wikipedia.org/wiki?curid=2386407", "title": "Angelo Piccaluga", "text": "Carriera.\nGiocatore.\nClub.\nDopo anni di militanza in Divisione Nazionale esord\u00ec nell'appena costituita Serie A con la maglia del il 6 ottobre 1929 in -Modena (1-3), in un campionato conclusosi al 12\u00ba posto.\nHa giocato in massima serie anche con la maglia del , collezionando 50 presenze e 9 reti fra il 1934 ed il 1936 ed arrivando con la squadra nella prima stagione al 7\u00ba posto in Serie A. Concluse la sua carriera ad alto livello con la , che nella stagione 1937-1938 si piazz\u00f2 al 4\u00ba posto nel girone C della Serie C.\nNazionale.\nConta 2 presenze con la Nazionale italiana, con la quale esord\u00ec il 3 marzo 1929 in Cecoslovacchia-Italia (2-4) e disput\u00f2 l'ultima gara il 7 aprile 1929 in Austria-Italia (3-0), gare giocate nell'ambito della Coppa Internazionale che gli azzurri avrebbero poi vinto.\nAllenatore.\nNella stagione 1941-1942 ha allenato la Fiumana in Serie B.\nNella stagione 1958-1959 allen\u00f2 l'Asti. Nella stagione 1943-1944 ha allenato il Casale nel Campionato Alta Italia; dopo la fine della Seconda guerra mondiale ha allenato il Cosenza, l'Asti e la Fermana con cui vinse un campionato interregionale nel 1949/50."}
{"id": "2386410", "revid": "298055", "url": "https://it.wikipedia.org/wiki?curid=2386410", "title": "Walter Wavven", "text": ""}
{"id": "2386412", "revid": "201233", "url": "https://it.wikipedia.org/wiki?curid=2386412", "title": "Coppa America di pallavolo", "text": ""}
{"id": "2386413", "revid": "287204", "url": "https://it.wikipedia.org/wiki?curid=2386413", "title": "Quirina", "text": ""}
{"id": "2386415", "revid": "109915331", "url": "https://it.wikipedia.org/wiki?curid=2386415", "title": "Algoritmo di backoff esponenziale binario", "text": "In telecomunicazioni l'algoritmo di backoff esponenziale \u00e8 un algoritmo utilizzato nel protocollo di accesso multiplo CSMA/CD per decidere il tempo di subentro in trasmissione su mezzo condiviso da parte di una o pi\u00f9 stazioni (\"host\") trasmittenti una volta che \u00e8 stata riscontrata una collisione. L'algoritmo si applica in seguito alla ricezione della sequenza di jamming che definisce il messaggio di interruzione della trasmissione del pacchetto. \nCome \u00e8 ben noto Ethernet utilizza il protocollo CSMA/CD, cio\u00e8 il canale sul quale vengono trasmessi i frame viene condiviso da pi\u00f9 stazioni (Multiple Access) che sono in grado di vedere quando il canale \u00e8 libero o meno (rilevamento della portante o Carrier Sense) e di rilevare le collisioni (Collision Detection).\nLa caratteristica principale del protocollo CSMA/CD \u00e8 che una volta rilevata una collisione, si attende un intervallo casuale prima di ritrasmettere, questo intervallo viene calcolato ogni volta tramite l'algoritmo di backoff esponenziale.\nL'algoritmo.\nTutte le trasmissioni vengono effettuate a intervalli di 2\u03c4 (Round Trip Delay).\nCome si pu\u00f2 notare dall'algoritmo, formula_5 cresce esponenzialmente con il numero di collisioni avvenute, questo garantisce che il tempo di ritrasmissione sia minimo se le stazioni a collidere sono poche e che invece sia molto alto in caso le collisioni siano molte cio\u00e8 ci siano molte stazioni a trasmettere.\nLa scelta dell'esponente massimo 16 (limite di back-off) \u00e8 stata fatta studiando il tempo che un frame pu\u00f2 impiegare a propagarsi in un cavo di lunghezza massima e decidendo un periodo ragionevole di attesa prima di comunicare un errore di rete.\nL'algoritmo in pseudo-codice.\n if tentativo=1 // primo tentativo di ritrasmissione del frame\n then\n max:=2\n otherwise\n if tentativo &lt; limite_di_backoff\n then max:=max x2\n wait(2t x random(0,max-1))"}
{"id": "2386419", "revid": "138365", "url": "https://it.wikipedia.org/wiki?curid=2386419", "title": "Sola Aoi", "text": ""}
{"id": "2386424", "revid": "149727", "url": "https://it.wikipedia.org/wiki?curid=2386424", "title": "Landkreis Germersheim", "text": ""}
