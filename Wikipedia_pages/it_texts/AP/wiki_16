{"id": "2225738", "revid": "1714743", "url": "https://it.wikipedia.org/wiki?curid=2225738", "title": "Margherita Stewart", "text": "Biografia.\nMargaret Stewart nacque il 25 dicembre 1424 ed era la primogenita del re Giacomo I di Scozia e di Joan Beaufort, dopo di lei vennero altre cinque sorelle e due fratelli uno dei quali successe al padre come Giacomo II di Scozia.\nMatrimonio.\nMargherita fu scelta da Carlo VII di Francia come futura moglie del delfino Luigi di Valois. Fu una decisione meramente diplomatica per Carlo che lo impose al figlio, cosa che, non deve essere stata d'aiuto.\nIl matrimonio venne celebrato a Tours il 24 giugno 1436 e come, moltissimi altri, era, per l'appunto, un matrimonio politico, i due giovani erano piuttosto vicini d'et\u00e0 e non vi sono resoconti accurati circa le prime impressioni che ebbero l'uno dell'altro, le cronache riportano solo che Luigi, quando la vide il giorno prima del matrimonio, l'abbracci\u00f2 com'era di prassi.\nLa posizione politica francese era tutt'altro che solida in quegli anni tanto che, per gli standard reali, il matrimonio di Margaret e Luigi fu estremamente sobrio, tanto che i festeggiamenti furono estremamente contenuti sia nella durata che nella sostanza, impegnati nella faticosa riconquista del regno Carlo non poteva fare di pi\u00f9.\nData la giovane et\u00e0 degli sposi il matrimonio non venne subito consumato e i due vissero separatamente, Margherita continu\u00f2 i propri studi, mentre Luigi and\u00f2 con il padre per il paese procacciando sostegno in quelle regioni ancora leali alla corona. Fu durante questo viaggio che Luigi cominci\u00f2 a essere chiamato Delfino facendo mostra della propria intelligenza e forza di carattere.\nMargherita era considerata bella e con una certa abilit\u00e0 nei componimenti anche se niente di quanto venne scritto di sua mano sopravvisse alla sua morte, la sua bellezza non l'aiut\u00f2 con il marito, i rapporti coniugali erano freddi in quanto Margherita appoggiava sempre il suocero, il quale invece era in conflitto con il delfino. La principessa si sentiva isolata anche da parte della corte e ci\u00f2 le provoc\u00f2 la depressione.\nMorte.\nNella notte del 16 agosto 1445 Margherita mor\u00ec a Ch\u00e2lons-en-Champagne, qualche giorno prima si era unita a un breve viaggio compiuto dalla corte e il gran caldo del periodo unito al freddo di una stanza in cui s'era cambiata la fece ammalare di una febbre che le fu fatale.\nMargherita venne sepolta a Thouars, qualche anno dopo Luigi si rispos\u00f2 con Carlotta di Savoia da cui ebbe diversi figli fra cui l'erede Carlo VIII di Francia."}
{"id": "2225742", "revid": "1543377", "url": "https://it.wikipedia.org/wiki?curid=2225742", "title": "Lobito (municipio)", "text": "Lobito \u00e8 una municipalit\u00e0 dell'Angola appartenente alla Provincia di Benguela. Ha 805.316 abitanti (stima del 2006) ed una superficie di 3.648 km\u00b2.\nIl principale comune \u00e8 l'omonimo Lobito."}
{"id": "2225747", "revid": "144796", "url": "https://it.wikipedia.org/wiki?curid=2225747", "title": "Carlo Bianchi", "text": "Biografia.\nIl padre Mario, industriale cartario, era titolare di una cartotecnica con annessa tipografia sita in Via Villoresi 24, Milano, che produceva carta intestata, buste e sacchetti e dava lavoro ad un centinaio tra operai e impiegati. Una succursale della stessa cartotecnica era operativa a Villa Roman\u00f2, frazione del comune di Inverigo (CO) e impiegava un'altra ventina di dipendenti.\nFrequenta l'intero corso di studi presso il Collegio San Carlo di Milano dalla prima elementare alla terza Liceo Classico, diplomandosi con un anno di anticipo. Si iscrive alla facolt\u00e0 di Ingegneria presso il Regio Istituto Tecnico Superiore (poi Politecnico), sia per sua scelta personale, sia per andare incontro ai desideri della famiglia, che nel futuro vedevano in lui la continuit\u00e0 dell'azienda paterna e si laurea nel 1935.\nNegli anni dell'Universit\u00e0 si iscrive alla Federazione Universitaria Cattolica (FUCI) e partecipa assiduamente alla vita associativa presenziando ai vari Congressi Nazionali. Dopo la laurea vince per due anni una borsa di studio presso la Fondazione Carlo Erba annessa alla Regia Scuola di Ingegneria che alla fine lo indirizza alla Societ\u00e0 Siemens, dove lavorer\u00e0 per un breve periodo per passare successivamente all'azienda di famiglia. \nSi impegna attivamente nel sociale, \u00e8 presidente della FUCI maschile milanese e fonda il centro di assistenza per diseredati di Milano \"La Carit\u00e0 dell'Arcivescovo\" .\nNel gennaio del 1944 entra a far parte del CLNAI, e nello stesso periodo con Teresio Olivelli d\u00e0 vita e collabora al giornale delle Fiamme Verdi, \"Il Ribelle\". Fa anche parte dell'O.S.C.A.R., un'organizzazione fondata da don Andrea Ghetti, don Aurelio Giussani, entrambi docenti al Collegio San Carlo, don Enrico Bigatti e don Natale Motta; successivamente si unir\u00e0 Giovanni Barbareschi ancora diacono e pi\u00f9 giovane degli altri.\nL'OSCAR port\u00f2 in salvo centinaia di ebrei, politici antifascisti, renitenti alla leva della RSI e prigionieri di guerra, ricercati dai nazisti, sia accompagnandoli materialmente alla frontiera che fornendo loro documenti contraffatti.\nIl 27 aprile 1944 viene tradito da un delatore e arrestato; dopo essere stato rinchiuso nel carcere di san Vittore, viene trasferito nel campo di concentramento di Fossoli, vicino a Carpi (MO). Viene fucilato nel poligono di tiro di Cibeno (frazione di Carpi) assieme ad altri 66 detenuti politici i cui corpi vennero seppelliti in una fossa comune e furono riesumati e riconosciuti nel maggio 1945, grazie all'iniziativa personale del Dott. Angelo Bianchi Bosisio, medico, compagno di Liceo e della FUCI, amico fraterno di Carlo, che si preoccup\u00f2 di dirigere il lavoro di ritrovamento e identificazione delle salme.\nLasciava tre figli e la moglie Albertina in attesa della quarta.\nRiposa nella tomba di famiglia nel cimitero monumentale di Milano."}
{"id": "2225748", "revid": "117747206", "url": "https://it.wikipedia.org/wiki?curid=2225748", "title": "Simon Murray", "text": "Le prime esperienze.\nMurray \u00e8 nato a Leicester in una famiglia ricca di tradizioni militari. A neanche vent'anni di et\u00e0 si imbarc\u00f2 come meccanico di sala macchina su una nave mercantile destinata all'America del Sud.\nIl 22 febbraio 1960 si arruol\u00f2 nella Legione straniera francese. In Algeria raggiunse il 1\u00ba Reggimento straniero a Sidi Bel Abbes per essere assegnato alla 5\u00aa compagnia del Centro d'istruzione. Incorporato nel 2\u00ba Reggimento paracadutisti straniero, partecip\u00f2 alla repressione degli insorti algerini del Front de Lib\u00e9ration Nationale nella regione di Costantina e Orano. Il 12 febbraio 1965 si conged\u00f2 dal Corpo con il grado di sergente.\nL'uomo d'affari.\nCongedato si rec\u00f2 a Hong Kong entrando in affari nella societ\u00e0 Jardine Matheson. Nel 1982 fond\u00f2 una propria societ\u00e0 la \"Davenham Investments\", agente dei pi\u00f9 grandi gruppi come Mitsubishi e Total. Nel 1984 divenne il direttore manageriale dell'\"Hutchison Whampoa\" con sede a Hong Kong specializzata nella distribuzione, attivit\u00e0 portuali, energia e telecomunicazioni. Questa societ\u00e0 era presieduta dal magnate cinese Li Ka Shing. Dimessosi nel 1993 entr\u00f2 nella Deutsche Bank come membro del consiglio di amministrazione per la regione Pacifico e fond\u00f2 la \u201cSimon Murray &amp; associ\u00e9s\u201d.\nSimon Murray lavora essenzialmente a Hong Kong e nel Sud Est asiatico ed \u00e8 membro di pi\u00f9 consigli di amministrazioni di societ\u00e0 a vocazione internazionale come \"Vivendi\", \"Herm\u00e9s International\" e \"Usinor\". Fond\u00f2 la \"General Enterprise Management Services Limited\", specializzata in fondi di investimento orientati sulla regione Asia-Pacifico.\nNel 1978 Murray pubblic\u00f2 un'autobiografia dei suoi anni spesi come legionario intitolato: \u201c\"Legionario: un inglese nella Legione straniera\"\u201d, e nel 2002 finanzi\u00f2 un film: \u201c\"Legion of Honor\"\u201d.\nMurray \u00e8 stato nominato Commendatore dell'Ordine nazionale del merito e Commendatore dell'Ordine dell'Impero Britannico.\nTuttora \u00e8 presidente di San Marino Telecom con sede a San Marino."}
{"id": "2225755", "revid": "300067", "url": "https://it.wikipedia.org/wiki?curid=2225755", "title": "Michael Smith (cestista 1965)", "text": ""}
{"id": "2225758", "revid": "287204", "url": "https://it.wikipedia.org/wiki?curid=2225758", "title": "Nikki Andersson", "text": "Biografia.\n\u00c8 stata la \"Penthouse Pet of the Month\" nel maggio 2000. Il vero nome della Andersson \u00e8 Nikoletta Prusinszky ed \u00e8 considerata una delle pi\u00f9 famose attrici pornografiche ungheresi. Il suo debutto risale al 1996. La sua prima scena hard risale al film \"Private Gold 13 - The Pyramid 3\", girato interamente in Egitto. Nel 1997 ottiene il premio Hot d'or come migliore attrice europea per la sua interpretazione nel film \"L'enjeu du auspicable\". Durante la sua carriera di attrice, tra il 1996 ed il 2002, ha partecipato a 152 film, nei quali ha interpretato sia ruoli eterosessuali che omosessuali. Dal 2005 vive a Brescia e lavora come Disc jockey."}
{"id": "2225763", "revid": "74801", "url": "https://it.wikipedia.org/wiki?curid=2225763", "title": "Louis de La Vall\u00e9e-Poussin", "text": "Nato a Liegi il 1\u00ba gennaio 1869 da padre francese e madre belga, Louis de La Vall\u00e9e-Poussin\nopt\u00f2 successivamente per la nazionalit\u00e0 belga.\nFu allievo di Philippe Colinet e Charles de Harlez all'Universit\u00e0 di Lovanio nel biennio 1888-1890 dove ottenne, nel 1891, un dottorato in \"Lingue orientali\". Studi\u00f2 successivamente alla Sorbona di Parigi con Sylvain L\u00e9vi e Victor Henri e, all'Universit\u00e0 di Leiden, con Hendrik Kern.\nNel 1894 venne nominato professore all'Universit\u00e0 di Gand che lasci\u00f2 nel 1924 per l'avvenuta fiamminghizzazione.\nNel 1921 fonda la \"Soci\u00e9t\u00e9 Belge d'\u00c9tudes Orientales\" e, nel 1931, la rivista \"Melanges chinois et bouddhiques\".\nOrientalista di fama internazionale, era specializzato in sanscrito, p\u0101li, tibetano, cinese e avestico. Esperto di grammatica comparata, studi\u00f2 per tutta la sua vita il Buddhismo a cui dedic\u00f2 ben 324 opere.\nCon \"Bouddhisme, \u00e9tudes et materiaux\", fu il primo studioso occidentale ad affrontare il Buddhismo Vajray\u0101na.\nI suoi studi sull\"Abhidharmako\u015ba\" (Tesoro dell'Abhidharma, cinese \u963f\u6bd8\u9054\u78e8\u5036\u820d\u8ad6\u672c\u980c pinyin \"\u0100p\u00edd\u00e1m\u00f3j\u00f9sh\u00e8l\u00f9n b\u011bns\u00f2ng\", giapp. \"Abidatsumakusharon honsh\u014d\", tibetano \"Chos-mngon-pa'i mdzod\", conservato nel Canone cinese, nel \"P\u00edt\u00e1nb\u00f9\" e nel Canone tibetano nel \"Kanjur\"), opera di commento di Vasubandhu (V secolo d.C.) alla \"Mah\u0101vibh\u0101\u1e63\u0101\", riportati nei sei volumi dell\"'Abhidharmako\u015ba de Vasubandhu\" (Paris: 1923-31) lo resero famoso e sono tutt'oggi letti con grande attenzione.\nFu un eccellente studioso anche di Xu\u00e1nz\u00e0ng (\u7384\u5958, 602-664), il famoso pellegrino buddhista cinese e traduttore di testi dal sanscrito al cinese.\nTra le sue opere:"}
{"id": "2225765", "revid": "92723", "url": "https://it.wikipedia.org/wiki?curid=2225765", "title": "Chiesa di Maria Maddalena", "text": "La chiesa di Maria Maddalena (, \"Chram Marii Magdaliny\") \u00e8 una chiesa della Chiesa ortodossa russa che si trova sul Monte degli Olivi, presso l'Orto del Getsemani a Gerusalemme.\nStoria.\nLa chiesa \u00e8 dedicata a Maria Maddalena, seguace di Ges\u00f9, che secondo il sedicesimo capitolo del Vangelo di Marco per prima lo vide risorto. La chiesa, che riprende il tradizionale stile architettonico russo del XVI secolo ed include sette cupole dorate, fu edificata nel 1886 dallo zar Alessandro III di Russia, in memoria di sua madre l'imperatrice Marija Aleksandrovna.\nNella chiesa sono state sepolte le salme della granduchessa Santa Elizaveta Feodorovna, della sua consorella Varvara Jakovleva, e delle principesse Alice di Battenberg e Tat'jana Konstantinovna Romanova; quest'ultima fu badessa dell'annesso convento, fino alla morte nel 1979."}
{"id": "2225772", "revid": "300067", "url": "https://it.wikipedia.org/wiki?curid=2225772", "title": "Todd Lichti", "text": ""}
{"id": "2225779", "revid": "124417727", "url": "https://it.wikipedia.org/wiki?curid=2225779", "title": "Tabatha Cash", "text": "Ha preso parte ad oltre 90 film pornografici tra il 1992 ed il 1996.\nBiografia.\nAl di fuori del panorama della pornografia ha lavorato come presentatrice su Sky Radio in Francia, ed \u00e8 stata la star principale del film \"Ra\u00ef\" impersonando una giovane donna algerina. Nel 1993 prende parte al film \"Adolescenza perversa\", diretto da Mario Salieri con Selen e, due anni dopo, \u00e8 attrice co-protagonista nel film di Joe D'Amato \"\" che annovera, come protagonista, Rocco Siffredi. Nel 1994 le viene assegnato il premio Hot d'Or come migliore attrice pornografica europea.\nVita privata.\nDal matrimonio con Franck Vardon, che l'ha lasciata vedova nel 2014, sono nati due figli: un maschio e una femmina."}
{"id": "2225782", "revid": "287204", "url": "https://it.wikipedia.org/wiki?curid=2225782", "title": "Estelle Desanges", "text": "Biografia.\nEstelle Desanges fu scoperta dal regista Fred Coppula e cominci\u00f2 la sua carriera come attrice porno nel 1999. Ha raggiunto rapidamente le vette nel mondo della pornografia. Interpreta parti anche in film erotici ed in film per la TV. La sua fama l'ha portata a partecipare e presentare trasmissioni televisive. Dal 2001 in poi si \u00e8 ritirata gradualmente dalle scene, dedicandosi esclusivamente alla gestione di una sua discoteca e alla realizzazione di spettacoli webcam nel suo sito internet."}
{"id": "2225787", "revid": "300067", "url": "https://it.wikipedia.org/wiki?curid=2225787", "title": "Kenny Payne", "text": ""}
{"id": "2225792", "revid": "2039709", "url": "https://it.wikipedia.org/wiki?curid=2225792", "title": "Galinstano", "text": "Il galinstan o galinstano \u00e8 una miscela eutettica costituita da gallio, indio e stagno utilizzato come liquido nei termometri.&lt;br&gt;\nIl galinstano \u00e8 un marchio registrato dell'azienda tedesca \"Geratherm Medical AG\". \nCaratteristiche.\nIl nome \u00e8 un termine aplologico che deriva dalle iniziali latine dei tre metalli componenti il galinstano (gallium, indium e stannum), presenti rispettivamente nelle percentuali in peso del 68,5%, 21,5% e 10%.\nA temperatura ambiente si presenta come un liquido di colore argenteo che tende a solidificare alla temperatura di -19 \u00b0C. Grazie alla bassa tossicit\u00e0 dei suoi componenti, viene largamente utilizzato quale liquido termico: ha sostituito il mercurio nei termometri a liquido dopo che tale elemento \u00e8 stato vietato in Italia dal 3 luglio 2009 nella produzione dei termometri."}
{"id": "2225795", "revid": "169119", "url": "https://it.wikipedia.org/wiki?curid=2225795", "title": "Santuario della Madonna di Ciavanis", "text": "Il santuario della Madonna di Ciavanis \u00e8 un santuario cattolico costruito nel 1755. Dedicato alla Madonna del Carmine, \u00e8 situato a 1.880 m sul livello del mare, nella frazione di Vonzo a Chialamberto nelle valli di Lanzo.\nDescrizione.\nIl santuario \u00e8 collocato nel soleggiato \"vallone della Paglia\" ed \u00e8 accessibile attraverso un comodo sentiero con partenza dalla frazione Vonzo di Chialamberto, richiedendo circa un'ora e mezza di marcia per un dislivello di 650 metri. Il tratto finale, pi\u00f9 ripido, prevede la salita di oltre 300 scalini di pietra che conducono sul piazzale antistante la chiesa, suggestivo balcone sulla Val Grande di Lanzo.\nIl secondo sabato di luglio si svolge l'annuale festa, molto sentita nelle valli di Lanzo e con larga partecipazione di fedeli valligiani.\nLa festa viene organizzata da due coppie di scapoli detti \"Priori\" con l'aiuto dei due rettori del Santuario.\nEscursionismo.\nIl Ciavanis \u00e8 punto di partenza per varie escursioni estive, come quelle per l'Uja di Bellavarda dal colle della Paglia, la Punta Pian Spigo o il Lago del Boiret attraverso l'omonimo passo. Durante la stagione invernale invece tali mete sono consigliate solo ad esperti scialpinisti, data la ripidezza dei pendii sovrastanti il Ciavanis ed il conseguente elevato rischio di valanghe in caso di neve non assestata."}
{"id": "2225797", "revid": "125042251", "url": "https://it.wikipedia.org/wiki?curid=2225797", "title": "H.E.A.T", "text": "Gli H.E.A.T sono un gruppo hard rock svedese formatosi ad Upplands V\u00e4sby nel 2007 dall'unione dei componenti di due band, i \"Dream\" (Jona Tee, Dave Dalone, Kenny Leckremo) e i \"Trading Fate\" (Don Crash, Jimmy Jay, Eric Rivers).\nInizialmente guidata dal cantante Kenny Leckremo, poi tornato in formazione dopo l'uscita dal gruppo del cantante Erik Gr\u00f6nwall per motivi di salute.\nIl suono heavy della band \u00e8 fortemente influenzato da gruppi rock melodici del passato.\nStoria.\nLa band ha firmato un contratto con l'etichetta discografica StormVox di Peter Stormares e nel 2008 \u00e8 stato pubblicato l'album di debutto \"H.E.A.T.\"\nIl secondo album, intitolato \"Freedom Rock\", \u00e8 uscito nel 2010 con la stessa etichetta discografica.\nSono stati guest di apertura dei Toto, Sabaton e Alice Cooper, esibendosi allo Sweden Rock Festival.\nSono stati inoltre premiati con il premio \u00c5rets Nykomlingar, un premio assegnato dalla stazione radio svedese P4 Dist per il miglior nuovo artista dell'anno votato dagli ascoltatori.\nNel 2009, la band ha suonato al en Melodifestival2009, la qualificazione svedese all'annuale Eurovision Song Contest, arrivando al round finale con la canzone \"1000 miles\".\nLa band ha anche girato l'Europa aprendo concerti di Edguy nel gennaio 2009.\nIl cantante Kenny Leckremo ha lasciato la band dopo aver suonato il 27 luglio al Gr\u00f6na Lund.\nIl 21 agosto hanno dichiarato che il nuovo cantante sar\u00e0 Erik Gr\u00f6nwall e con lui hanno pubblicato il loro terzo album in studio \"Address The Nation\" uscito il 28 marzo 2012.\nIl primo singolo dall'album \u00e8 stato \"Living On The Run\".\nQuesto primo album con il nuovo cantante Erik Gr\u00f6nwall \u00e8 apparso in molti dei 10 migliori siti di musica sul web ricevendo una recensione del 98% su Melodicrock.com.\nIl 2014 ha visto il ritorno del tanto atteso nuovo album \"Tearing Down the Walls\" e nell'ottobre dello stesso anno la band \u00e8 stata protagonista dell'ultimo concerto Firefest al Rock City di Nottingham, nel Regno Unito.\nAll'inizio di ottobre 2016, il chitarrista Eric Rivers, ha annunciato la sua partenza dalla band e quasi 2 settimane dopo \u00e8 stato annunciato che l'ex chitarrista Dave Dalone lo avrebbe sostituito tornando nella band dopo la sua dipartita nel 2013.\nHanno pubblicato il loro quinto album in studio \"Into The Great Unknown\" il 20 settembre 2017, il terzo con il cantante Erik Gr\u00f6nwall. Dave Ling di Classic Rock Magazine ha pubblicato la seguente citazione nella sua recensione di quest'ultimo album: \"Hanno appena realizzato l'album pi\u00f9 completo della loro carriera\"\nIl 21 febbraio 2020 pubblicano \"H.E.A.T. II\" tornando al loro suono pi\u00f9 pesante e alle recensioni molto positive.\nIl 30 ottobre 2020 la band ha annunciato, tramite la sua pagina Facebook ufficiale, che il cantante originale Kenny Leckremo si \u00e8 unito alla band sostituendo il cantante uscente Erik Gr\u00f6nwall."}
{"id": "2225805", "revid": "22044312", "url": "https://it.wikipedia.org/wiki?curid=2225805", "title": "Bianchina Cabriolet", "text": ""}
{"id": "2225806", "revid": "125943510", "url": "https://it.wikipedia.org/wiki?curid=2225806", "title": "SMER\u0160", "text": "Lo SMER\u0160 (russo \u0421\u041c\u0415\u0420\u0428, acronimo di SMERt' \u0160pionam, russo: \u0421\u041c\u0415\u0420\u0442\u044c \u0428\u043f\u0438\u043e\u043d\u0430\u043c, \"morte alle spie\") fu il dipartimento di controspionaggio dell'Armata Rossa istituito nel 1943. Il nome \u00e8 foneticamente simile alle parole russe \"\u0441\u043c\u0435\u0440\u0447\" (smer\u010d) per tornado e \"\u0441\u043c\u0435\u0440\u0442\u044c\" (smert') per morte. Con il nome di SMERSH viene citato in alcuni libri di James Bond.\nStoria.\nLa funzione principale era quella di controllare la sicurezza nelle retrovie durante l'avanzata dell'Armata Rossa, eliminando qualsiasi minaccia proveniente dai partigiani antisovietici e da spie e sabotatori tedeschi.\nNella letteratura.\nLo SMERSH fu reso noto alla gente attraverso la serie di romanzi dello scrittore Ian Fleming, creatore del celebre personaggio di James Bond. La prima apparizione di questo preparatissimo reparto, acerrimo nemico della spia, fu proprio con il primo romanzo della serie, \"Casino Royale\", perdurando fino al settimo con \"Agente 007 - Missione Goldfinger\". Nell'ottavo romanzo, Operazione Tuono, viene semplicemente citato durante un colloquio tra Bond e un collega della CIA. Si diceva che l'organizzazione contasse su migliaia di finanziatori e stretti collaboratori sparsi da ogni parte, tra cui spie e assassini.\nGli agenti della SMERSH che Bond ha affrontato sono stati Le Chiffre, Mr. Big, Red Grant, G (Direttore dello SMERSH), Rosa Klebb e Auric Goldfinger. Nei romanzi successivi lo SMERSH diventa sempre meno importante, e non sempre viene citato. In alcuni romanzi e nei film, invece, per evitare di urtare i rapporti con l'Unione Sovietica durante il disgelo, venne sostituito da un'organizzazione totalmente fittizia, la SPECTRE."}
{"id": "2225809", "revid": "599013", "url": "https://it.wikipedia.org/wiki?curid=2225809", "title": "Jeff Sanders", "text": ""}
{"id": "2225811", "revid": "729019", "url": "https://it.wikipedia.org/wiki?curid=2225811", "title": "Gilera B300", "text": "La B300, \u00e8 un motociclo prodotto dalla Gilera, in vari allestimenti, dal 1953 al 1969.\nIl contesto.\nPrima bicilindrica stradale della Casa di Arcore, la B300 rimpiazzava la \"Nettuno\", una 250\u00a0cm\u00b3 nata nel 1946, dimostratasi di scarso successo. Il suo motore derivava dall'unione di due cilindri della \"150\" del 1952, rispetto alla quale vi erano alcune modifiche di carattere meccanico. Al modello originario, si affiancheranno, nel 1957, la pi\u00f9 potente \"Extra\" e la \"Export\", con cilindrata ridotta a 250\u00a0cm\u00b3, destinata quasi esclusivamente all'esportazione. Nel 1963 il modello verr\u00e0 complessivamente rivisto e, l'anno successivo, la gamma fu completata con la versione \"America\".\nNelle intenzioni di Giuseppe Gilera, il quale tracci\u00f2 personalmente le caratteristiche ed i limiti progettuali della nuova moto, la \"B300\" si prefiggeva di contrastare la concorrenza delle bicilindriche 250\u00a0cm\u00b3 realizzate da Parilla, Benelli e MotoBi, per\u00f2 proponendo una moto meno sportiva e pi\u00f9 adatta all'utilizzo turistico e lavorativo, con un prezzo particolarmente contenuto. Fu posta in vendita alla modica cifra di 318.000 Lire, potendo cos\u00ec competere commercialmente anche con la monocilindrica Moto Guzzi Airone che, in quegli anni, dominava il mercato italiano delle quarto di litro.\nIl motore venne approntato all'insegna dell'economia e della semplicit\u00e0, riutilizzando il pi\u00f9 possibile componenti gi\u00e0 in produzione ed evitando raffinatezze tecniche destinate a far lievitare i costi. La scelta di fondo fu quella di accoppiare due motori a quattro tempi, del tipo progettato nel 1948 da Piero Remor, poco prima del suo clamoroso divorzio con la Gilera.\nNe risult\u00f2 un veicolo fragile, il cui propulsore mostrava numerose pecche funzionali, piccole e grandi, a cominciare dai vari trafilaggi e difficolt\u00e0 di carburazione, per finire con i problemi di raffreddamento e la congenita debolezza di banco.\nL'immediato successo di vendite, molte delle quali dovute a forniture pubbliche per le polizie municipali, si rivel\u00f2 un vero \"boomerang\" economico per la Gilera, a causa del costante ritorno in fabbrica di esemplari per sostituzioni e riparazioni in garanzia, talmente numerose da disturbare il normale andamento della produzione di serie. Purtuttavia, dato il prezzo conveniente, la \"B300\" ebbe una buona diffusione e rimase in listino per oltre 15 anni.\nAneddoti.\nDurante la presentazione al Salone del ciclo e motociclo di Milano, la povert\u00e0 costruttiva e di allestimento della \"B300\" venne notata anche da Carlo Guzzi che, rivolgendosi all'amico Giuseppe Gilera, con la solita ironia, disse: \u00ab\"Brao Pepin; de men de insc\u00ec te pudevet minga metegh denter\"\u00bb (Bravo Giuseppe, meno di cos\u00ec non potevi metterci dentro)."}
{"id": "2225812", "revid": "117946120", "url": "https://it.wikipedia.org/wiki?curid=2225812", "title": "Vonzo", "text": "Vonzo \u00e8 una frazione del comune di Chialamberto, nella citt\u00e0 metropolitana di Torino. Fino al 1831 fu un comune autonomo.\nGeografia fisica.\n\u00c8 situato a 1231 m sul livello del mare su un altopiano morenico nelle valli di Lanzo.\nStoria.\nNel XVIII secolo era un comune autonomo con circa 40 famiglie residenti il quale, nel 1831, fu aggregato insieme a Mottera al comune di Chialamberto. Il piccolo centro abitato ha mantenuto l'aspetto dell'epoca.\nLuoghi di interesse.\nNel territorio si trovano luoghi di interesse come il \"Roc delle masche\" o i \"Castej d'le Rive\", particolari fenomeni erosivi ai quali il CAI di Lanzo ha dedicato l'allestimento di un sentiero didattico. Inoltre \u00e8 punto di partenza per varie escursioni tra le quali la salita al Santuario del Ciavanis e alla Bellavarda."}
{"id": "2225813", "revid": "767487", "url": "https://it.wikipedia.org/wiki?curid=2225813", "title": "Jersey (indumento)", "text": "Il Jersey \u00e8 una maglietta a maniche lunghe, che si indossa sopra la canottiera (o il torso nudo) e sotto il maglione, spesso realizzata in tessuto Jersey o in cotone.\nSebbene inizialmente la Jersey fosse solo la maglietta realizzata in tale tessuto, il termine attualmente indica tutte le maglie a maniche lunghe.\nStoria.\nLa prima attrice a far entrare nella moda le magliette Jersey fu Lillie Langtry."}
{"id": "2225814", "revid": "1226", "url": "https://it.wikipedia.org/wiki?curid=2225814", "title": "Odissea nello spazio (serie)", "text": "Odissea nello spazio \u00e8 una serie fantascientifica composta da due racconti, quattro romanzi e due pellicole cinematografiche, creata tra il 1948 e il 1997, soprattutto per opera dello scrittore Arthur C. Clarke e del regista Stanley Kubrick. "}
{"id": "2225816", "revid": "767487", "url": "https://it.wikipedia.org/wiki?curid=2225816", "title": "Albert Meister", "text": "Ricercatore presso l'\u00c9cole des Hautes \u00c9tudes en Sciences Sociales, \u00e8 stato uno dei pi\u00f9 autorevoli e qualificati studiosi della teoria e delle esperienze autogestite.\nBiografia.\nNel corso dei suoi studi e della sua formazione si occupa di comunit\u00e0 lavorative, di gruppi residenziali, di associazioni rurali e di altre realt\u00e0 delimitate; studia i programmi di sviluppo regionali e locali, collaborando in Italia al decentramento regionale ispirato da Adriano Olivetti, sino a orientarsi gradualmente verso lo studio di trasformazioni di scala nazionale e continentale. Nel corso di questo spostamento/approfondimento dal micro al macro, arriva ad indagare il sistema dell'inflazione come dinamica transnazionale.\nTra le sue opere pi\u00f9 importanti sono: \"L'Afrique peut-elle partir?\" (1966), \"O\u00f9 va l'autogestion yougoslave?\" (1970), \"L'inflation creatrice\" (1975), \"L'autogestion en uniforme\" (1981). Scrisse spesso sotto pseudonimo, firmando con altri nomi (A. Sigolfa, C. Sniffe-Neef, Nepeutze, Gustave Joyeux sono alcuni dei suoi nomi) soprattutto gli articoli pubblicati sulla rivista \"Le Fou parle\" di cui \u00e8 uno dei fondatori. Muore a 54 anni, il 6 gennaio del 1982 a Kyoto, dove aveva iniziato ad occuparsi di scultura e a disegnare.\nSotto il Beaubourg.\n\"Sotto il Beaubourg\" \u00e8 il racconto-divertissement-testimonianza dello scopritore della \"contrazione molecolare tangenziale\" Gustave Auffelpin, pseudonimo con cui il sociologo Albert Meister firm\u00f2 questo scritto.\nIl 15 dicembre del 1976 quando a Parigi, in Francia, viene inaugurato l'emblema della Cultura del Centre Pompidou, si inaugura contemporaneamente, ma nella forma di una grande assemblea generale, l'altro centro per un'altra cultura, l'altra faccia della medaglia, in un edificio che varca specularmene lo spazio sotterraneo del Beaubourg\\Pompidou, col nome-non nome di \"Sotto il Beaubourg\". Grazie alla scoperta della \"contrazione molecolare tangenziale\" di Gustave Affeulpin, l'oscurit\u00e0 della terra si contrae e apre in 7 milioni di metri cubi volatilizzati, che costituiscono l'enorme spazio bucato in cui si avviluppa e prende vita questo luogo di mitopoiesi che non vuole essere n\u00e9 presentarsi come un museo n\u00e9 come centro per l'arte, ma come un vero mondo im-possibile che prende vita in un'utopia realizzata sotto i nostri piedi. 54 piani \"sono stati destinati alla cultura, cio\u00e8 alla cultura che vorrete fare voi, perch\u00e9 non c'\u00e8 qui alcuna definizione aprioristica di cultura n\u00e9 alcun potere per imporne una, io stesso non so con precisione cosa significhi cultura\"."}
{"id": "2225820", "revid": "599013", "url": "https://it.wikipedia.org/wiki?curid=2225820", "title": "Byron Irvin", "text": ""}
{"id": "2225823", "revid": "123072587", "url": "https://it.wikipedia.org/wiki?curid=2225823", "title": "Waking the Demon", "text": "Waking the Demon \u00e8 una canzone dei Bullet for My Valentine, nonch\u00e9 terzo singolo estratto dal loro album \"Scream, Aim, Fire\".\nVideo musicale.\nIl videoclip \u00e8 stato scritto e diretto da Max Nichols (figlio del regista Mike Nichols).\nEsso comincia con un teenager metallaro (notare la maglietta degli Iron Maiden da lui indossata e varie foto del chitarrista Jimmy Page nel suo armadietto) che subisce atti di prepotenza da un branco di bulli, il cui leader sembra stare con la ragazza che aiuter\u00e0 il ragazzo metallaro nel suo intento. Il ragazzo viene tormentato con dispetti e violenze di ogni genere, sia in classe che in bagno e nello spogliatoio. Nel frattempo, su un calendario che tiene appeso nel suo armadietto, segna le date del mese giorno per giorno, finch\u00e9 non arriva al ventottesimo sotto il quale \u00e8 scritto \"Full Moon\" (\"Luna Piena\"), che tra l'altro cerchia con un pennarello rosso.\nVerso la sera del 28 del mese, quando comincia a far buio, il ragazzo giunge nei pressi di un bosco dove il leader della gang si incontra solitamente con la sua ragazza, trovandolo solo ad aspettarla. A quel punto, il metallaro gli scaglia contro una \"paintball\" (ossia un gavettone al frullato come quello che gli era stato svuotato in testa in classe), imbrattandogli il retro dell'automobile; appena lo vede, il bullo comincia ad inseguirlo nel bosco, dove nel frattempo \u00e8 fuggito il metallaro.\nDopo un breve inseguimento il ragazzo cade per terra, alza lo sguardo al cielo e vede la luna piena spuntare da dietro le nubi: i suoi occhi divengono pertanto rossi e si trasforma in un licantropo. Appena il bullo lo raggiunge, viene immediatamente aggredito ed ucciso dal mostro, il quale ottiene la vendetta tanto agognata: nelle scene che seguono si vede il sangue grondare dalle possenti zampe e dai denti acuminati del lupo mannaro, ed in seguito la foto del bullo affissa vicino agli armadietti della scuola, con sotto la scritta \"missing\" (\"scomparso\").\nVerso la fine del video il ragazzo, tornato a scuola, viene nuovamente preso di mira da un componente dello stesso gruppo di bulli, che ha preso il posto del precedente leader e persino la stessa fidanzata. Il bullo fa cadere di mano i libri al metallaro, il quale, dopo averli raccolti, apre l'armadietto e riprende a segnare le date con un ghigno malefico; infine, mentre osserva i bulli con il loro nuovo capo andarsene, la ragazza si volta sorridendo verso di lui, e per un istante si notano gli occhi di lei diventare rossi (come il ragazzo durante la sua mostruosa trasformazione). Viene fatto intendere, dunque, che la ragazza in realt\u00e0 sia la compagna del metallaro e che lo aiuti nella sua vendetta attirando i bulli nel bosco nelle notti di luna piena."}
{"id": "2225826", "revid": "1522738", "url": "https://it.wikipedia.org/wiki?curid=2225826", "title": "Hadash", "text": "Hadash (, lett. \"Nuovo\"), acronimo dell'ebraico haHazit haDemokratit leSHalom veleShivyon (in italiano Fronte Democratico per la Pace e l'Uguaglianza; ; ) \u00e8 un partito politico israeliano di sinistra.\nStoria.\nHadash nasce nel 1977 dall'unione del Partito Comunista di Israele (Rakah) con parte del movimento delle Pantere Nere e altri gruppi di sinistra. All'interno di Hadash, il PC di Israele mantiene uno status autonomo.\nIl partito si definisce \"arabo-ebraico\": sebbene la maggioranza dei suoi leader ed elettori siano arabi israeliani, ha permanentemente e simbolicamente mantenuto una rappresentanza ebraica tra i suoi membri e nelle liste elettorali.\nNel 2015 d\u00e0 vita, insieme ai partiti arabi Balad, Lista Araba Unita e Ta'al, alla Lista Comune, nata per permettere a tutte e 4 le formazioni di superare la soglia di sbarramento, appena alzata al 3.25% anche per tentare di escludere la rappresentanza araba dalla Knesset.\nIdeologia.\nIl partito si definisce non-sionista e supporta la politica dei \"due popoli-due stati\". Sostiene l'evacuazione di tutti gli insediamenti israeliani e l'abbandono dei Territori occupati dopo la Guerra dei sei giorni a favore della creazione di uno Stato palestinese. Sostiene inoltre il diritto al ritorno o la compensazione per i rifugiati palestinesi e persegue la cooperazione arabo-ebraica e il superamento di ogni discriminazione su base etnica in Israele.\nLa piattaforma politica si basa inoltre sulla difesa dei diritti dei lavoratori, sullo sviluppo dei servizi sociali, sulle garanzie democratiche, sull'eguaglianza tra i sessi e sulla protezione dell'ambiente.\nHadash non disdegna la collaborazione coi partiti sionisti per il miglioramento della qualit\u00e0 della vita della minoranza araba in Israele e per la realizzazione della sua agenda politica. Ci\u00f2 ha portato, ad esempio, ad un appoggio esterno al governo guidato da Yitzhak Rabin nel 1992."}
{"id": "2225829", "revid": "38120", "url": "https://it.wikipedia.org/wiki?curid=2225829", "title": "Coppa Chiasso", "text": "La Coppa Chiasso fu il primo torneo calcistico disputato in Canton Ticino (Svizzera). Di essa vennero disputate tre edizioni, dal 1906 al 1908, l'ultima delle quali partor\u00ec il primo derby della storia tra Milan e Inter. Le due squadre milanesi, infatti, si trovarono di fronte in finale: vinsero 2-1 i rossoneri.\nIdeatore della Coppa Chiasso fu la compagine cittadina, il Chiasso, con l'intento di propagandare uno sport che stava pian piano acquisendo popolarit\u00e0. Per acquistare la Coppa fu indetta una colletta fra la popolazione che frutt\u00f2 circa duecento franchi dell'epoca. Tutte le edizioni si disputarono al \"Campo del Gas\", conosciuto anche come \"Campo della Giovannina\".\nIl tabellino del primo derby milanese.\nNon \u00e8 sicuramente impresa facile risalire al primo storico tabellino del derby di Milano. Gli articoli dell'epoca sono scarni di dati.\nSecondo il settimanale \"La Lettura Sportiva\" di Milano (numero 42 del 25 ottobre 1908) l'arbitro fu Meazza dell'Unione Sportiva Milanese, mentre il punto dell'Inter fu segnato da Du Ch\u00eane De Verve. Citato tra gli interisti pure Schuler. Nessun accenno ai giocatori milanisti. Il primo tempo si sarebbe concluso col risultato di 2-0 per il Milan.\nIl libro \"Chiassottanta\", edito dal FC Chiasso nel 1985 per celebrare gli ottant'anni di vita del club, dedica all'avvenimento una pagina speciale nella quale sono riportate le presunte formazioni. Il Milan si schier\u00f2 con: Radice; Glaser, Sala; Bianchi, Steltzer, Meschia; Lana, M\u00e4dler, Forlano, Leich, Colombo. L'Inter rispose con: Campelli, Fronte, Zoller, Yenni, Fossati, Stebler, Capra, Peyer, Peterly, Aebi, Schuler. Le reti milaniste sarebbero state segnate da Lana nel primo tempo e da Forlano nella ripresa, con Peyer a siglare il momentaneo pareggio interista ancor prima del riposo. Arbitro il bellinzonese Bollinger. Purtroppo il libro non riporta la fonte da cui sono state prese queste informazioni.\nNella pubblicazione di Enrico Tosi \"Milan-Inter, storia e gloria del derby di Milano\", edito nel 1998, sono confermati la formazione e i marcatori del Milan. Non si fa alcun accenno alla formazione interista."}
{"id": "2225830", "revid": "97701", "url": "https://it.wikipedia.org/wiki?curid=2225830", "title": "HaHazit haDemokratit leSHalom veleShivyon", "text": ""}
{"id": "2225834", "revid": "599013", "url": "https://it.wikipedia.org/wiki?curid=2225834", "title": "Anthony Cook", "text": ""}
{"id": "2225837", "revid": "339392", "url": "https://it.wikipedia.org/wiki?curid=2225837", "title": "Navi maggiori", "text": ""}
{"id": "2225838", "revid": "253269", "url": "https://it.wikipedia.org/wiki?curid=2225838", "title": "Juan Belmonte", "text": "Biografia.\nSoprannominato \"el Pasmo de Triana\", ossia \"la meraviglia (o \"lo stupore\") di Triana\" (un quartiere di Siviglia), la sua carriera si svilupp\u00f2 tra il 1913 e il 1936, quando si ritir\u00f2 definitivamente dopo aver gi\u00e0 abbandonato l'attivit\u00e0 due volte, nel 1922 e nel 1934. Nel 1919 fu il protagonista di ben 109 corride, una cifra record che non fu superata per alcuni decenni.\nAssieme a Joselito e a Rodolfo Gaona fu uno dei grandi interpreti dell'et\u00e0 dell'oro del \"toreo\". La sua rivalit\u00e0 con Joselito, protrattasi fino al 1920, anno in cui quest'ultimo perse tragicamente la vita, fece s\u00ec che la popolarit\u00e0 del \"toreo\" toccasse cime mai raggiunte prima nella societ\u00e0 spagnola.\nFu tra gli amici toreri di Ernest Hemingway, che lo cita in \"Fiesta\" e ancora in \"Morte nel pomeriggio\".\nMor\u00ec suicida poco prima di compiere il settantesimo anno d'et\u00e0, l'8 aprile 1962. Nonostante ci\u00f2 fu permessa la sua sepoltura al Cimitero di San Fernando a Siviglia (normalmente \u00e8 proibito secondo la religione cattolica)."}
{"id": "2225839", "revid": "339392", "url": "https://it.wikipedia.org/wiki?curid=2225839", "title": "Navi minori (nautica)", "text": ""}
{"id": "2225861", "revid": "599013", "url": "https://it.wikipedia.org/wiki?curid=2225861", "title": "John Morton (cestista)", "text": ""}
{"id": "2225862", "revid": "1884099", "url": "https://it.wikipedia.org/wiki?curid=2225862", "title": "Camerana", "text": "Camerana (\"Camran-a\" in piemontese) \u00e8 un comune italiano di 590 abitanti della provincia di Cuneo in Piemonte.\nIl comune faceva parte della comunit\u00e0 montana Alta Langa e Langa delle Valli Bormida e Uzzone.\nGeografia fisica.\nIl territorio del comune risulta compreso tra i 350 e i 777 metri sul livello del mare. \nL'escursione altimetrica complessiva risulta essere pari a 427 metri.\nSociet\u00e0.\nEvoluzione demografica.\nIl comune di Camerana ha fatto registrare nel censimento del 1991 una popolazione pari a 772 abitanti. Nel censimento del 2001 ha fatto registrare una popolazione pari a 723 abitanti, mostrando quindi nel decennio 1991 - 2001 una variazione percentuale di abitanti pari al -6,35%.\nGli abitanti sono distribuiti in 314 nuclei familiari con una media per nucleo familiare di 2,30 componenti.\nOccupazione\nRisultano insistere sul territorio del comune 4 attivit\u00e0 industriali con 107 addetti pari al 54,04% della forza lavoro occupata, 12 attivit\u00e0 di servizio con 31 addetti pari al 15,66% della forza lavoro occupata, altre 22 attivit\u00e0 di servizio con 47 addetti pari al 23,74% della forza lavoro occupata e 5 attivit\u00e0 amministrative con 13 addetti pari al 6,57% della forza lavoro occupata.\nRisultano occupati complessivamente 198 individui, pari al 27,39% del numero complessivo di abitanti del comune.\nRicorrenze.\nSan Rocco 16 agosto\nSant'Antonio 17 gennaio\nGeografia antropica.\nFrazioni.\nLe frazioni di Camerana sono:\nAlbaretti, Artime', Barbei, Brescianotti, Campolungo, Carro, Casa Rodolo Casa Nuova, Case Benevento, Case Bormida, Case Bricot, Cassoni, Castagnetti, Costa, Costabella, Garelli, Gaudini, Isole, Monte, Moretti, Novelli, Pasiotti, Rocchette, Rocchezza, Salvetti, San Giovanni Belbo, Scraveizi, Spagnoli, Villaretti, casa Colombera, Casa Noceto, Casa Vigna, Cascina Airoli, Cascina Arzifel, Cascina Baste', Cascina Beltramo, Cascina Borgonuovo, Cascina Ghiset, Cascina Maranzano, Cascina Murollungo, cascina Nozzoni, Cascina Pallareta, Cascina Riposo, cascina Scaffe, Cascina Tagliarino, Case Beltramo e Case Monteso."}
{"id": "2225864", "revid": "1718925", "url": "https://it.wikipedia.org/wiki?curid=2225864", "title": "Val di Sole", "text": "La Val di Sole (\"Valdes\u00f3l\" in solandro) \u00e8 una valle in Trentino, situata nella parte nord-occidentale della provincia autonoma di Trento, fra il gruppo delle Dolomiti di Brenta e il gruppo dell'Adamello a sud e la Catena delle Maddalene e il gruppo Ortles-Cevedale a nord. Dal punto di vista amministrativo essa appartiene alla Comunit\u00e0 della Valle di Sole, una delle comunit\u00e0 di valle istituite in provincia nel 2010. La Val di Sole e l'adiacente Val di Non sono anche note come le \"valli del Noce\", essendo entrambe attraversate dal torrente Noce.\nEtimologia.\nIl nome non ha alcuna relazione con il sole come astro n\u00e9 con eventuali antichi culti solari. Secondo Quirino Bezzi l'etimologia del toponimo \"Sol\" va fatta probabilmente risalire alla divinit\u00e0 celtica delle acque Sulis che i romani identificavano con Minerva. Ci\u00f2 sarebbe corroborato dall'esistenza ancora oggi in valle, a Peio e a Rabbi, di fonti di acque termali. Queste fonti sono considerate terapeutiche per il sollievo procurato contro ogni tipo di malessere, essendo, infatti, ricche di zolfo e carbonio con effetti diuretici, ematici e linfatici.\nA partire dal Basso Medioevo \u00e8 inoltre attestato nelle cancellerie austriache l'esonimo tedesco \"Sulzberg\" (talora \"Sulztal\"), dalla stessa origine etimologica.\nGeografia.\nLa val di Sole \u00e8 situata nella parte nord-occidentale della provincia, lungo l'alto corso del torrente Noce. La valle \u00e8 attorniata da diversi gruppi montuosi e catene alpine di grande rilevanza: il gruppo Ortles-Cevedale a nord, il gruppo del Brenta e l'Adamello-Presanella a sud; queste sono le principali catene montuose che racchiudono la valle. Sul corso del Noce si innestano diversi torrenti e corsi d'acqua minori come il \"Noce Bianco\", la \"Vermigliana\" il \"Meledrio\" ed il \"Rabbi\u00e9s\".\nIl comprensorio solandro si sviluppa su una superficie di circa 610\u00a0km\u00b2 e conta una popolazione residente di circa 15\u00a0000 persone. L'economia dell'alta valle si basa soprattutto sul turismo, sia estivo che invernale, in particolare nei centri di Peio, Passo del Tonale, Folgarida e Marilleva, ma, soprattutto in estate, anche di Rabbi. Altre risorse importanti sono la zootecnia e lo sfruttamento forestale. Nei comuni pi\u00f9 bassi, che godono di un clima meno rigido, \u00e8 molto diffusa la coltivazione di alberi da frutto. Principalmente vengono coltivati il melo e il ciliegio, come nella vicina Val di Non.\nIl capoluogo della val di Sole \u00e8 il borgo di Mal\u00e9, situato nella parte centrale della valle e rappresentante un punto di riferimento per l'intera economia e attivit\u00e0 della valle. Percorrendo la valle si incontrano tredici comuni compresi quelli di Rabbi e Peio, che si trovano in due valli laterali.\nCultura.\nCucina.\nTipici della cucina solandra sono: la torta di patate, la minestra d'orzo, gli gnocchi di nosline (\"Silene vulgaris\") o di comede (\"Chenopodium bonus-henricus\"), la minestra di fregolotti. Peculiare era, fino al secolo scorso, la torta di \"coloster\" (il \"coloster\" \u00e8 il latte della mucca che ha appena partorito). Dolce caratteristico della vallata \u00e8 la torta di frigolotti. Tra i formaggi emerge il casolet.\nInfrastrutture e trasporti.\nLa Val di Sole \u00e8 raggiungibile attraverso le seguenti vie stradali:\nDa Trento sale inoltre la linea ferroviaria Trento-Mal\u00e9-Mezzana, inaugurata nel 1964 in sostituzione della preesistente tranvia che attraversa interamente la Val di Non e risale la Val di Sole raggiungendo il capoluogo Mal\u00e9; nell'anno 2003 il percorso \u00e8 stato prolungato fino alla stazione turistica di Marilleva portando a termine il progetto Dolomiti Express = Treno + Sci. Partendo dalla stazione di Trento si arriva a Daolasa o Marilleva. Questi sono anche punto di partenza di grandi comprensori sciistici; infatti, grazie alla stazione intermodale fune-rotaia di Daolasa si pu\u00f2 arrivare direttamente sulle piste da sci di Folgarida-Marilleva anche in treno e da qui raggiungere con gli sci ai piedi le stazioni sciistiche di Madonna di Campiglio e Pinzolo per un totale di 150\u00a0km di piste servite da 63 impianti a fune.\nSport.\nLa valle ha ospitato manifestazioni sportive di rilevanza mondiale. Nel 1993 sulle acque del torrente Noce si sono svolti i campionati mondiali di canoa e kayak. Nel 1999 si sono svolti sulle nevi delle stazioni sciistiche della valle i campionati del mondo di snowboard. Dal 2008, nella localit\u00e0 di Commezzadura, nei mesi estivi, si svolgono gli allenamenti dei campionati del mondo di downhill in concomitanza con quelli di cross country. Solo per questa tappa si svolgono inoltre i mondiali monotappa di four-cross su una pista vicina a quella di downhill. \nIl comprensorio sciistico della valle ha ospitato varie tappe della Coppa del Mondo di sci di fondo."}
{"id": "2225866", "revid": "547992", "url": "https://it.wikipedia.org/wiki?curid=2225866", "title": "Massimo Giletti", "text": "Ha esordito come giornalista nel 1988 nella redazione di \"Mixer\" e come conduttore televisivo negli anni '90 presentando i contenitori di Rai 2 \"Mattina in famiglia\", \"Mezzogiorno in famiglia\" e \"I fatti vostri\". Dal 2002 diviene uno dei volti pi\u00f9 noti di Rai 1, con la conduzione per due anni di \"Casa Rai 1\". Dal 2004 al 2017 ha condotto il contenitore domenicale \"L'Arena\". Nel 2008 si \u00e8 dimesso dall'Ordine dei giornalisti a seguito del quarto procedimento disciplinare per commistione tra attivit\u00e0 giornalistica e pubblicit\u00e0, infatti il codice deontologico vieta ai giornalisti di fare promozione per non venire meno ai requisiti di neutralit\u00e0 della professione. Nel 2014 l'Ordine dei Giornalisti del Piemonte lo ha riaccolto con delibera del 24 febbraio e gli ha riconsegnato la tessera di giornalista. Nel 2017, in seguito alla soppressione de \"L'Arena,\" lascia la Rai e passa a LA7 dove conduce il talk \"Non \u00e8 l'Arena\". Dal 2020 \u00e8 anche conduttore radiofonico su RTL 102.5.\nBiografia.\nNasce a Torino da una famiglia di proprietari di un'azienda tessile (la Giletti SpA) biellese che ha sede a Ponzone di Trivero e della quale nel 2020 diviene presidente dopo la morte del padre Emilio, ex-pilota automobilistico . Nel capoluogo piemontese dopo il liceo classico Massimo D'Azeglio si iscrive a Giurisprudenza laureandosi con 110 e lode. Dopo un breve periodo a Londra e nell'azienda di famiglia sceglie la strada del giornalismo, iniziando nel 1988 una collaborazione con Giovanni Minoli nella redazione del programma televisivo \"Mixer\", dove rimane per circa sei anni.\nAnni 1990.\nTrasferitosi definitivamente a Roma, dal 1994 inizia la sua attivit\u00e0 di conduttore, presentando per due anni il programma \"Mattina in famiglia\" su Rai 2. In questi due anni conduce anche \"Mezzogiorno in famiglia\" insieme a Paola Perego. Dal 16 settembre 1996 conduce \"I fatti vostri\", un altro programma di successo di Rai 2.\nAffiancato da settembre 1997 da Stefania Orlando e Paolo Mengoli, conduce il programma fino alla stagione 2000/2001, per poi farvi brevemente ritorno dall'aprile al giugno 2002. Dal 1996 al 2000 \u00e8 uno dei volti principali della maratona benefica \"Telethon\" su Rai 1.\nA cavallo tra gli anni novanta e duemila conduce \"Il lotto alle otto\" e il 10 luglio 2002 presenta lo show \"La grande occasione\", insieme a Valeria Mazza.\nAnni 2000.\nL'11 dicembre 2000 dall'Auditorium del Foro Italico di Roma conduce con Ela Weber la cerimonia di premiazione del FIFA World Player 2000, durante la quale premia Maradona e Pel\u00e9 come \"Migliori calciatori del secolo\". Nel 2002, dopo otto anni passati principalmente su Rai 2, si trasferisce definitivamente su Rai 1 dove per quindici anni \u00e8 uno dei principali conduttori. Dallo stesso anno conduce l'evento benefico \"Una voce per Padre Pio\", del quale \u00e8 conduttore fino al 2015. Dal 16 settembre 2002 al 28 maggio 2004 conduce il programma pomeridiano di Rai 1 \"Casa Raiuno\" per due stagioni, mentre nell'estate 2003 presenta un'edizione del variet\u00e0 di prima serata \"Beato tra le donne\".\nNella stagione 2004/2005 conduce il contenitore domenicale di Rai 1 \"Domenica in\" insieme a Mara Venier e Paolo Limiti. Dal settembre 2005, anno in cui la trasmissione \u00e8 stata suddivisa in diverse fasce, \u00e8 al timone del segmento \"L'Arena\", talk-show ideato con la collaborazione di Cesare Lanza e che Giletti condurr\u00e0 ininterrottamente fino al 2017. Nella primavera 2007 conduce \"Sanremo dalla A alla Z\", di cui sar\u00e0 alla guida anche l'anno successivo . Il successivo 25 giugno presenta \"Miss Italia nel mondo\" insieme a Eleonora Daniele, che torner\u00e0 a condurre nel 2010 assieme a Cristina Chiabotto . \nIl 21 luglio 2008 ricopre il ruolo di giurato nella puntata pilota di \"Ciak... si canta!\", condotto da Eleonora Daniele e Nino Frassica prima, e da Pupo e Emanuele Filiberto di Savoia in seguito, del quale sar\u00e0 giurato fino al 2010 assieme a Lamberto Sposini, Michele Cucuzza e Fabrizio Frizzi.. \nNelle estati del 2009 e del 2010 conduce le serate di \"Mare latino\" in seconda serata su Rai 1\nAnni 2010.\nIl 25 dicembre 2010 e il 24 dicembre 2011 conduce da Assisi la serata \"Buon Natale con Frate Indovino\" su Rai 1. Conduce successivamente \"Le note degli angeli\" e il \"Concerto della Banda Musicale della Guardia di Finanza\".\nIl 14 aprile 2012 conduce la serata \"Avevo un cuore che ti amava tanto\", in memoria di Mino Reitano con ospiti Gianni Morandi e Massimo Ranieri. In estate presenta nuovamente \"Una voce per Padre Pio\" e il suo spin-off \"Una voce per Padre Pio nel mondo\". Sempre in estate conduce in seconda serata su Rai 1 \"I nostri Angeli\" e il documentario \"Tashakkor \u2013 Grazie Ragazzi\". Nell'autunno 2012 conduce in prima serata lo show \"I grandi della musica\", programma di 4 puntate da lui ideato, con la partecipazione di ospiti del mondo della musica e dello spettacolo.\nAl termine della stagione 2012/2013 \"L'Arena\" viene premiata con il Premio Regia televisiva. Dalla stagione 2013/2014 il programma si stacca da \"Domenica in\", divenendo programma a s\u00e8 e concentrandosi meno su temi d'intrattenimento e maggiormente su fatti di cronaca e politica. Nel dicembre 2014 torna, dopo 14 anni, a guidare la maratona benefica \"Telethon\" insieme a Fabrizio Frizzi, Cristina Parodi, Paolo Belli e Flavio Insinna.\nIl 6 e il 13 luglio 2015 in seconda serata presenta su Rai 1 il programma televisivo \"I duellanti\". L'11 dicembre \u00e8 il presentatore in prima serata su Rai 1 del gal\u00e0 \"Andrea Bocelli - Il mio cinema\" con la partecipazione di Sophia Loren. Dal 5 giugno 2016 conduce su Rai 1 \"Una domenica da leoni\", spin-off de \"L'Arena\", in onda nella fascia pomeridiana.\nNell'autunno del 2016 conduce due spettacoli musicali in prima serata: il 10 settembre \"Zucchero-Partigiano Reggiano\" e il 24 settembre e il 1\u00ba ottobre \"Viva Mogol!\", tornando per l'ultima volta al timone de \"L'Arena\".\nIl passaggio a La7.\nIl 2 agosto 2017, dopo quasi trent'anni trascorsi in RAI, viene annunciato il suo passaggio a LA7 per condurre \"Non \u00e8 l'Arena\", nuovo talk in onda dal 12 novembre ogni domenica sera, naturale erede de L'Arena. Ha condotto diversi speciali del programma, tra cui \"Abbattiamoli\", un reportage dedicato interamente alle stragi di Cosa nostra, e \"Corleone il potere e il sangue\", contro la mafia di Tot\u00f2 Riina e la politica nazionale che lo aveva spalleggiato. Dalla quinta edizione \"Non \u00e8 l'Arena\" si sposta al mercoled\u00ec sera, invertendosi con Atlantide di Andrea Purgatori, salvo poi tornare dopo pochi mesi all'abituale collocazione domenicale.\nDall'ottobre 2021 inizia anche una collaborazione con l'emittente siciliana \"Video Mediterraneo\", dove il venerd\u00ec nel notiziario delle 13:30 conduce la rubrica \"Il punto di Massimo Giletti\", dedicata a temi di cronaca, politica o attualit\u00e0.\nAttivit\u00e0 radiofonica.\nDal 25 settembre 2020 conduce assieme a Luigi Santarelli e Stefania Iodice il programma radiofonico \"Giletti 102.5\", in onda su RTL 102.5 e RTL 102.5 TV ogni venerd\u00ec mattina alle 8.00 al posto di Non Stop News - Raccontami, storico contenitore mattutino condotto per 13 anni da Bruno e Federico Vespa.\nil 31 agosto 2021 \u00e8 tra i conduttori dall'Arena di Verona della quinta edizione dell'RTL 102.5 Power Hits Estate, andata in onda su Sky Uno e TV8.\nCinema.\nOccasionalmente \u00e8 comparso in alcuni camei cinematografici. Tra questi in \"Tolo Tolo\" di Checco Zalone veste i panni di s\u00e8 stesso negli studi di \"Non \u00e8 l'Arena\". Nella stessa sequenza appare anche Enrico Mentana, direttore del TG LA7.\nLibri.\nNel 2013 ha presentato il Premio Letterario Nazionale citt\u00e0 di Rimini \"ScriviRimini\". Nel 2019 ha pubblicato il suo primo libro \"Le dannate\", dove racconta la vicenda delle sorelle Napoli, una delle principali inchieste condotte a \"Non \u00e8 l'Arena\".\nVita privata.\nNoto per la passione per il calcio (\u00e8 un grande tifoso della Juventus), ha preso parte a diverse edizioni de \"La partita del cuore\". Celibe, \u00e8 stato legato sentimentalmente tra le altre alla collega Antonella Clerici, alla deputata del Partito Democratico Alessandra Moretti e alla modella Angela Tuccia.\nA fine luglio 2020, dopo aver condotto per mesi un'inchiesta sulle scarcerazioni di molti mafiosi durante la Pandemia di COVID-19, viene messo sotto scorta in seguito alle minacce ricevute dal boss Filippo Graviano. Il giornalista, ignaro delle intercettazioni dal carcere, ne \u00e8 venuto a conoscenza attraverso una rivelazione presente nel libro \"U siccu\", scritto dal collega Lirio Abbate.\nControversie.\nNel 1998 viene sospeso per 12 mesi dall'ordine dei giornalisti per violazione delle norme sul divieto di commistione tra informazione giornalistica e pubblicit\u00e0. Dopo due nuove sospensioni nel 2005 e nel 2006, nel 2008 si dimette dall'Ordine dei giornalisti a seguito del quarto procedimento disciplinare per commistione tra attivit\u00e0 giornalistica e pubblicit\u00e0. \nNel febbraio 2014 \u00e8 stato riaccolto dall'Ordine dei Giornalisti del Piemonte con delibera e conseguente riconsegna della tessera di giornalista.\nParodie.\nUna sua celebre parodia \u00e8 stata offerta in diversi programmi televisivi dal comico Ubaldo Pantani, tra cui \"Quelli che il calcio\", il Festival di Sanremo del 2017 e \"Affari tuoi - Viva gli sposi!\"."}
{"id": "2225870", "revid": "184755", "url": "https://it.wikipedia.org/wiki?curid=2225870", "title": "Impermeabile Petyx", "text": ""}
{"id": "2225872", "revid": "101175", "url": "https://it.wikipedia.org/wiki?curid=2225872", "title": "Safilo Carrera - LCR", "text": ""}
{"id": "2225874", "revid": "101175", "url": "https://it.wikipedia.org/wiki?curid=2225874", "title": "Safilo Oxydo Gran Premio LCR", "text": ""}
{"id": "2225880", "revid": "599013", "url": "https://it.wikipedia.org/wiki?curid=2225880", "title": "Jeff Martin", "text": ""}
{"id": "2225881", "revid": "101175", "url": "https://it.wikipedia.org/wiki?curid=2225881", "title": "Alice Aprilia", "text": ""}
{"id": "2225883", "revid": "1149807", "url": "https://it.wikipedia.org/wiki?curid=2225883", "title": "Yashiro Nanakase", "text": ""}
{"id": "2225885", "revid": "1543377", "url": "https://it.wikipedia.org/wiki?curid=2225885", "title": "Elvis Country (I'm 10,000 Years Old)", "text": "Elvis Country (I'm 10,000 Years Old) \u00e8 un concept album di Elvis Presley, pubblicato il 2 gennaio 1971.\nDescrizione.\nDal 4 all'8 giugno 1970 Elvis \u00e8 a Nashville negli studi della RCA per 5 giorni di registrazioni. Da queste sessioni viene ricavato anche l'album \"Elvis Country\", che viene ritenuto uno dei migliori lavori di Presley e uno sorta di concept album dedicato alla tradizione musicale americana (non \u00e8 ben certo quanto questo fosse realmente nelle intenzioni di Elvis e dei produttori, ma l'inserimento di spezzoni del brano tradizionale \"I Was Born About Ten Thousand Years Ago\" inseriti tra una canzone e l'altra nell'album, danno una certa impressione unitaria al tutto). Per diversificare il suo repertorio di canzoni pop che gli venivano continuamente proposte dai suoi editori musicali, ed anche perch\u00e9 queste proposte stavano iniziando a scarseggiare, Elvis decise di registrare classici del country, il gospel del Golden Gate Quartet, il western swing di Bob Wills, folk e bluegrass. Queste versioni sono interpretate in modo personale, non legato al country tradizionale. Il dobro, la steel guitar, il violino, l'armonica ci sono tutti, ma non mancano basso, chitarra elettrica, batteria, tastiere e cori gospel tutti uniti insieme per creare un sound particolare che attinga dall'humus della tradizione musicale statunitense.\nL'album raggiunse la 12\u00aa posizione nella classifica \"Billboard 200\" negli Stati Uniti. Inoltre raggiunse la posizione numero 6 in Gran Bretagna, vendendo pi\u00f9 di 1 milione di copie in giro per il mondo.\nIl singolo principale estratto dall'album, \"I Really Don't Want to Know\" / \"There Goes My Everything\" venne pubblicato l'8 dicembre 1970 e raggiunse la posizione numero 21 nella classifica di \"Billboard\".\nIl 14 giugno 2004, l'album \u00e8 stato ristampato in formato compact disc con l'aggiunta di 6 bonus tracks provenienti dalle stesse sedute di registrazione del disco. Tre di esse erano state pubblicate in precedenza sull'LP \"Love Letters from Elvis\". Le restanti sono B-side di singoli, \"Where Did They Go, Lord\" (brano che aveva fatto la sua prima comparsa sulla raccolta \"He Walks Beside Me\" del 1978), e la versione estesa di \"I Was Born About Ten Thousand Years Ago\" presente su \"Elvis Now\"."}
{"id": "2225895", "revid": "1543377", "url": "https://it.wikipedia.org/wiki?curid=2225895", "title": "GEDCOM", "text": "GEDCOM (Genealogical Data Communication) \u00e8 un formato di file che pu\u00f2 essere considerato uno standard de facto, utilizzato per la genealogia. Si tratta di un file di testo con informazioni raccolte secondo uno schema prefissato. Le specifiche di questo formato sono state progettate dalla Chiesa di Ges\u00f9 Cristo dei santi degli ultimi giorni..\nEsempi di struttura.\nIl seguente \u00e8 un esempio di file GEDCOM.\nVersione.\nL'attuale versione del disciplinare GEDCOM 5.5 \u00e8 stata pubblicata il 12 gennaio 1996."}
{"id": "2225898", "revid": "85053", "url": "https://it.wikipedia.org/wiki?curid=2225898", "title": "Italian Royal Navy", "text": ""}
{"id": "2225899", "revid": "76963", "url": "https://it.wikipedia.org/wiki?curid=2225899", "title": "Jeffrey Walker", "text": "Biografia.\nInfanzia e carriera.\nFratello minore di Donna Walker, Jeffrey ha iniziato la sua attivit\u00e0 come attore ancora bambino, sul finire degli anni ottanta, partecipando, agli esordi, ad alcune serie televisive.\nL'attore ha poi proseguito la sua carriera nel corso degli anni novanta e poi nel nuovo secolo, con diversi film, telefilm e produzioni varie.\nVita privata.\nAppassionato di sport oltre che di cinema, amante dei Beatles per quanto riguarda i gusti musicali, tra le numerose attivit\u00e0 sportive praticate da Walker nuoto, mountain bike, sci nautico.\nRiconoscimenti.\nWalker ha conseguito la vittoria di uno \"\"Young Actor's Award\" nel 1997 per la serie \"Il mondo di Wayne\", e una nomination per gli \"AFI Award\"\" nel 2010.\nCome regista.\nH2O (serie televisiva)"}
{"id": "2225906", "revid": "78480", "url": "https://it.wikipedia.org/wiki?curid=2225906", "title": "Settuagesima", "text": ""}
{"id": "2225907", "revid": "78480", "url": "https://it.wikipedia.org/wiki?curid=2225907", "title": "Sessagesima", "text": ""}
{"id": "2225909", "revid": "256896", "url": "https://it.wikipedia.org/wiki?curid=2225909", "title": "Prima domenica di passione", "text": ""}
{"id": "2225912", "revid": "599013", "url": "https://it.wikipedia.org/wiki?curid=2225912", "title": "Jimmy Oliver", "text": ""}
{"id": "2225913", "revid": "256896", "url": "https://it.wikipedia.org/wiki?curid=2225913", "title": "Seconda domenica di passione", "text": ""}
{"id": "2225914", "revid": "320578", "url": "https://it.wikipedia.org/wiki?curid=2225914", "title": "Provitamina A", "text": ""}
{"id": "2225915", "revid": "339392", "url": "https://it.wikipedia.org/wiki?curid=2225915", "title": "Quattro Re Celesti", "text": ""}
{"id": "2225918", "revid": "135224", "url": "https://it.wikipedia.org/wiki?curid=2225918", "title": "Cidade Baixa", "text": ""}
{"id": "2225919", "revid": "1305772", "url": "https://it.wikipedia.org/wiki?curid=2225919", "title": "Golden Rice", "text": "Il Golden Rice o Riso dorato \u00e8 una variet\u00e0 di riso prodotta attraverso una modificazione genetica che introduce la via di biosintesi del precursore beta-carotene della provitamina A nelle parti commestibili del riso. \nIn particolare sono stati introdotti i geni:\nAttraverso tecniche di ingegneria genetica, i geni sono stati introdotti all'interno del genoma nucleare del riso con promotore endosperma-specifico cos\u00ec da permettere la trascrizione dei due geni soltanto all'interno della cariosside del riso.\nI dettagli scientifici della variet\u00e0 di riso prodotta sono stati pubblicati per la prima volta su \"Science\" nel 2000.\nLa pro-vitamina A, che il metabolismo umano trasforma in vitamina A, \u00e8 presente naturalmente in molti alimenti come le carote, il fegato, le uova e il burro, che risultano tuttavia inaccessibili a molti milioni di famiglie che si nutrono quasi esclusivamente di riso. Allo scopo di introdurre vitamina A nella dieta di queste popolazioni, \u00e8 stata creata una pianta di riso ricca in beta-carotene.\nSecondo l'Organizzazione mondiale della sanit\u00e0 (OMS) oltre 100 milioni di bambini poveri nel mondo hanno una dieta carente di vitamina A e, per questa ragione, migliaia di bambini diventano ciechi ogni anno. Al fine di evitare patologie oculari, sarebbe sufficiente che queste popolazioni assumessero un quantitativo maggiore di vitamina.\nIl progetto \u00e8 andato pi\u00f9 lento del previsto e solo nel 2008 sono stati seminati i primi campi di Golden Rice nelle Filippine. I ritardi non sono dovuti soltanto a opposizione di molte organizzazioni anti-biotech responsabili della distruzione di diversi campi sperimentali ma anche per problemi legali in quanto la distribuzione, anche gratuita, del Golden Rice avrebbe causato una violazione dei diritti intellettuali di almeno una settantina di brevetti detenuti da multinazionali e universit\u00e0.\nPaesi di produzione.\nAttualmente il Golden rice viene prodotto e distribuito unicamente in Bangladesh a causa dei rallentamenti provocati dallo scetticismo da parte della popolazione nei confronti dei possibili benefici dell\u2019ingegneria genetica.\nStoria.\nLa ricerca di un riso dorato \u00e8 iniziata come un'iniziativa della Fondazione Rockefeller nel 1982.\nPeter Bramley scopr\u00ec negli anni '90 che un singolo gene della fitoene desaturasi (CrtI batterico) pu\u00f2 essere usato per produrre licopene dal fitoene presente nel pomodoro GM, piuttosto che dover introdurre pi\u00f9 desaturasi di carotene normalmente utilizzata da piante superiori. Il licopene \u00e8 quindi ciclizzato in beta-carotene dalla ciclasi endogena in Golden Rice. \nI dettagli scientifici del riso furono pubblicati per la prima volta su Science nel 2000 , il prodotto di un progetto di otto anni di Ingo Potrykus dell'Istituto federale svizzero di tecnologia e di Peter Beyer dell'Universit\u00e0 di Friburgo. Al momento della pubblicazione, il riso dorato era considerato un importante passo avanti nelle biotecnologie, poich\u00e9 i ricercatori avevano progettato un intero percorso biosintetico.\nLe prime prove sul campo di Cultivar di riso dorato sono state condotte dal Louisiana University Center dell'Agricultural Center nel 2004 . Ulteriori prove sono state condotte nelle Filippine e a Taiwan, e in Bangladesh (2015). I test sul campo forniscono una misurazione accurata del valore nutrizionale e consentono l'esecuzione di test di alimentazione. I risultati preliminari dei test sul campo hanno dimostrato che il riso dorato coltivato in campo produce da 4 a 5 volte pi\u00f9 beta-carotene rispetto al riso dorato coltivato in serra.\nGolden rice 2.\nNel 2005, un team di ricercatori della Syngenta ha prodotto il Golden Rice 2. Hanno combinato il gene della fitoene sintasi dal mais con crt1 del riso dorato originale. Il golden rice 2 produce 23 volte pi\u00f9 carotenoidi del riso dorato originale (fino a 37 \u00b5g / g) e accumula preferenzialmente beta-carotene (fino a 31 \u00b5g / g di 37 \u00b5g / g di carotenoidi).\nProblematiche.\nNel mese di marzo del 2014 uno studio, ad opera di due economisti tedeschi, ha quantificato i danni del ritardo nell'uso del Golden Rice in 1.424.000 anni di vita nella sola India, computando in tale dato non solo le morti ma anche ogni altro danno o disabilit\u00e0 (la cecit\u00e0 in particolare) cagionata dalla mancanza di vitamina A; l'articolo citato \u00e8 stato messo in discussione perch\u00e9 avrebbe analizzato non il riso pronto ad essere commercializzato ma un prototipo.\nUno studio del 2017 evidenzierebbe problemi di poca resa quantitativa e deperimento delle coltivazioni di Golden Rice."}
{"id": "2225920", "revid": "22989", "url": "https://it.wikipedia.org/wiki?curid=2225920", "title": "Spremuta", "text": ""}
{"id": "2225926", "revid": "26630", "url": "https://it.wikipedia.org/wiki?curid=2225926", "title": "KLG Golden Arrow", "text": "La KLG Golden Arrow \u00e8 stata una automobile da record di velocit\u00e0 costruita nel 1928 dalla britannica KLG. Conquist\u00f2 il record di velocit\u00e0 terrestre nel 1929.\nCaratteristiche tecniche.\nProgettata da Jack Irving, gi\u00e0 ideatore due anni prima della Sunbeam 1000 HP, venne costruita nella fabbrica KLG, acronimo dell'irlandese Kenelm Lee Guinness, ex pilota e industriale attivo nella componentistica per auto (fond\u00f2 la KLG Spark Plugs), nonch\u00e9 nipote del fondatore dell'omonima celebre birreria.\nLa carrozzeria disegnata da Irving venne realizzata dalla Thrupp &amp; Maberly ed era in alluminio con un design decisamente avveniristico per l'epoca. Il muso era costituito da un basso e largo alettone che saliva con un profilo a freccia (da cui il nome \"Arrow\") a carenare le tre bancate di cilindri del motore e la carrozzeria avvolgeva completamente la vettura, eccetto le ruote, per terminare con una pinna stabilizzatrice posteriore. Le ruote a raggi erano coperte da un disco di lamiera per migliorare ulteriormente l'aerodinamica e montavano gomme Dunlop garantite per resistere circa 30 secondi alla massima velocit\u00e0 che in teoria poteva avvicinarsi ai 400 km/h.\nIl motore era un Napier Lion VIIA W12 di derivazione aeronautica, dalla cilindrata di 23948 cm\u00b3 (1461 c.i.) a quattro valvole per cilindro e doppio albero a camme in testa della potenza di 930 CV a 3400 giri. Le tre bancate di cilindri, con alesaggio e corsa di 140x130 mm, erano una verticale e le due laterali inclinate di 60\u00b0. L'alimentazione era data da un carburatore a triplo corpo e l'accensione doppia con due magneti che alimentavano le 24 candele, due per ogni cilindro, ovviamente KLG.\nLa frizione servoassistita era del tipo a dischi multipli e innestava un cambio a tre marce, separato dal motore, da cui partivano due semialberi indipendenti per ciascuna delle ruote posteriori, senza differenziale. I tre rapporti del cambio erano stati calcolati per raggiungere le 80 miglia orarie in prima (130\u00a0km/h), 165 in seconda (266\u00a0km/h) e teoricamente le 246 miglia all'ora in terza (396\u00a0km/h).\nIl telaio era costituito da due longheroni con sospensioni a balestre e ammortizzatori a frizione. Il posto del pilota era dietro al motore e tra i due semiassi, in una posizione molto bassa e per poter mantenere allineata la macchina, che aveva uno sterzo piuttosto limitato, era dotato di una specie di mirino tra il piccolo parabrezza e la punta del lungo cofano motore in modo che il pilota potesse mantenersi al centro del percorso lanciato. I freni erano a tamburo sulle quattro ruote con servofreno a depressione. Tra le ruote vi era una carenatura che conteneva il liquido di raffreddamento e comprendeva i radiatori di tipo superficiale, anch'essi di impostazione aeronautica, che venivano investiti dal flusso dell'aria per ottenere il raffreddamento.\nIl record.\nIl record di velocit\u00e0 terrestre venne stabilito l'11 marzo 1929 a Daytona Beach, raggiungendo la velocit\u00e0 di 231,36 miglia orarie pari a 372,34\u00a0km/h, battendo abbondantemente il precedente record dell'anno prima detenuto dalla White Triplex e che era di 207,55 miglia all'ora (334\u00a0km/h).\nDopo questo nuovo primato il pilota Henry Segrave si ritir\u00f2 dalle competizioni di velocit\u00e0 su terra e fu anche l'unica corsa della Golden Arrow che rimase imbattuta per quasi due anni, fino al record del Campbell-Napier-Railton Blue Bird di Malcolm Campbell del febbraio 1931."}
{"id": "2225935", "revid": "709565", "url": "https://it.wikipedia.org/wiki?curid=2225935", "title": "Live in LBC", "text": ""}
{"id": "2225937", "revid": "330270", "url": "https://it.wikipedia.org/wiki?curid=2225937", "title": "Giovannona Coscialunga", "text": ""}
{"id": "2225944", "revid": "92723", "url": "https://it.wikipedia.org/wiki?curid=2225944", "title": "Raffaella Del Vinaccio", "text": "Biografia.\nGli inizi.\nInizia a pattinare all'et\u00e0 di quattro anni, seguendo l'esempio della sorella maggiore che viene avviata dalla madre al pattinaggio, ed \u00e8 spinta alla carriera sportiva dal padre che la segue in tutte le pi\u00f9 importanti competizioni; la madre la segue negli allenamenti, e le ricama personalmente i costumi che disegna Nadia Loggi, allenatrice delle atlete azzurre originaria di Martinsicuro che la segue per quasi tutta la carriera di atleta.\nDal carattere riservato, ma dal temperamento deciso, trova il grande impulso al sacrificio negli allenamenti dopo l'esito della prima gara alla quale partecipa e nella quale si classific\u00f2 ultima. In quell'occasione nasce in lei il desiderio di primeggiare nel pattinaggio artistico, e si forma il carattere necessario per allenarsi duramente, rinunciando alle tipiche attrattive delle ragazze della sua et\u00e0.\nLa carriera.\nGareggiando per tutta la carriera come solista, all'et\u00e0 di 12 anni vince i primi titoli, mentre a 14 anni giunge la prima convocazione in nazionale. Nel 1984 partecipa al suo primo campionato mondiale a Tokyo, conquistando la medaglia di bronzo. Alla vigilia dei mondiali del 1985, che si disputano in Italia dopo molti anni (a Rimini) e che la vedono tra le favorite al titolo iridato, la sua carriera s'interrompe improvvisamente a causa di un'ernia del disco, per la quale si rende necessaria un'operazione che sembra precluderle il suo futuro agonistico. La Del Vinaccio, aiutata dal forte temperamento, supera il momento difficile e riprende ad allenarsi, tornando a competere ai massimi livelli e preparandosi a una serie di impegni internazionali.\nI successi e i riconoscimenti.\nLa timidezza di Raffaella si contrappone alla freddezza che dimostra nelle gare, che le consente di affrontare le competizioni pi\u00f9 importanti ottenendo alti rendimenti; lei stessa dichiara come l'inizio della gara, che la pone al centro dell'attenzione, costituisce il momento pi\u00f9 bello ed esaltante, ed \u00e8 la situazione che le permette di esprimere pienamente il suo grande talento tecnico e artistico. Il primo titolo mondiale giunge nel 1988, all'et\u00e0 di 21 anni, con il trionfo ai campionati che si svolgono negli Stati Uniti, a Pensacola (in Florida).\n\u00c8 l'inizio di una serie di successi mondiali, che la vede trionfare ininterrottamente sino al 1992, anno del suo ritiro. Il titolo mondiale vinto nel continente americano viene confermato in Italia a Roccaraso, nella regione nativa, l'Abruzzo (vince il titolo negli esercizi liberi e nella combinata). La serie dei successi mondiali seguita nel 1990 a Hanau (Germania), nel 1991 a Sydney (Australia) e a Tampa (Stati Uniti) nel 1992, anno in cui abbandona l'agonismo a soli 26 anni.\nIl duro impegno necessario nella preparazione delle competizioni pi\u00f9 importanti, il peso degli anni \"sempre con la valigia in mano\" per le lunghe trasferte in giro per il mondo, la necessit\u00e0 di pianificare il proprio futuro, e soprattutto la mancanza di prospettive in uno sport che non ha ancora ricevuto il riconoscimento di disciplina olimpica, inducono la Del Vinaccio all'abbandono definitivo dalle gare. Gli anni dell'attivit\u00e0 agonistica hanno allontanato la giovane dall'ambiente teramano, e il ritiro significa per lei il difficile reinserimento nella vita di tutti i giorni. Nonostante l'impegno intenso nella vita sportiva la pattinatrice riesce pure ad affiancare l'applicazione negli studi, giungendo fino alla soglia della laurea in giurisprudenza.\nChiude la sua carriera vantando tredici titoli mondiali (5 nel libero, 5 nella combinata e 3 negli obbligatori). Dopo il ritiro dall'attivit\u00e0 agonistica, l'atleta teramana si \u00e8 dedicata anche all'insegnamento del pattinaggio. \nSi impegna anche in attivit\u00e0 benefiche: negli anni dell'agonismo partecipa a varie manifestazioni televisive (Telethon), ed \u00e8 sempre presente sin dalla prima edizione nella manifestazione annuale di beneficenza \"Sport per la vita\" organizzata dallo Skating 'La Paranza', che si svolge a Roseto degli Abruzzi (Teramo).\nLa pattinatrice teramana ha ricevuto numerosi premi e riconoscimenti alla sua carriera sportiva: tra queste vanno menzionate la medaglia d'oro al \"Valore Atletico\" dal CONI ed il Paliotto d'Oro (2006), premio che la Fratellanza Artigiana di Teramo tributa ai cittadini che maggiormente si sono distinti (\u00e8 la pi\u00f9 giovane teramana ad avere ottenuto questo riconoscimento). Ricevuta dal Presidente della Repubblica come ambasciatrice dei valori italiani nel mondo, ha ottenuto il suo pi\u00f9 prestigioso riconoscimento alla carriera sportiva nel 2007, quando in occasione della Festa del 2 giugno \u00e8 stata nominata ufficiale dell'ordine al merito della Repubblica italiana."}
{"id": "2225950", "revid": "3831", "url": "https://it.wikipedia.org/wiki?curid=2225950", "title": "Ciavanis", "text": ""}
{"id": "2225952", "revid": "123199354", "url": "https://it.wikipedia.org/wiki?curid=2225952", "title": "Andr\u00e9 Comte-Sponville", "text": "Biografia.\nFilosofo materialista, razionalista e umanista, \u00e8 un ex allievo dell\"'\u00c9cole normale sup\u00e9rieure de la rue d'Ulm\", dove conobbe e fu amico di Louis Althusser.\n\u00c8 stato a lungo \"ma\u00eetre de conf\u00e9rences\" all'universit\u00e0 , l'antica Sorbona, dalla quale diede le dimissioni nel 1998 per dedicarsi completamente alla scrittura e a conferenze al di fuori del circuito universitario\nDal 2008 \u00e8 membro del \"Comit\u00e9 consultatif national d'\u00e9thique\" (Comitato Consultivo Nazionale di Etica), corrispondente al Comitato nazionale per la bioetica italiano.\nFilosofia.\nI suoi filosofi prediletti sono Epicuro, gli stoici, Montaigne e Spinoza.\nTra i contemporanei, si dichiara vicino soprattutto a Claude L\u00e9vi-Strauss, Marcel Conche e Cl\u00e9ment Rosset (in Occidente) e a Swami Prajnanpad e Krishnamurti (in Oriente).\nSi propone di rinnovare l'antico ideale di saggezza, raccogliendo le sfide della modernit\u00e0 come esse appaiono delineate in Nietzsche, Marx e Freud): \u00e8 questo lo scopo principale del suo \"Trait\u00e9 du d\u00e9sespoir et de la b\u00e9atitude\".\n\u00abFilosofare, scrive Comte-Sponville, \u00e8 pensare la propria vita e vivere il proprio pensiero\u00bb. Egli propone una metafisica materialista, un'etica umanista e una spiritualit\u00e0 senza Dio, che costituiscano \u00abuna saggezza per il nostro tempo\u00bb.\nMa cos'\u00e8, secondo lui, la saggezza? \u00abIl massimo di felicit\u00e0 nel massimo di lucidit\u00e0\u00bb. La felicit\u00e0 si trova \u00abdall'altro lato della disperazione\u00bb: l\u00e0 dove non c'\u00e8 pi\u00f9 niente da credere (poich\u00e9 c'\u00e8 tutto da conoscere), n\u00e9 da sperare (poich\u00e9 c'\u00e8 tutto da fare, per ci\u00f2 che dipende da noi, o da amare, per ci\u00f2 che non dipende da noi).\n\u00c8 quello che Comte-Sponville chiama \u00abla gaia disperazione\u00bb, che evoca alcune filosofie orientali ma che \u00e8 debitrice in primo luogo dei greci (innanzitutto Epicuro e gli Stoici) e di Spinoza.\nAlcuni lo ritengono vicino al buddhismo. Altri, come Michel Onfray, vedono in lui \u00abun cristiano ateo\u00bb. Egli si definisce \u00abateo fedele\u00bb. \u00abLa fedelt\u00e0 \u00e8 ci\u00f2 che resta della fede quando la si \u00e8 perduta\u00bb. In lui di questa fede resta una morale greco-giudaico-cristiana e una spiritualit\u00e0 laica che conduce ad una mistica dell'immanenza: \u00abNoi siamo gi\u00e0 nel Regno; l'Eternit\u00e0 \u00e8 ora\u00bb.\nN\u00e9 ottimismo n\u00e9 pessimismo, secondo Comte-Sponville: si tratta di vedere le cose come sono, piuttosto che farsi illusioni al loro riguardo.\nFedele alla tradizione materialista, denuncia le illusioni e le speranze \"spontanee\" (incontrollate e irrazionali) dell'uomo, che allontanerebbero dalla vera saggezza. La conoscenza e l'azione devono guidarci verso quello che gli antichi chiamavano atarassia o beatitudine. Bisogna conoscere e volere, senza confondere la conoscenza con la volont\u00e0 n\u00e9 la volont\u00e0 con la conoscenza: \u00abcomprendere la realt\u00e0 dei nostri desideri, piuttosto che prendere i nostri desideri per realt\u00e0\u00bb.\nSul piano epistemologico, Comte-Sponville \u00e8 vicino al razionalismo critico di Karl Popper. Separa radicalmente ci\u00f2 che chiama l'\"ordine pratico\" (i valori) e l'\"ordine teorico\" (la conoscenza). \u00c8 ci\u00f2 che chiama cinismo, debitore tanto di Diogene (\"cinismo etico\") che di Machiavelli (\"cinismo politico\"), oltre che a Montaigne ed a Pascal. Ci\u00f2 conduce a quella che egli chiama \u00abdistinzione degli ordini\u00bb: il vero non \u00e8 il bene; il bene non \u00e8 il vero. \u00c8 necessario essere fedeli ad ambedue, ma senza confonderli.\nIn politica Comte-Sponville si definisce socialdemocratico o liberale di sinistra. Non spera nello Stato per creare la ricchezza, n\u00e9 sul mercato per creare la giustizia. Non si ritiene un \u00abintellettuale impegnato\u00bb perch\u00e9 essi, a suo avviso, sottomettono il proprio pensiero ad una Causa gi\u00e0 precostituita da altri. Egli preferisce definirsi \u00abfilosofo cittadino\u00bb (che partecipa, nella misura delle proprie competenze, al dibattito pubblico).\nHa scritto moltissimo sulla grande stampa francese Le Monde, Lib\u00e9ration, Le Nouvel Observateur, L'Ev\u00e9nement du Jeudi, L'Express, Psychologies...), ma ha anche coordinato tre numeri della \"Revue Internationale de Philosophie\", dedicati rispettivamente a Montaigne (n\u00b0 181, 1992), Pascal (n\u00b0 199, 1997) e Alain (n\u00b0 215, 2001).\nI quattro Ordini.\nIn \"Le capitalisme est-il moral?\" tenta di dimostrare la natura \"amorale\" (n\u00e9 morale n\u00e9 immorale) del capitalismo: poich\u00e9 egli la ritiene una \"tecnica\" (come la meteorologia, la fisica ecc.), l'economia (alla quale egli riduce la nozione di capitalismo) \u00e8 estranea ad ogni preoccupazione morale. Da ci\u00f2 Comte-Sponville giunge a definire quattro ordini, nel senso pascaliano del termine:\nEvoca la possibile esistenza di un quinto ordine, quello del divino, ma non lo ritiene indispensabile e dichiara, in quanto ateo, che si pu\u00f2 tralasciare. Ogni ordine avrebbe la propria coerenza senza tuttavia essere assolutamente autarchico. Bisognerebbe allora distinguerli comprendendo la necessit\u00e0 assoluta della loro complementarit\u00e0. Cos\u00ec il capitalismo, l'economia di mercato, che appartengono all'Ordine n\u00b0 1, non dovrebbe occuparsi della morale, l'Ordine n\u00b0 3. Tuttavia ogni ordine \u00e8 direttamente limitato dall'ordine superiore: il diritto di commercio (limitazione dell'\u00abeconomico\u00bb da parte del \u00abpolitico giuridico\u00bb), la deontologia politica (limitazione del \u00abpolitico\u00bb da parte della \u00abmorale\u00bb) ecc.\nEgli mette in guardia da due errori: la barbarie, che vuole sottomettere gli ordini superiori agli ordini inferiori, e l\"'angelismo\", che pretende di annullare gli ordini inferiori in nome degli ordini superiori. Ci\u00f2 conduce ad un appello alla responsabilit\u00e0 individuale: non contiamo sul mercato perch\u00e9 egli sia morale al posto nostro, n\u00e9 sulla morale per prendere il posto della politica!"}
{"id": "2225953", "revid": "119818834", "url": "https://it.wikipedia.org/wiki?curid=2225953", "title": "San Bernardo (Cile)", "text": "San Bernardo \u00e8 una citt\u00e0 del Cile, nella Regione Metropolitana di Santiago, capoluogo della provincia di Maipo e sede vescovile. La piazza principale di San Bernardo si trova a 18\u00a0km in linea retta verso sud rispetto alla piazza principale di Santiago del Cile, ad un'altitudine di 570 m. Forma parte dell'agglomerato della Grande Santiago. \u00c8 abitata prevalentemente dal ceto medio che vive nei quartieri residenziali ad ovest e dal ceto popolare nei quartieri a est. Si stima che nel 2009 abbia una popolazione di 306.008 abitanti.\nStoria.\nLa storia della citt\u00e0 ha origine precoloniali, come testimoniato dal pucar\u00e1 della collina Chena (ora si sa che \u00e8 una \"huaca\") e dal cimitero indigeno della zona di El Romeral de lo Herrera. Prima dell'arrivo degli Spagnoli in questa zona risiedevano indios picunches sotto la dominazione inca.\nQuando arrivarono i \"conquistadores\" spagnoli nel 1541, la valle del fiume Maipo era governata dal cacique picunche Maiponolipill\u00e1n. La convivenza tra picunches e spagnoli fu in principio pacifica, per\u00f2 alla morte del cacique, il nuovo cacique Michimalonco attacc\u00f2 la citt\u00e0 di Santiago - fondata da poco - l'11 settembre 1541.\nVerso l'anno 1600 la popolazione indigena nella valle del fiume Maipo stava sparendo e le terre passarono in mani spagnole.\nIn questa zona durante la guerra d'indipendenza si combatt\u00e9 la battaglia \"de las Tres Acequias\", il 16 agosto 1814, in cui le forze indipendentiste si affrontarono fra di loro, divise in due fazioni: \"carreristas\" e \"ohigginistas\". Successivamente, durante la restaurazione della colonia (\"Reconquista\"), l'abile spia e guerrigliero Manuel Rodr\u00edguez burl\u00f2 il temuto capitano spagnolo Vicente San Bruno, fuggendo da una galleria sotterranea che sbuca nella zona del Barranc\u00f3n.\nFondata nel 1821 dal filantropo Domingo Eyzaguirre, assunse il suo nome in onore di Bernardo O'Higgins. Fu capoluogo del dipartimento della Vittoria della provincia di Santiago. La citt\u00e0 crebbe attorno all'attivit\u00e0 ferroviaria, poich\u00e9 qui furono localizzate fino al 1995 le Officine centrali di riparazione delle ferrovie statali cilene (\"Maestranza Central de los Ferrocarriles del Estado\"). Ha tre stazioni ferroviarie: San Bernardo, Maestranza e N\u00f3s.\nCapitale del folklore.\nOgni anno alla fine di gennaio si svolge il \"Festival Nacional del Folclore\". Gruppi folcloristici provenienti da tutto il Cile intervengono con le proprie esibizioni musicali. Il festival comprende anche la partecipazione di gruppi folcloristici invitati da diversi paesi, dal Sudamerica, ma anche da Messico, Spagna e Italia. La manifestazione \u00e8 abbinata ad una fiera dell'artigianato tradizionale.\nL'ultimo sabato di aprile si celebra un evento di grande risonanza: \"Abril cuecas Mil\", che vede tutta la comunit\u00e0 dedicarsi al ballo nazionale, la cueca. Diversi gruppi musicali suonano mille \"cuecas\" una dopo l'altra in una maratona che dura pi\u00f9 di 30 ore.\nInfrastrutture e trasporti.\nLa citt\u00e0 di San Bernardo \u00e8 collegata a Santiago dalla \"Ruta 5 Sur\" che la attraversa nella direzione nord-sud.\nUn'altra arteria che conduce a Santiago \u00e8 la \"Gran Avenida Jos\u00e9 Miguel Carrera\".\nPresso la citt\u00e0, s'incrociano tre autostrade: l'\"Autopista Central\", il \"Camino Internacional\" e la nuova tangenziale sud di Santiago."}
{"id": "2225958", "revid": "767487", "url": "https://it.wikipedia.org/wiki?curid=2225958", "title": "Andy Furtado", "text": "Carriera.\nClub.\nArriv\u00f2 all'Herediano in qualit\u00e0 di prestito proveniente dal Marath\u00f3n di Honduras, squadra alla quale arriv\u00f2 nel luglio 2008 e nella quale gioc\u00f2 due tornei brevi. In terra \"catracha\" segn\u00f2 sei gol; cinque nel Clausura ed uno nell'Apertura.\nIn precedenza, nella stagione 2006-2007, Furtado gioc\u00f2 con il San Carlos. Nel torneo di Apertura gioc\u00f2 17 partite e segn\u00f2 sei gol. Nel Clausura, gioc\u00f2 11 partite e segn\u00f2 quattro gol.\nNel campionato 2007-2008, nell'Apertura e sempre con il San Carlos, gioc\u00f2 15 partite (9 reti) e nel Clausura 4 partite, senza gol.\nAndy Furtado gioc\u00f2 in Costa Rica anche con Santos de Gu\u00e1piles, Limonense e Fusi\u00f3n de Tib\u00e1s.\n\u00c8 stato successivamente sospeso per essere risultato positivo in un controllo anti-doping per betametasone\nNazionale.\n\u00c8 un membro della squadra Nazionale della Costa Rica con la quale ha competuto nella Coppa Uncaf 2007 disputata in El Salvador e nella Coppa Uncaf 2009 disputata in Honduras."}
{"id": "2225960", "revid": "92723", "url": "https://it.wikipedia.org/wiki?curid=2225960", "title": "Reconquista del Cile", "text": "La Reconquista \u00e8 il periodo della storia del Cile che ha inizio con la battaglia di Rancagua, nel 1814 e termina nel 1817 con la vittoria indipendentista nella battaglia di Chacabuco. Durante questo periodo i difensori dell'impero spagnolo ristabilirono il dominio sul Cile, mentre i creoli erano impegnati a diffondere l'ideale indipendentista fra i ceti popolari, attraverso l'azione guerrigliera di Manuel Rodr\u00edguez Erdo\u00edza. Storici come Julio Heise o Jaime Eyzaguirre preferiscono chiamare questo periodo Restaurazione assolutista, considerando che si tratt\u00f2 del ritorno al potere della fazione realista.\nDopo la battaglia di Rancagua.\nQuando appresero l'esito della battaglia di Rancagua, molti indipendentisti decisero di raccogliere i propri beni e di recarsi in esilio a Mendoza in Argentina. I soldati che sopravvissero a Rancagua difendevano la carovana di donne e bambini durante il transito delle Ande. Per\u00f2 le scaramucce fra O'Higgins e Carrera non avevano avuto termine a Rancagua. Giunti a Cuyo, furono ricevuti dal governatore Jos\u00e9 de San Mart\u00edn, un sodale di O'Higgins e membro della loggia massonica Lautarina, che decise di inviare i fratelli Carrera e i loro seguaci a giudizio a Buenos Aires, accusati dell'assassinio di Juan Mackenna ad opera di Luis Carrera in un duello. Mackenna era uno dei pi\u00f9 importanti collaboratori di Bernardo O'Higgins.\nRestaurazione della colonia.\nCon il governo di Mariano Osorio a partire dal 9 ottobre 1814, furono ripristinate le istituzioni coloniali; Mariano Osorio ricevette l'ordine di usare clemenza da parte del vicer\u00e9, per\u00f2 il capitano del reggimento Talaveras de la Reina, Vicente San Bruno, incaricato della sicurezza del regno istitu\u00ec i \"Tribunales de vindicaci\u00f3n\", in cui furono giudicati tutti gli indipendentisti e tutti coloro che erano sospettati di averli sostenuti. Erano in genere condannati a pene pecuniarie o se i capi di accusa erano pi\u00f9 gravi all'esilio nell'arcipelago Juan Fern\u00e1ndez. Nel novembre di quell'anno, salp\u00f2 una nave da Valpara\u00edso, con pi\u00f9 di 200 esiliati, che dovettero rifugiarsi nelle grotte e sopportare molte privazioni prima di essere riscattati nel 1817. Ai fuggiaschi di Mendoza furono confiscati i beni.\nNel febbraio del 1815, San Bruno finse di aprire le carceri perch\u00e9 gli indipendentisti tentassero di evadere, ma subito fuori dalla prigione un plotone di fucilieri fece fuoco sugli evasi. Quest'episodio riemp\u00ec di indignazione anche i monarchici. Osorio allora decise di riaprire il parlamento della Real Audiencia e successivamente inaugur\u00f2 la Real Universidad de San Felipe, in deroga ai decreti vigenti durante la colonia ed eliminando le istituzioni di quell'epoca. In seguito ai conflitti con il vicer\u00e9 peruviano, Osorio fu destituito (1815) e fu designato governatore Francisco Casimiro Marc\u00f3 del Pont.\nIl nuovo governatore si dimostr\u00f2 buon amico di Vicente San Bruno, nominato presidente del \"Tribunal de Vigilancia y seguridad p\u00fablica\", che stabil\u00ec una rete di spionaggio che terrorizz\u00f2 Santiago. Marc\u00f3 del Pont proib\u00ec di viaggiare all'interno del paese se non autorizzati. Chiuse le \"chinganas\", locali dove il popolo mangiava, beveva e ballava. Allarmato per le notizie di una spedizione di O'Higgins e delle attivit\u00e0 della guerriglia di Manuel Rodr\u00edguez, impose una taglia sulla sua testa. Un giorno, mentre Marc\u00f3 del Pont scendeva dalla sua carrozza, gli si accost\u00f2 un pover'uomo che con finta riverenza gli apr\u00ec la portiera. Marc\u00f3 del Pont gli diede una moneta d'argento, senza accorgersi che quell'uomo era Manuel Rodr\u00edguez.\nFine della Reconquista.\nIl 12 febbraio 1817 la battaglia di Chacabuco, vinta dalle truppe del generale argentino Jos\u00e9 de San Mart\u00edn e del cileno Bernardo O'Higgins diede inizio al periodo della Patria Nuova."}
{"id": "2225969", "revid": "4175", "url": "https://it.wikipedia.org/wiki?curid=2225969", "title": "Sindacalismo giallo", "text": "Il sindacalismo giallo (; ) \u00e8 l'attivit\u00e0 antisindacale compiuta tramite la creazione o il controllo imprenditoriale di sindacati dei lavoratori.\nStoria.\nPresente gi\u00e0 negli Stati Uniti d'America negli anni venti del XX secolo, il fenomeno fu dichiarato illegale con la legge Wagner (\"National Labor Relations Act\", o \"Legge sui rapporti nazionali di lavoro\") del 1935, con la quale si faceva divieto alle parti imprenditoriali di fondare, finanziare o controllare organizzazioni sindacali dei lavoratori.\nAnalogo fenomeno era sorto in Francia a fine '800 per sfociare in una vera e propria organizzazione sindacale avente come capo Paul Lanoir, sostituito molto presto da Pierre Bi\u00e9try.\nIn Italia l'articolo 17 dello statuto dei lavoratori (legge n. 300/1970) proibisce agli imprenditori e alle loro associazioni di costituire e finanziare associazioni sindacali dei lavoratori.\nIl termine \u00e8 oggi utilizzato in ambito giornalistico per indicare un'organizzazione sindacale che si ritiene di fatto asservita al datore di retribuzione, o ad altri soggetti i cui interessi sono contrapposti a quelli dei lavoratori.\nUn \"sindacato giallo\" viene ritenuto differente dalle legittime associazioni sindacali, le quali devono essere organizzate in base a regolare statuto secondo criteri democratici e trasparenti, hanno titolo a sottoscrivere i contratti nazionali e prevedono il versamento di una quota di iscrizione."}
{"id": "2225971", "revid": "767487", "url": "https://it.wikipedia.org/wiki?curid=2225971", "title": "Virtus Pallacanestro Bologna 1942-1943", "text": "Roster.\nVirtus Bologna Sportiva"}
{"id": "2225972", "revid": "150308", "url": "https://it.wikipedia.org/wiki?curid=2225972", "title": "Maria Bartolotti", "text": "Rappresenta una figura esemplare della Resistenza \"al femminile\" che caratterizz\u00f2 la Bassa Romagna. Organizz\u00f2 anche attivit\u00e0 di protesta e sciopero tra le mondine nelle risaie, nonostante l'azione di intimidazione fascista.\nBiografia.\nSin dai primi giorni successivi all'armistizio dell'8 settembre 1943 entr\u00f2 a far parte della Resistenza all'interno delle Squadre di Azione Patriottica operanti nel ravennate con il nome di battaglia di \"Piera\".\nFidanzata di Terzo Lori, dopo la sua morte continu\u00f2 la sua attivit\u00e0 di partigiana, contribuendo assieme ad altre numerose donne - tra cui Norina Trombini - alla creazione di una efficiente rete di staffette aggregata ai gruppi partigiani coordinati da Arrigo Boldrini (\"Bulow\").\nCon la formazione della 28\u00aa Brigata Garibaldi \"Mario Gordini\" aggregata al Gruppo di Combattimento \"Cremona\" all'inizio del 1945 \"Maria ad Giaz\u00f2l\" continu\u00f2 ad operare sul fronte in ausilio ai partigiani combattenti sino alla Liberazione.\nA suo nome \u00e8 stata intitolata la Scuola primaria di Savarna, frazione del comune di Ravenna, sua localit\u00e0 di residenza."}
{"id": "2225975", "revid": "287204", "url": "https://it.wikipedia.org/wiki?curid=2225975", "title": "Volley Treviso 2003-2004", "text": ""}
{"id": "2225976", "revid": "321906", "url": "https://it.wikipedia.org/wiki?curid=2225976", "title": "Vud\u00f9 per il presidente", "text": ""}
{"id": "2225979", "revid": "110157", "url": "https://it.wikipedia.org/wiki?curid=2225979", "title": "Chiesa-oratorio di Santa Maria di Corte", "text": "La chiesa-oratorio di Santa Maria di Corte \u00e8 un edificio religioso sorto nel 1344 a Sessa.\nStoria.\nLa volont\u00e0 di erigere la chiesa fu affidata al testamento di Martino fu Goffredo \"de Sexa\", nobile di origine longobarda alla cui famiglia era stato concesso in feudo da Federico II il castello di Sessa. Dell'edificio originario restano il pavimento e una porzione del muro affrescato, trovato con tre monete nel 2006.\nLa costruzione fu modificata nel 1599 e poi di nuovo nel 1680, ma assunse il suo aspetto attuale, in stile barocco, solo fra il 1684 e il 1692, quando fu riedificata. Nel 1933 Carlo Cocquio realizz\u00f2 l'affresco che domina la facciata.\nNel XXI secolo fu condotta una lunga analisi delle condizioni della chiesa, danneggiata dall'umidit\u00e0: al termine di cinque anni di ricerche Fabrizio Dotta condusse un intervento di restauro, che fu completato nel 2006.\nDescrizione.\nEsterni.\nLa facciata, dotata di frontone, \u00e8 scandita da due lesene sopra le quali si trova una trabeazione. L'affresco che la decora, che si trova sotto una finestra quadrilobata, rappresenta la Madonna. Completano le decorazioni alcuni stucchi. Il campanile non \u00e8 ortogonale alla chiesa.\nInterni.\nLa chiesa \u00e8 dotata di una navata rettangolare, sulla quale si innestano due cappelle laterali, dedicate rispettivamente a Sant'Antonio da Padova e San Giuseppe, e un coro.\nGli interni sono decorati da stucchi e vetrate colorate. Interessanti le decorazioni dell'altare maggiore: una statua della \"Madonna\" in legno, un paliotto in scagliola realizzata da Francesco Solari di Ramponio Verna nel 1759 e una pala, realizzata da Bernardino Giani di Ponte Tresa nel 1868, che raffigura il \"Transito di San Giuseppe\"."}
{"id": "2225981", "revid": "767487", "url": "https://it.wikipedia.org/wiki?curid=2225981", "title": "Virtus Pallacanestro Bologna 1945-1946", "text": "Questa voce raccoglie le informazioni riguardanti la Virtus Pallacanestro Bologna nelle competizioni ufficiali della stagione 1945-1946.\nStagione.\nNel campionato di Serie A 1945-1946, il primo dopo l'interruzione causa seconda guerra mondiale, al termine della prima fase regionale la Virtus prese il posto della Fortitudo Sisma (vincitrice del girone emiliano). Dopo aver primeggiato nel gruppo Nord B delle semifinali interregionali (3-0), i felsinei vinsero anche la fase finale nazionale a Viareggio (2-0) conquistando il loro primo titolo di campioni d'Italia."}
{"id": "2225987", "revid": "767487", "url": "https://it.wikipedia.org/wiki?curid=2225987", "title": "Virtus Pallacanestro Bologna 1946-1947", "text": "Roster.\nVirtus Bologna"}
{"id": "2225989", "revid": "466539", "url": "https://it.wikipedia.org/wiki?curid=2225989", "title": "Patrioti (fazione)", "text": "I Patrioti (in olandese: \"Patriotten\") erano una fazione politica nella Repubblica delle Sette Province Unite nella seconda parte del XVIII secolo. Essi erano guidati da Joan van der Capellen tot den Pol e furono al potere dal novembre del 1782.\nI Patrioti si battevano per la rimozione dello statolder Guglielmo V di Orange-Nassau. Le cause del loro scontento erano il sistema ereditario dell'assegnazione delle cariche, il declino del commercio orientale della Compagnia olandese delle Indie orientali, la disoccupazione nell'industria tessile, l'andamento della Quarta guerra anglo-olandese e il desiderio di maggiore democrazia. La classe media e l'alta borghesia guardavano agli Stati Uniti d'America e alla loro Dichiarazione di indipendenza e all'Atto di abiura olandese (1581) e cominciarono a reclamare i loro diritti (messi per iscritto per la prima volta nel 1579 con il trattato dell'Unione di Utrecht).\nI Patrioti formarono delle milizie o gruppi paramilitari, come gli \"Exercitiegenootschap\", e cercarono di persuadere il principe e le autorit\u00e0 cittadine ad ammettere i non-calvinisti nel consiglio cittadino (\"vroedschap\"). Gli aristocratici erano divisi in Orangisti, repubblicani e democratici. A partire dall'estate del 1785 sempre pi\u00f9 repubblicani cominciarono a sostenere il principe. Questi non era disposto a introdurre riforme, ma era incapace di prendere le decisioni necessarie. Nella citt\u00e0 di Utrecht i membri orangisti del governo furono mandati a casa dalle milizie locali guidate da Quint Ondaatje, un cittadino di Colombo. Un altro nome importante \u00e8 quello di Herman Willem Daendels, che non riusc\u00ec a ottenere un seggio nel governo locale, quando le truppe statali occuparono la cittadina di Hattem.\nNel settembre del 1787 le milizie locali furono sconfitte dall'esercito prussiano intervenuto, guidato da Carlo Guglielmo Ferdinando di Brunswick-Wolfenb\u00fcttel, e allora molti Patrioti fuggirono in Francia, stabilendosi nell'area intorno a Dunkerque, dove potevano capire l'olandese fiammingo che si parlava l\u00ec.\nNella Repubblica olandese cinque leader furono condannati a morte. Anche se nessuna di queste sentenze fu eseguita, tutti e cinque i condannati furono esiliati. Nel 1789 i due leader radicali Francis Adrian Vanderkemp e Adam Gerard Mappa andarono negli Stati Uniti su invito di George Washington. Nel 1795, alcuni anni dopo la Rivoluzione francese, i Patrioti rimasti nel nord della Francia tornarono e con l'aiuto di un esercito francese fondarono la Repubblica Batava."}
{"id": "2225990", "revid": "115600467", "url": "https://it.wikipedia.org/wiki?curid=2225990", "title": "Marcello Palingenio Stellato", "text": "Biografia.\nLe informazioni biografiche certe sull'autore dello \"Zodiacus vitae\" sono molto scarse. Alcuni dati biografici possono essere desunti dallo stesso \"Zodiacus vitae\". L'autore sarebbe vissuto a Roma durante il pontificato di Leone X (1513-1521), avrebbe visitato l'eremo di S. Silvestro sul monte Soratte e avrebbe letto il \"Libellus Aureus de lapide a vesica\" del medico Mariano Santo, stampato nel 1522; una sua composizione \u00e8 contenuta nell'opera \"Parthenias liber in divae Mariae historiam\" di Marco Probo Mariano, pubblicata postuma a Napoli nel 1524. Nel maggio 1535 era insegnante di lettere umane a Forl\u00ec, citt\u00e0 facente parte dello stato pontificio. L'ultima data che ne testimonia l'esistenza in vita \u00e8 quella del 26 ottobre 1537, allorch\u00e9 ricevette un compenso per le lezioni tenute a Forl\u00ec. Era sicuramente morto nel 1551, anno di stampa dei \"Dialogi duo de poetis suorum temporum\" di Lilio Gregorio Giraldi, nel quale si d\u00e0 notizia che il cadavere di Marcello Stellato era stato riesumato e bruciato per empiet\u00e0. Da altra fonte \u00e8 noto che il cadavere di Stellato era seppellito a Cesena.\nPer il teologo calvinista Abraham Scultetus (1566\u20131625), Marcello Stellato era un cortigiano di Ercole II d'Este che avrebbe assunto lo pseudonimo di \"Palingenius\", avente lo stesso significato di \"Renatus\", in omaggio alla duchessa filocalvinista Renata di Francia. Il primo ad aver attribuito all'autore dello \"Zodiacus\" il nome di Pier Angelo Manzoli fu il latinista Jacopo Facciolati il quale, in alcune lettere indirizzate a Johann Albert Fabricius, scrisse che \"Marcello Palingenio\" era l'anagramma di \"Pier Angelo Manzolli\" nativo di Stellata, una localit\u00e0 del ducato estense (donde il nome \"Stellato\"). L'identificazione del Facciolati lasci\u00f2 perplesso fra gli altri Girolamo Tiraboschi:\nDi recente, Franco Bacchelli dell'Universit\u00e0 di Bologna, in base alla licenza di stampa dello \"Zodiacus vitae\", concessa dal Consiglio dei dieci di Venezia l'8 febbraio 1535 a \"Marcellus Stellato Neapolitanus\", ha concluso che l'autore dello \"Zodiacus\" si chiamasse effettivamente Marcello Stellato (o Stellati) e che fosse nato in Campania, mentre Pier Angelo Manzoli non sarebbe mai esistito. \"Stellato\" \u00e8 peraltro un cognome ancora molto diffuso a Napoli e in Campania.\n\"Zodiacus vitae\".\n\"Zodiacus vitae\" \u00e8 un poema in latino, in dodici libri, ciascuno intitolato a un segno zodiacale. La finalit\u00e0 dello \"Zodiacus vitae\" \u00e8 filosofica: l'itinerario che conduce l'uomo dall'oscurit\u00e0 della Terra dapprima al Cielo e infine a Dio. In base ad alcuni eventi a cui si accenna nell'opera, si ritiene che questa sia stata composta verosimilmente fra il 1520 e la primavera del 1536. La prima edizione fu stampata a Venezia con il titolo di \"Zodiacus vitae pulcherrimum opus atque utilissimum\" da Bernardino Vitali priva di data; l'anno di stampa fu probabilmente lo stesso 1536. Il poema \u00e8 firmato col nome latinizzato dell'autore e i primi 29 versi dell'incipit, che costituiscono una dedica al duca Ercole II d'Este, formano l'acronimo \"Marcellus Palingenius Stellatus\". La dedica al duca d'Este fu fatta su suggerimento di Antonio Musa Brasavola, archiatra dello stesso Ercole II.\nLa seconda edizione fu stampata a Basilea da Robert Winter nel 1537 col titolo \"Zodiacus vitae, hoc est, de hominis vita, studio, ac moribus optime instituendis libri duodecim\" e una terza edizione, curata da Johann Herold, fu stampata dallo stesso Winter nel 1543. Poich\u00e9 in quest'ultima edizione Herold loda le conoscenze mediche di Stellato, \u00e8 sorta verosimilmente l'opinione, giudicata infondata gi\u00e0 dal Tiraboschi nel passo citato poco sopra, che Stellato fosse un medico. Dopo di allora l'opera ebbe ampia diffusione in tutta Europa, tranne che in Italia. Tra il XVI e il XVIII secolo furono stampate oltre sessanta edizioni dello \"Zodiacus vitae\". Citato ampiamente da Sc\u00e9vole de Sainte-Marthe (1536-1623), in Francia Stellato ebbe fortuna fra i libertini. L'inserimento dello \"Zodiacus\" nell'Indice dei libri proibiti e del nome di Marcellus Palingenius Stellatus tra gli autori della prima classe dell'Indice, ne imped\u00ec invece la diffusione in Italia."}
{"id": "2225998", "revid": "767487", "url": "https://it.wikipedia.org/wiki?curid=2225998", "title": "Virtus Pallacanestro Bologna 1947-1948", "text": "Roster.\nVirtus Bologna"}
{"id": "2225999", "revid": "114545163", "url": "https://it.wikipedia.org/wiki?curid=2225999", "title": "Officine Ermini Firenze", "text": "Officine Ermini Firenze \u00e8 stato un costruttore italiano di automobili sportive con sede a Firenze.\nStoria.\nLa societ\u00e0 fu fondata da Pasquale Ermini nel 1932 con l'apertura della prima officina a Firenze, in via Campo D'Arrigo n\u00b07, operando come preparatore delle vetture sportive dei piloti locali.\nIl 1946 fu l'anno della svolta, mettendo a punto la sua prima vettura su base Fiat Alfa Romeo 2500 ss con la quale riusc\u00ec a conquistare il titolo di vicecampione italiano categoria Sport Maggiore. Sempre nel 1946 progett\u00f2 e costru\u00ec la sua prima \"testa bialbero\", da applicare al basamento Fiat 1100.\nNel 1947 fond\u00f2 la Scuderia T.E.S.S. (testa emisferica super sport) con la quale conquist\u00f2 il settimo posto assoluto alle Mille Miglia dello stesso anno.\nA causa delle condizioni di salute del fondatore, la Ermini cess\u00f2 la produzione nel 1956, continuando tuttavia, ad assicurare assistenza ai propri piloti fino al 1962, anno in cui chiuse definitivamente l'ultima officina di Viale Matteotti.\nProduzione.\nErmini costruisce, tra il 1946 e il 1955, venti autovetture pi\u00f9 un autotelaio:\nLa rinascita del marchio.\nIl marchio rinasce nel 2007. Nel 2014 viene presentata la Ermini Seiottosei. Il telaio \u00e8 sviluppato dalla Osella sulla base dei suoi sport prototipi, con il design della carrozzeria di Giulio Cappellini ed equipaggiata con un motore Renault da 320 cavalli, con una produzione stimata di 9 esemplari."}
{"id": "2226004", "revid": "1543377", "url": "https://it.wikipedia.org/wiki?curid=2226004", "title": "Hilda Clark", "text": "Nata a Leavenworth, nel Kansas, da Lydia e Milton Edward Clark, si trasfer\u00ec molto giovane a est, fino a Boston, per diventare famosa come modella nel 1895, quando fu la prima donna a essere rappresentata su un vassoio in alluminio della Coca-Cola.\nHilda rimase la faccia pubblicitaria della Coca-Cola fino al febbraio 1903, quando spos\u00f2 Frederick Stanton Flower a New York. Flower era un nipote del governatore di New York, Roswell Flower.\nLa Clark \u00e8 stata una persona dell'alta societ\u00e0 a Boston, ma si ritir\u00f2 dalle scene dopo il matrimonio. Frederick Flower era un miliardario, impegnato in istituti bancari e direttore di numerose ferrovie.\nHilda Clark mor\u00ec il 5 maggio 1932 a Miami Beach, Florida."}
{"id": "2226010", "revid": "767487", "url": "https://it.wikipedia.org/wiki?curid=2226010", "title": "Virtus Pallacanestro Bologna 1948-1949", "text": "Roster.\nVirtus Bologna"}
{"id": "2226017", "revid": "297031", "url": "https://it.wikipedia.org/wiki?curid=2226017", "title": "Hoboken (New Jersey)", "text": "Hoboken \u00e8 una citt\u00e0 degli Stati Uniti d'America, nella Contea di Hudson, nello Stato del New Jersey. Come da censimento del 2010 degli USA, la citt\u00e0 conta abitanti. La citt\u00e0 fa parte dell'area metropolitana di New York e nel suo territorio \u00e8 situato l'Hoboken Terminal, uno dei principali hub del trasporto per la regione. Hoboken \u00e8 stata la sede del primo torneo di baseball ufficiale degli USA.\nEtimologia.\nIl nome Hoboken fu scelto dal colonnello John Stevens quando compr\u00f2 la terra in un'area in cui si trova oggi la citt\u00e0. La trib\u00f9 indiana dei Lenape fa riferimento all'area come: \"terra del tabacco da pipa\" usando la frase \"Hopoghan Hackingh\"\nCome Weehawken, cittadina a nord, Communipaw e Harsimus a sud, Hoboken ha avuto molte varianti nella lingua popolare.\n\"Hoebuck\", in antico olandese alto promontorio e come riferimento a Castle Point, fu usato durante l'era coloniale e successivamente chiamata \"Hobuck\", \"Hobock\", \"Hobuk\" e \"Hoboocken\". \nSebbene, nel XIX secolo, il nome sia stato cambiato in Hoboken, nome influenzato dal fiammingo degli immigrandi olandesi e da una etimologia popolare che emerse collegando la citt\u00e0 di Hoboken al distretto omonimo di Anversa Hoboken..\nOggi, il suo soprannome ufficiale \u00e8 \"Mile Square City\", ma in realt\u00e0 copre di un'area quando si includono anche la parte di acqua del fiume Hudson..\nA cavallo tra il XIX ed il XX secolo quando la popolazione e la cultura di Hoboken era dominata dai parlanti di lingua tedesca e talvolta la chiamavano \"Piccola Brema\"..\nGeografia fisica.\nHoboken si trova sulla riva occidentale del fiume Hudson di fronte a Manhattan, New York e i quartieri di West Village e Chelsea, tra Weehawken e Union City a nord, e Jersey City a sud e ad ovest.\nSecondo il censimento degli Stati Uniti, la citt\u00e0 ha una superficie complessiva di , di cui sulla terra ferma e sull'acqua. L'area totale \u00e8 composta dal 35,35% di acque interne.\nStoria.\nNel XVII secolo Hoboken faceva parte dei Nuovi Paesi Bassi, nel 1849 divenne una citt\u00e0 indipendente e nel 1855 venne riconosciuta come tale dagli USA.\nCultura.\nUniversit\u00e0.\nNella citt\u00e0 si trova lo Stevens Institute of Technology, uno dei pi\u00f9 antichi politecnici degli Stati Uniti d'America.\nFesta di Santa Febronia.\nNel mese di settembre si tiene la Festa di Santa Febronia, a cura della Societ\u00e0 di Mutuo Soccorso Patti e circondario. Questa festa, davvero molto sentita dalla comunit\u00e0 cattolica locale, rappresenta un forte legame degli immigrati provenienti da Patti, comune della citt\u00e0 metropolitana di Messina, con la propria terra d'origine e con la figura della loro Santa Patrona.\nHoboken Italian Festival.\nSempre nel mese di settembre \u00e8 in programma l'Hoboken Italian Festival, nato nel 1927, a cura della Societ\u00e0 della Madonna dei Martiri fondata da immigrati provenienti dalla citt\u00e0 di Molfetta. Forte \u00e8 il legame degli immigrati giunti alla terza generazione, verso le tradizioni della citt\u00e0 adriatica. Infatti come a Molfetta viene riproposta la sagra in mare in onore della Madonna dei Martiri. Il legame verso Molfetta \u00e8 testimoniato anche dai continui scambi culturali, che raggiungono il culmine nel mese di settembre con delegazioni di molfettesi o di immigrati che vicendevolmente si recano in America o in Italia. Il festival \u00e8 occasione di riunire tutta la folta comunit\u00e0 di discendenza italiana (oltre ai molfettesi, molti pugliesi, siciliani e liguri) e tantissimi americani. Si festeggia il weekend successivo al \"LaborDay\", l'evento dell'Hoboken Italian Festival the feast of the Madonna dei Martiri, ha la durata di quattro giorni.\nSi ha la possibilit\u00e0 di degustare piatti tipici italiani, ascoltare musica italiana e a fine manifestazione assistere ai fuochi pirotecnici, con la magnifica scenografia dell'isola di Manhattan, si svolge sul lungomare di Hoboken, il palco per la band viene sistemato al Frank Sinatra Park.\nGeografia antropica.\nHoboken ha 48 strade posizionate a griglia, le strade sono numerate da est verso ovest. Molte strade da nord verso sud sono state battezzate con i nomi dei presidenti degli Stati Uniti (Washington, Adams, Madison, Monroe), anche se Clinton Street certamente onora il politico del XIX secolo DeWitt Clinton, governatore dello Stato di New York.\nWashington Street \u00e8 stata rinominata Carlo's Bakery Way in onore dell'omonima pasticceria divenuta celebre grazie al programma televisivo \"Il boss delle torte\".\nInfrastrutture e trasporti.\nLa citt\u00e0 \u00e8 servita da numerose linee del servizio ferroviario suburbano New Jersey Transit Rail, dalla metropolitana regionale Port Authority Trans-Hudson e dalla tranvia Hudson-Bergen.\nSport.\nBaseball.\nLa citt\u00e0 \u00e8 famosa per aver ospitato, il 19 giugno 1846, il primo incontro documentato di baseball in assoluto. L'incontro, disputatosi fra i \"New York Knickerbockers\" e i \"New York Nine\", dur\u00f2 solamente quattro innings e si concluse con il punteggio di 23-1 per i \"nine\"."}
{"id": "2226019", "revid": "834", "url": "https://it.wikipedia.org/wiki?curid=2226019", "title": "Hoboken, New Jersey", "text": ""}
{"id": "2226021", "revid": "38120", "url": "https://it.wikipedia.org/wiki?curid=2226021", "title": "Janot", "text": "Janot \u00e8 un personaggio comico del teatro francese, creato nel 1779 da Dorvigny.\nCaratteristiche.\nDi fattezze minute, indossa una parrucca e porta con s\u00e9 una lanterna, che rappresenta la stupidit\u00e0 attraverso le parole. Caratteristico infatti \u00e8 il suo spostamento delle varie parti di una frase in un discorso. Massimo rappresentante di tale personaggio \u00e8 stato l'attore Volange (Maurice Francois Rochet)."}
{"id": "2226024", "revid": "124123", "url": "https://it.wikipedia.org/wiki?curid=2226024", "title": "Hirata Atsutane", "text": "Biografia.\nNato , venne adottato nel 1800 da Hirata T\u014dbei, servitore presso il dominio di Bitch\u016b-Matsuyama, dal quale eredit\u00f2 il nome di famiglia. Studi\u00f2 le teorie di Yamazaki Ansai (1619-1682), fu discepolo di Motoori Norinaga e seguace degli insegnamenti dello Shintoismo e del Confucianesimo. Fu inoltre in esponente di primo piano della scuola Kokugaku.\nGran conservatore, si oppose alla riapertura del Giappone dopo anni di \"Sakoku\" (1635-1854) poich\u00e9 si dimostr\u00f2 nel 1729 il pi\u00f9 accanito sostenitore di un ritorno ai valori indigeni. Egli riteneva il Giappone l'unico paese sacro in quanto creato dai Kami dando cos\u00ec un'inclinazione xenofoba oltrech\u00e9 nazionalista alle sue teorie. Si favor\u00ec in questo modo la nascita di un movimento nazionalista che nel XX secolo avrebbe manifestato tratti razzisti e autoritari.\nLe sue opere spaziarono dalle tematiche religiose, con grandi approfondimenti soprattutto della storia delle religioni, fino alle critiche letterarie. \nTra le opere pi\u00f9 significative, nel campo storico-religioso si possono citare: \"Il Grande Giappone\" e \"L'eternit\u00e0 della successione imperiale\". Importanti risultarono anche i saggi riguardanti le istituzioni politiche e religiose giapponesi.\nOpere.\nFra i testi da lui scritti:"}
{"id": "2226029", "revid": "486946", "url": "https://it.wikipedia.org/wiki?curid=2226029", "title": "Incanalatrici", "text": ""}
{"id": "2226031", "revid": "112335339", "url": "https://it.wikipedia.org/wiki?curid=2226031", "title": "Marco Antonio Sabellico", "text": "Biografia.\nFu membro dell'Accademia romana di Pomponio Leto. Insegnante di retorica in varie citt\u00e0 come Udine, Venezia e Verona, inizi\u00f2 poi a scrivere. Nelle sue innumerevoli opere ci furono orazioni, scritti sulla topografia e sulle magistrature veneziane. Per la pubblicazione della sua storia su Venezia (\"Decades rerum Venetarum\"), ottenne nel 1486 un \"privilegio\" accordatogli dal Doge. Tale concessione anticipava il diritto d'autore, volto a salvaguardare gli scrittori dai plagi e dalle copie pirata. \nSabellico fu amministratore della imponente collezione di manoscritti greci conservati nel Palazzo Ducale di Venezia, provenienti, prima dell'arrivo dei numerosi codici del cardinale Bessarione, dal saccheggio operato dai crociati nel 1204 a Costantinopoli."}
{"id": "2226037", "revid": "6923", "url": "https://it.wikipedia.org/wiki?curid=2226037", "title": "Symphyotrichum novi-belgii", "text": "L'Astro settembrino (nome scientifico: Symphyotrichum novi-belgii ) \u00e8 una pianta della famiglia delle Asteraceae.\nEtimologia.\nL'etimologia del termine generico (\"symphyotrichum\") deriva da due parole greche \"sinfisi\" (= tenere insieme, crescere insieme) e \"trichos\" o \"trichinos\" (= capelli, un solo capello). L'epiteto specifico (\"novi-belgii\") indica la zona d'origine del fiore (Nord America).\nIl binomio scientifico attualmente accettato (\"Symphyotrichum novi-belgii\") \u00e8 stato proposto inizialmente da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, e definito ulteriormente dal botanico L. Guy Nesom (1945 -) nella pubblicazione \u201cPhytologia\u201d nel 1994.\nDescrizione.\nQueste piante sono alte da 5 a 15 dm. L'aspetto a volte pu\u00f2 essere cespitoso con diversi gambi. La forma biologica \u00e8 definita come emicriptofita scaposa (H scap): ossia sono piante perennanti per mezzo di gemme al livello del terreno e con asse fiorale non troppo foglioso. Non \u00e8 una pianta vischiosa (come invece lo \u00e8 la simile \"Symphyotrichum novae-angliae\").\nRadici.\nLe radici sono secondarie da rizoma.\nFoglie.\nDimensione delle foglie: larghezza 6 \u2013 11\u00a0mm; lunghezza 17 \u2013 60\u00a0mm.\nInfiorescenza.\nL'infiorescenza \u00e8 composta da diversi capolini (da 10 a 20 e pi\u00f9) peduncolati, con la forma di una margherita. La disposizione dei capolini \u00e8 su pi\u00f9 rami divaricati con diverse brattee (1 - 3) a forma lanceolata. La struttura dei capolini \u00e8 quella tipica delle \"Asteraceae\": il peduncolo sorregge un involucro conico (o campanulato o emisferico) composto da diverse squame che fanno da protezione al ricettacolo nudo e piano nella parte terminale sul quale s'inseriscono due tipi di fiori: i fiori esterni ligulati, e i fiori centrali tubulosi. In particolare quelli periferici sono femminili e sono disposti su un'unica circonferenza (da 15 a 35) ed hanno una corolla ligulata con la ligula molto allargata, sono fertili e lo stimma \u00e8 molto evidente; quelli interni, tubulosi, sono altrettanto numerosi (da 28 a 68) e sono ermafroditi. Le squame dell'involucro, a disposizione embricata su pi\u00f9 serie (da 3 a 4), sono tutte molto simili tra di loro (a forma oblungo-lanceolata), differiscono solamente per la dimensione (quelle esterne sono lunghe la met\u00e0 di quelle interne). Lunghezza dei peduncoli: 4 \u2013 41\u00a0mm. Diametro dei capolini: 2,5 \u2013 3\u00a0cm. Diametro degli involucri: 6 \u2013 9\u00a0mm.\nFiore.\nI fiori sono zigomorfi (quelli periferici ligulati) e attinomorfi(quelli centrali tubolosi). Entrambi sono tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi).\nFrutti.\nIl frutto \u00e8 un achenio sormontato da un pappo setoloso e di colore biancastro-giallo con 4 \u2013 6 nervi longitudinali. La forma \u00e8 oblunga. Dimensione dell'achenio: 2 \u2013 4\u00a0mm. Lunghezza del pappo: 4 \u2013 6\u00a0mm.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza del \"Symphyotrichum novi-belgii\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere \"Symphyotrichum\" comprende circa 90 specie distribuite soprattutto nel Nord America delle quali 8 sono spontanee della flora italiana.\nLa posizione tassonomica di questo fiore \u00e8 in via di sistemazione. Dopo gli studi filogenetici di questi ultimi anni fatti sul genere \"Aster\" (genere cui questo fiore apparteneva precedentemente) \u00e8 stato spostato nell'attuale genere (\"Symphyotrichum\"). Non tutte le checklist sono state aggiornate e alcune mantengono ancora la vecchia denominazione (\"Aster novi-belgii\"). \nIl basionimo per questa specie \u00e8: \"Aster novi-belgii\" \nIl numero cromosomico di \"S. novi-belgii\" \u00e8: 2n = 48.\nVariet\u00e0 e forme.\n\"Symphyotrichum novi-belgii\" \u00e8 considerata una specie variabile morfologicamente; la variabilit\u00e0 sembra avere all'origine delle cause sia ambientali che genetiche. Le principali variet\u00e0 sono state individuate soprattutto nell'America del Nord; l'elenco seguente descrive alcune di queste variet\u00e0 (non presenti in Italia):\nle seguenti variet\u00e0 si presentano con i gambi sub-glabri:\nIbridi.\nSandro Pignatti nella sua \u201cFlora d'Italia\u201d segnala un ibrido sub-spontaneo sfuggito alla coltivazione:\nIn America, nella parte occidentale di Terranova \u00e8 stato osservato un altro ibrido:\nAltri ibridi sono possibili (sempre in America del Nord) con la specie \"S. anticostense\" .\nSinonimi.\nQuesta entit\u00e0 ha avuto nel tempo diverse nomenclature. La tabella seguente indica alcuni tra i sinonimi pi\u00f9 frequenti:\nSpecie simili.\nL'elenco seguente indica alcuni fiori simili all'Astro settembrino (a fianco sono indicate alcune caratteristiche utili a distinguerli da quelli di questa voce).\nUsi.\nL'impiego maggiore di questa pianta \u00e8 nel giardinaggio e nel relativo commercio. Diversi cultivar sono stati ottenuti da variet\u00e0 (o forme) particolarmente interessanti da un punto di vista ornamentale, come ad esempio:\nL'Astro settembrino necessita di abbondanti innaffiature; \u00e8 un fiore ornamentali che abbellisce aiuole e giardini, anche in periodi come il finire dell'estate. Vive tranquillamente a mezz'ombra e alcune variet\u00e0 necessitano di sostegno.\n\u00c8 pianta molto visitata dalle api per il polline ed \u00e8 importante per la sua fioritura autunnale, quando non vi sono pi\u00f9 molti fiori."}
{"id": "2226039", "revid": "399", "url": "https://it.wikipedia.org/wiki?curid=2226039", "title": "Crack a Bottle", "text": "Crack a Bottle \u00e8 una canzone rap cantata da Eminem, Dr. Dre e 50 Cent. Il 12 febbraio 2009 nella sua prima settimana di commercializzazione, il singolo ha ottenuto 418.000 download, battendo il precedente record del brano \"Live Your Life\" di T.I. e Rihanna.\nLa canzone.\nUna versione provvisoria di \"Crack a Bottle\", intitolata \"Number One\" \u00e8 balzata agli onori della cronaca nel dicembre 2008, mentre la versione definitiva \u00e8 iniziata a circolare nelle radio a gennaio 2009, pubblicizzata da diversi media come primo singolo dall'imminente album di Eminem \"Relapse\". anche se la Universal Music Group italiana, ha in seguito negato tale affermazione, dichiarando che \"Crack a Bottle\" sarebbe stato soltanto un singolo promozionale. Il singolo, su supporto digitale \u00e8 stato reso disponibile per il download solo il 2 febbraio 2009, e 50 Cent ha dichiarato che il brano sarebbe stato incluso anche nel suo album \"Before I Self Destruct\".. Per la realizzazione del background \u00e8 stato utilizzato un campionamento del brano \"Mais dans la lumi\u00e8re\" del cantante israeliano Mike Brant.\nIl successo.\nDalla sua pubblicazione, \"Crack a Bottle\" \u00e8 riuscita ad entrare in diverse classifiche statunitensi, inclusa la prestigiosa \"Billboard\" Hot 100 e la Hot R&amp;B/Hip-Hop Songs. La canzone \u00e8 inoltre entrata nella top ten della Hot Rap Tracks, alla posizione numero sette. Dopo essere rimasta tre settimane consecutive alla posizione numero 78 della Hot 100, della rivista \"Billboard\"' \"Crack a Bottle\" ha ottenuto la vetta della classifica grazie a 418.000 download digitali, che inoltre l'hanno resa la quarta canzone ad aver avuto la maggiore scalata in una sola settimana, nella storia della classifica. \"Crack a Bottle\" divenne il secondo singolo di Eminem al numero uno della Hot 100 ed il primo dal 2002. Con questa canzone inoltre, Dr. Dre ha raggiunto il vertice della Hot 100 per la prima volta dal 1996, mentre per 50 Cent si tratta della quarta volta. \"Crack a Bottle\" \u00e8 inoltre entrata in diverse classifiche europee, in Canada ed in Australia.\nVideo.\nDurante un'intervista ad MTV, 50 Cent inizialmente cit\u00f2 che c'erano piani per fare un video musicale animato per \"Crack a Bottle\", che doveva essere girato allo stesso tempo del video musicale per la canzone \"I Get It In\". Il 25 febbraio, il manager di Eminem Paul Rosenberg post\u00f2 sul suo blog un fermo immagine tratto dal video che ritraeva una senzatetto in possesso di una bottiglia avvolta in un sacchetto marrone. Mediante un accordo con Rosenberg, il videoclip fu diretto da Syndrome e fu pianificato per essere pubblicato entro un paio di settimane. Il video musicale compare in una televisione del video musicale di \"3 a.m.\", anch'esso diretto da Syndrome. Il 7 maggio 2009, una versione incompleta del video fu pubblicata tramite TheRelapse.com, con solo i versi di Eminem e il ritornello. Pi\u00f9 tardi nel corso della stessa giornata, il verso rappato da 50 Cent nel video fu pubblicato tramite ThisIs50.com.\nUn mese dopo, il 7 giugno 2009, Ca$his post\u00f2 un link su Twitter per il video completo in cui egli appare in un cameo.\nIl video mostra all'inizio una vecchia donna avara che per non spendere soldi vive da barbona e che, dopo essere scoppiata in un'immensa risata acuta, tira fuori una bottiglia vuota, che magicamente si apre e mostra contenere diversi \"mini-piani\" a mo' di palazzo, che ritrarrano in seguito lo stile di ogni rapper: durante la parte di Eminem, compare un uomo psicopatico, che pare stia a significare Slim Shady, la parte cattiva di Eminem, rinchiuso in una stanza che scrive sui muri con un gessetto nero le parole della canzone; questo tiene come prigioniero un uomo che pare simboleggi Marshall Mathers, il vero nome del rapper. Verso la met\u00e0 del verso, Slim Shady si sdoppia ed esce un uomo, ossia Ken Kaniff, l'aler-ego omosessuale di Eminem, che vorrebbe liberare l'ostaggio, che alla fine riesce a cavarsela da solo. Per il verso di Dr. Dre, fu girata la seguente scena: tre buttafuori proteggono un locale in cui una donna, un uomo e per l'appunto Ca$his si fanno tatuare alcune frasi inerenti alla canzone sulla pelle. Nella scena preparata per 50 Cent, invece, una ragazza con una bottiglia di liquore entra in una specie di club priv\u00e9, in cui si sperpera soldi, si danza romanticamente e ci si scambia rapporti saffici, sotto grandi scritte cubitali, anch'esse rappresentanti alcune parole del testo della canzone. Alla fine del clip, la bottiglia si chiude e la barbona, infuriatasi, schianta l'oggetto a terra, che si rompe in mille pezzi.\nNessuno degli artisti di \"Crack a Bottle\" compare nel video animato."}
{"id": "2226048", "revid": "184755", "url": "https://it.wikipedia.org/wiki?curid=2226048", "title": "Cromatometro", "text": "Il cromatometro \u00e8 uno strumento che indica l'intensit\u00e0 di colore, o meglio la concentrazione di soluzioni di composti colorati.\nFunzionamento.\nSfrutta il principio secondo cui a minore quantit\u00e0 di luce corrisponde una maggiore colorazione della soluzione. Il pi\u00f9 famoso \u00e8 il cromatometro del Rose, che utilizza i principi della luce polarizzata. "}
{"id": "2226054", "revid": "1305772", "url": "https://it.wikipedia.org/wiki?curid=2226054", "title": "Balsas", "text": ""}
{"id": "2226057", "revid": "1656773", "url": "https://it.wikipedia.org/wiki?curid=2226057", "title": "Rizzo (famiglia)", "text": "La famiglia Rizzo \u00e8 una famiglia nobile italiana, la cui ascendenza \u00e8 attestata dalla fine del XIII secolo sino ai giorni nostri.\nStoria.\nIl nome della famiglia ha subito variazioni ortografiche a seconda dell'epoca e dei rami: nell'antichit\u00e0 erano denominati anche \"Riccio\", \"Ricci\" oppure \"Ritii\". L'unica linea superstite, quella cilentana, ha modificato il cognome in \"Rizzo dei Ritii\" con R.D. del 14 giugno 1941.\nI Rizzo discenderebbero, secondo la tradizione, dai patrizi romani \"Ritius\", i quali, a seguito delle invasioni barbariche, presero nuova dimora sulla costiera amalfitana, da dove originarono il ramo napoletano (poi cilentano), da esso quello molisano ed abruzzese, e la linea siciliana. Lo storico Carlo Padiglione attribu\u00ec l'arme della discendenza di Trinacria come stemma alternativo del casato partenopeo. Riguardo all'origine dei Rizzo, vi sono inoltre altre ipotesi: secondo gli storici Carlo De Lellis e Cristoforo Landino essi discenderebbero dai Ricci di Firenze, mentre per Francesco Alvino proverrebbero da Amalfi o Napoli, e si sarebbero poi trapiantati a Castellammare di Stabia.\nLa prima attestazione storica dei Rizzo campani l'abbiamo con Giovanni, il quale fu tra i baroni del Principato Citra che prestarono denaro al re Carlo I d'Angi\u00f2 nell'anno 1276, mentre i Rizzo furono presenti in Sicilia dal XIV secolo fino all'inizio del XX secolo, quando si estinsero nella famiglia Riolo. Anche i Rizzo di Piacenza deriverebbero dal principale lignaggio della casata.\nLa famiglia fu molto attiva sotto i sovrani angioini ed aragonesi, rivestendo cariche importanti nella magistratura e nell'esercito, con conseguente elargizione di feudi e privilegi, e venendo ascritta ai Seggi di Forcella (1444) e Nido (1501) dei Sedili di Napoli, ma agli inizi del XVIII secolo perse gli onori del patriziato, in quanto abbandon\u00f2 Napoli per trasferirsi definitivamente nel Cilento.\nUn ramo della famiglia pass\u00f2 in Sicilia nel 1321 con Sergio Riccio, il quale vi giunse come visitatore delle fortezze di quel Regno. Stabilitasi quindi in Sicilia, la famiglia si propag\u00f2 a Catania, Messina (da rimarcare la baronia di Mer\u00ec), Palermo e Trapani. In quest'ultima citt\u00e0 si distinse per le primarie cariche che vi occup\u00f2. Possedette le baronie delle isole di Arcudaci, Favignana, Levanzo, Marettimo, San Gioacchino e Sant'Anna.\nParentele.\nLa famiglia Rizzo contrasse matrimoni con le principali famiglie nobili dell'Italia meridionale, quali d'Alessandro, Billotta, Brancaccio, Caldora, Capece Aprano, Caracciolo, Carafa, Carbone, Carmignano, Correale, Domini Martini, Fontanarosa, Franchi, Galeota, Galluccio, de Liguoro, Longo, Macedonio, Niglio, Pandone, Saraceno, Seripando, del Tufo, Zurlo e, negli ultimi tempi, con la famiglia di armatori statunitensi Shewan.\nStemma e motto.\nDa studi sulle sepolture nel Duomo di Amalfi sembra che lo stemma antico fosse \"troncato al 1\u00ba d'argento al riccio di nero al naturale e al 2\u00ba a tre fasce controinnestate di nero\", quindi del tutto simile a quello originario dei Rizzo di Sicilia. Il 24 dicembre 1454 l'imperatore Federico III d'Asburgo ricompens\u00f2 i Rizzo per i loro meriti definendone la composizione dello stemma: \"interzato in fascia, al 1\u00ba d'oro all'aquila di nero, nascente dalla partizione, con il volo abbassato, coronata del campo; al 2\u00ba d'oro al riccio di nero; al 3\u00ba d'oro a due fasce ondate d'azzurro\", avente per cimiero un'aquila nera coronata d'oro e svolazzi di oro, nero ed azzurro.\nIl motto della famiglia, tratto dall'opera \"Le metamorfosi\" di Ovidio, \u00e8 costituito dall'espressione latina \"meliora latent\", che tradotta significa \"le cose migliori sono nascoste\", e vuol essere un omaggio all'arte dello scoprire le verit\u00e0 che si celano dietro le apparenze.\nFeudi.\nTra i numerosi feudi e conseguenti titoli nobiliari di cui godette in passato la famiglia, ricordiamo:\nOpere.\nMentre il principale palazzo di famiglia presso l'antico Seggio di Nido in Napoli non \u00e8 pi\u00f9 presente, permangono varie tombe di esponenti della casata e monumenti funebri di celebri artisti in diverse chiese del capoluogo campano. Segnaliamo \u2013 tra le altre \u2013 le basiliche di San Domenico Maggiore, Sant'Anna dei Lombardi, Santa Chiara, Santa Maria della Stella e Santa Maria la Nova, in cui vi sono le tombe di illustri membri della famiglia. Ricordiamo infine la cappella dei Rizzo sita nella Basilica di San Nicola di Bari e il Palazzo Riccio a Torchiara."}
{"id": "2226062", "revid": "181699", "url": "https://it.wikipedia.org/wiki?curid=2226062", "title": "Sonreb", "text": "Il metodo SONREB (unione delle parole \"SONic REBound\") \u00e8 un metodo di indagine non distruttivo (PND) sul calcestruzzo indurito.\nQuesto metodo consente di stimare la resistenza Rc di un calcestruzzo in opera correlandolo con la velocit\u00e0 ultrasonica V, ottenuta con prove ultrasoniche e con l'indice di rimbalzo S ottenuto con prove sclerometriche.\nLe prove devono essere effettuate nelle stesse zone di indagine.\nTale metodo combinato consente di superare gli errori che si ottengono utilizzando separatamente il metodo sclerometrico, che \u00e8 un metodo di indagine superficiale, e il metodo ultrasonico, che invece \u00e8 un metodo di indagine volumetrico.\nInfatti questi metodi sono influenzati da diversi fattori quali ad esempio:\nProcedura.\nMediante formule matematiche sperimentali \u00e8 possibile mettere in correlazione la resistenza del materiale con l'indice di rimbalzo S ottenuto dalla prova sclerometrica e la velocit\u00e0 di propagazione V delle onde ultrasoniche.\nIn letteratura esistono diverse formule sperimentali per l'applicazione del metodo SONREB quali:\ndove la velocit\u00e0 V \u00e8 espressa in m/s ed Rc \u00e8 la resistenza cubica del calcestruzzo.\nTali formule per\u00f2 non hanno validit\u00e0 generale poich\u00e9 dipendono fortemente dalle caratteristiche, principalmente di composizione, dei calcestruzzi indagati nel corso delle singole ricerche, infatti tali formule differiscono anche sensibilmente fra loro.\nLe formule sperimentali comunque si rifanno tutte alla seguente espressione generale:\ndove:\nTarando il metodo SONREB mediante lo schiacciamento di alcune carote di calcestruzzo prelevate in aree sottoposte a indagine, si pu\u00f2 calibrare la formula con riferimento ad uno specifico calcestruzzo.\nNote diverse terne di valori sperimentali (Rci, Vi, Si) si possono determinare i coefficienti a, b, c per la calibrazione ai minimi quadrati.\nI valori di Rci per la calibrazione della formula si ottengono da prove distruttive (PD) mediante prove di schiacciamento di campioni cilindrici estratte dal calcestruzzo indurito mediante carotaggio.\nI valori di Vi e Si da rapportare a Rci si devono ottenere da misurazioni effettuate sugli stessi elementi strutturali da cui si sono prelevate le carote.\nCalibrata la formula \u00e8 possibile ottenere il valore di Rc in ogni punto del calcestruzzo, senza effettuare ulteriori prove distruttive, noti solamente i relativi valori di S e V.\nPertanto ottenuta la formula di riferimento si individua l'area di prova e su questa viene ricavata la velocit\u00e0 V di propagazione degli impulsi ultrasonici (come valore medio di 3 misure) e l'indice di rimbalzo S, (come valore medio di 10 misure); dai due valori sostituiti nella formula opportunamente calibrata si ottiene Rc cercato."}
{"id": "2226063", "revid": "729019", "url": "https://it.wikipedia.org/wiki?curid=2226063", "title": "Braam Immelman", "text": "Biografia.\nCresciuto nel Western Province di Citt\u00e0 del Capo in Currie Cup, nel 2004 fu acquistato dal Natal Sharks, per la cui franchigia nel Super 12, gli Sharks, esord\u00ec nella stagione successiva\nNel 2006 si trasfer\u00ec in Europa firmando un contratto per i francesi del Montauban; l'esperienza, causa infortunio, dura solo una stagione, caratterizzata da solo sei incontri di campionato.\nNel settembre 2007 giunse l'ingaggio in Italia da parte del Rovigo, dietro suggerimento dell'ex giocatore rossoblu AJ Venter all'allora tecnico della squadra Massimo Brunello; divenuto presto punto fermo della squadra, \u00e8 tra coloro che hanno accettato di rimanere a Rovigo anche dopo i programmi di ridimensionamento economico della societ\u00e0 avviati nel 2009.\nL'ingaggio dur\u00f2 fino alla stagione 2009-10, dopodich\u00e9 Immelman, tornato in Sudafrica, firm\u00f2 un contratto con gli Eagles, squadra della quale \u00e8 nella stagione 2011-12 il capitano."}
{"id": "2226067", "revid": "154893", "url": "https://it.wikipedia.org/wiki?curid=2226067", "title": "Pilotta", "text": ""}
{"id": "2226071", "revid": "729019", "url": "https://it.wikipedia.org/wiki?curid=2226071", "title": "L\u00e9r\u00e9", "text": "L\u00e9r\u00e9 (o Lere) \u00e8 un toponimo francese comune a diversi luoghi:"}
{"id": "2226072", "revid": "287204", "url": "https://it.wikipedia.org/wiki?curid=2226072", "title": "Volley Treviso 2004-2005", "text": ""}
{"id": "2226073", "revid": "307923", "url": "https://it.wikipedia.org/wiki?curid=2226073", "title": "Linac", "text": ""}
{"id": "2226075", "revid": "287204", "url": "https://it.wikipedia.org/wiki?curid=2226075", "title": "Toni Kovacevic", "text": ""}
{"id": "2226076", "revid": "99404155", "url": "https://it.wikipedia.org/wiki?curid=2226076", "title": "Mih\u00e1ly Bozsi", "text": ""}
{"id": "2226077", "revid": "99403759", "url": "https://it.wikipedia.org/wiki?curid=2226077", "title": "Gy\u00f6rgy Br\u00f3dy", "text": ""}
{"id": "2226082", "revid": "838137", "url": "https://it.wikipedia.org/wiki?curid=2226082", "title": "Oliv\u00e9r Halassy", "text": "Halassy era sposato e aveva tre figli. Dopo il ritiro dalle competizioni ha lavorato come revisore dei conti nel suo municipio. \u00c8 stato ucciso da un soldato sovietico dopo una rapina vicino alla sua casa a Budapest. \nNel 1978 \u00e8 stato inserito nella International Swimming Hall of Fame."}
{"id": "2226083", "revid": "729019", "url": "https://it.wikipedia.org/wiki?curid=2226083", "title": "Andrea De Marchi", "text": "Biografia.\nAndrea De Marchi, nativo del trevigiano, \u00e8 cresciuto nel Benetton; nel 2007 ha esordito nel campionato Pro D2 francese con la maglia del Mont-de-Marsan in un torneo che si \u00e8 risolto con la promozione nel Top 14; dal 2008 di nuovo in Italia, ha esordito nel Super 10 con la maglia del Rovigo\nNel settembre 2009 il C.T. della Nazionale italiana Nick Mallett ha inserito De Marchi tra i convocati al raduno di preparazione dei \"test match\" autunnali che vedono l' contrapposta a , e .\nPer la stagione 2010-11 fu ingaggiato dagli Aironi, \"franchise\" italiana in Celtic League; allo scioglimento della squadra nel 2012 e il subentro nella rinnovata Pro12 delle Zebre, De Marchi \u00e8 passato in quest'ultima squadra dalla stagione 2012-13."}
{"id": "2226084", "revid": "132266", "url": "https://it.wikipedia.org/wiki?curid=2226084", "title": "Guardia costiera tedesca", "text": ""}
{"id": "2226085", "revid": "99403861", "url": "https://it.wikipedia.org/wiki?curid=2226085", "title": "K\u00e1lm\u00e1n Hazai", "text": ""}
{"id": "2226087", "revid": "838137", "url": "https://it.wikipedia.org/wiki?curid=2226087", "title": "M\u00e1rton Homonnai", "text": ""}
{"id": "2226088", "revid": "1573940", "url": "https://it.wikipedia.org/wiki?curid=2226088", "title": "Gy\u00f6rgy Kutasi", "text": ""}
{"id": "2226089", "revid": "339392", "url": "https://it.wikipedia.org/wiki?curid=2226089", "title": "Troo figlio di Alastore", "text": ""}
{"id": "2226091", "revid": "1573940", "url": "https://it.wikipedia.org/wiki?curid=2226091", "title": "Istv\u00e1n Moln\u00e1r", "text": ""}
{"id": "2226092", "revid": "838137", "url": "https://it.wikipedia.org/wiki?curid=2226092", "title": "J\u00e1nos N\u00e9meth", "text": ""}
{"id": "2226093", "revid": "287204", "url": "https://it.wikipedia.org/wiki?curid=2226093", "title": "Volley Treviso 2005-2006", "text": ""}
{"id": "2226095", "revid": "39884", "url": "https://it.wikipedia.org/wiki?curid=2226095", "title": "Mikl\u00f3s S\u00e1rk\u00e1ny", "text": ""}
{"id": "2226096", "revid": "1318658", "url": "https://it.wikipedia.org/wiki?curid=2226096", "title": "Pugnale di Shadar Logoth", "text": ""}
{"id": "2226097", "revid": "767487", "url": "https://it.wikipedia.org/wiki?curid=2226097", "title": "S\u00e1ndor Tarics", "text": "Nel 1948 emigr\u00f2 negli Stati Uniti.\nDal 2012 fino al suo decesso, avvenuto nel 2016 all'et\u00e0 di 102 anni, \u00e8 stato il pi\u00f9 vecchio atleta medaglia d'oro olimpica vivente."}
{"id": "2226099", "revid": "39884", "url": "https://it.wikipedia.org/wiki?curid=2226099", "title": "Bernhard Baier", "text": "Nel 1940 spos\u00f2 Trudi Meyer."}
{"id": "2226102", "revid": "838137", "url": "https://it.wikipedia.org/wiki?curid=2226102", "title": "Fritz Gunst", "text": ""}
{"id": "2226104", "revid": "39884", "url": "https://it.wikipedia.org/wiki?curid=2226104", "title": "Josef Hauser", "text": ""}
{"id": "2226105", "revid": "599013", "url": "https://it.wikipedia.org/wiki?curid=2226105", "title": "Troo (disambigua)", "text": ""}
{"id": "2226107", "revid": "114756923", "url": "https://it.wikipedia.org/wiki?curid=2226107", "title": "Alfred Kienzle", "text": ""}
{"id": "2226109", "revid": "39884", "url": "https://it.wikipedia.org/wiki?curid=2226109", "title": "Paul Klingenburg", "text": ""}
{"id": "2226110", "revid": "39884", "url": "https://it.wikipedia.org/wiki?curid=2226110", "title": "Heinrich Krug", "text": ""}
{"id": "2226111", "revid": "15756", "url": "https://it.wikipedia.org/wiki?curid=2226111", "title": "Han Yu", "text": "Biografia.\nOltre all'attivit\u00e0 di letterato svolse brillantemente la professione di burocrate, durante la quale assunse in pochi anni la presidenza dell'Ufficio dei Riti.\nFu seguace del confucianesimo, tanto che grazie a lui si svilupp\u00f2 il neoconfucianesimo.\nDivenne celebre come autore soprattutto per lo stile e per il movimento letterario chiamato \"gu wen\" o prosa antica, fondato assieme al suo amico Liu Zongyuan,\nindirizzato ad un ritorno all'antichit\u00e0, in contrapposizione al buddhismo da un punto di vista letterario oltrech\u00e9 dottrinale.\nFu punito con l'esilio in seguito all'attacco che rivolse al buddhismo nell'819, per il quale rischi\u00f2 addirittura la vita. In base ai suoi razionali princ\u00ecpi confuciani, infatti, Han Yu intendeva estirpare il buddhismo ed il taoismo dalla Cina dell'epoca. Le convinzioni di Han Yu vennero accolte dalla corte che nell'843, quindi dopo la morte dello scrittore, proib\u00ec il culto buddhista.\nQuattro delle sue poesie sono state inserite nell'antologia \"Trecento poesie Tang\", stilata da Sun Zhu nel 1763.\nL'importanza di Han Yu \u00e8 attestata anche dall'influenza che ebbe sugli autori di prosa e di poesie sia contemporanei sia di epoche successive; inoltre grazie a lui vennero superati i modelli del parallelismo (pianwen), consentendo cos\u00ec una pi\u00f9 grande libert\u00e0 espressiva e formale."}
{"id": "2226114", "revid": "39884", "url": "https://it.wikipedia.org/wiki?curid=2226114", "title": "Hans Schneider", "text": "\u00c8 il padre del pallanuotista Achim Schneider."}
{"id": "2226115", "revid": "39884", "url": "https://it.wikipedia.org/wiki?curid=2226115", "title": "Hans Schulze", "text": ""}
{"id": "2226119", "revid": "114756929", "url": "https://it.wikipedia.org/wiki?curid=2226119", "title": "Gustav Sch\u00fcrger", "text": ""}
{"id": "2226122", "revid": "114756940", "url": "https://it.wikipedia.org/wiki?curid=2226122", "title": "Helmut Schwenn", "text": ""}
{"id": "2226123", "revid": "39884", "url": "https://it.wikipedia.org/wiki?curid=2226123", "title": "Fritz Stolze", "text": ""}
{"id": "2226124", "revid": "2184720", "url": "https://it.wikipedia.org/wiki?curid=2226124", "title": "Feeling Better", "text": "Feeling Better \u00e8 una canzone scritta da Ferdinando Arn\u00f2, registrata della cantante italo-marocchina Malika Ayane e pubblicata come singolo il 29 agosto 2008, primo singolo estratto dall'album di debutto \"Malika Ayane\" pubblicato dalla Sugar Music.\nIl singolo.\nPur ottenendo una buona accoglienza radiofonica, che fa rimanere \"Feeling Better\" ai vertici dell'airplay radiofonica per diverse settimane, il singolo entra nella classifica dei singoli pi\u00f9 venduti in Italia soltanto il 22 gennaio 2009 alla dodicesima posizione. La settimana seguente il singolo di Malika Ayane arriva fino alla sesta posizione. Il 7 maggio, dopo diverse settimane fuori dalla Top 20, \"Feeling Better\" \u00e8 rientrato in classifica direttamente alla nona posizione, spinto principalmente dal suo utilizzo contemporaneo in alcune campagne pubblicitarie televisive.\nIl video.\nIl video prodotto per \"Feeling Better\" \u00e8 stato girato nel settembre 2008 e diretto da Marco Gentile per la \"Salom Film\". Nel video Malika Ayane interpreta il brano indossando il curioso vestito fatto di piume che viene mostrato anche sulla copertina dell'album. Mentre la cantante interpreta il brano, alle sue spalle un maxi schermo mostra diverse ambientazioni. Intorno alla cantante alcuni ballerini vestiti da tennisti eseguono una bizzarra coreografia.\nUtilizzo nei media.\nNel 2009, la canzone di Malika Ayane \u00e8 stata utilizzata sia come accompagnamento musicale degli spot pubblicitari televisivi della campagna promozionale della Vodafone, che come colonna sonora del trailer del film \"Generazione mille euro\". Queste forme di promozione hanno permesso alla canzone di rientrare nella top 10 della classifica italiana alla posizione 9 dopo ben 31 settimane di permanenza nella top 100."}
{"id": "2226126", "revid": "300067", "url": "https://it.wikipedia.org/wiki?curid=2226126", "title": "Albert Casteleyns", "text": ""}
{"id": "2226127", "revid": "767487", "url": "https://it.wikipedia.org/wiki?curid=2226127", "title": "Pierre Coppieters", "text": ""}
{"id": "2226128", "revid": "767487", "url": "https://it.wikipedia.org/wiki?curid=2226128", "title": "Henri De Pauw", "text": ""}
{"id": "2226131", "revid": "1573940", "url": "https://it.wikipedia.org/wiki?curid=2226131", "title": "Henri Disy", "text": ""}
{"id": "2226132", "revid": "1573940", "url": "https://it.wikipedia.org/wiki?curid=2226132", "title": "Fernand Issel\u00e9", "text": ""}
{"id": "2226134", "revid": "1573940", "url": "https://it.wikipedia.org/wiki?curid=2226134", "title": "Edmond Michiels", "text": ""}
{"id": "2226135", "revid": "1573940", "url": "https://it.wikipedia.org/wiki?curid=2226135", "title": "Henri Stoelen", "text": ""}
{"id": "2226139", "revid": "2106858", "url": "https://it.wikipedia.org/wiki?curid=2226139", "title": "Alma mater", "text": "La locuzione latina Alma mater (in italiano: \"madre nutrice\") \u00e8 sintagma aulico che designa l'universit\u00e0 nella quale ci si \u00e8 formati.\nOrigine.\nLa locuzione venne utilizzata nella Roma antica come titolo per la dea madre, come Cerere e Cibele, e nel Cristianesimo medievale per indicare la Beata Vergine Maria, per esempio nell'inno \"Alma Redemptoris Mater\".\nStoria.\nNel Medioevo divenne soprannome per indicare l'Universit\u00e0, insieme ad espressioni simili \"mater universitas\", \"alma universitas\", \"alma mater studiorum\".\nQuest'uso medievale sopravvive nei paesi anglosassoni, dove l'espressione \u00e8 usata per riferirsi all'universit\u00e0 o al \"college\" che una persona ha frequentato e presso la quale si \u00e8 laureata, o anche all'inno di un'universit\u00e0 (dal frequente uso della frase come incipit degli inni universitari).\nUsi in accademia.\nCome riferimento a un'istituzione accademica.\nAlma Mater Studiorum \u00e8 il nome dell'Universit\u00e0 di Bologna.\nIn molte lingue moderne \u00e8 una locuzione utilizzata in riferimento a un'accademia; la statua bronzea, sui gradini della biblioteca Low Memorial della Columbia University, \u00e8 una rappresentazione antropomorfa dell\"Alma Mater\" ed \u00e8 conosciuta anche con questo nome. Nella lingua americana si riferisce all'universit\u00e0 frequentata.\nAltro bronzo di \"Alma Mater\" \u00e8 sui gradini dell'ingresso monumentale della Universidad de La Habana, a L'Avana, Cuba. La statua bronzea \u00e8 del 1919 su progetto di Mario Korbel, venne installata in posizione panoramica nel 1927 su direzione dell'architetto Raul Otero. Viene considerata una delle meraviglie dell'isola di Cuba.\nQuello di \"Alma mater\" \u00e8 pure il titolo con il quale viene chiamata la Pontificia Universit\u00e0 Gregoriana. Un esempio in \"Mater et Magistra\", \u00e8 dell'enciclica del Santo Pontefice Giovanni XXIII sulla questione sociale alla luce della dottrina cristiana. La lettera enciclica (Qui) conferma che i primi giureoconsulti sono i \"Pontefices\" (sommi pontefici o papi) depositari della Religione e del Diritto ed i soli abilitati ad emettere la \u00ab\"responsa\"\u00bb (giudizio). La formula di \"salus populi suprema lex\" \u00e8 sia sacrale che giuridica, visto anche che la venerazione di dei a sfondo autoctono ritiene: \u00abla medicina sia invenzione degli dei e degna di essere dedicata al cielo\u00bb. La formula \u00e8 giuridica poich\u00e9 il \"Quirite\" reputa la \"Suprema Lex\" come retto e razionale comportamento di emanazione divina in armonia alla natura umana. La Dea salute \u00e8 quindi una divinit\u00e0 solo italica, solo ad interesse medico che risiede nell'olimpo dei primi nella penisola italiana.\nCome inno.\nIn aggiunta, \"Alma mater\" \u00e8 l'inizio dell'inno di un istituto scolastico. Per esteso, indica quel particolare genere musicale. Utilizzato negli Stati Uniti e nel Regno Unito, spesso si riferisce all'intero inno universitario.\nGaudeamus igitur.\nIl \"Gaudeamus igitur\" \u00e8 considerato l'inno universitario internazionale, adottato ufficialmente in Italia in occasione dei \"Saecularia octava\" di Bologna del 1888, risuona sui campus universitari mondiali. Le prime strofe dell'inno:"}
{"id": "2226140", "revid": "6923", "url": "https://it.wikipedia.org/wiki?curid=2226140", "title": "Malika Ayane (album)", "text": "Malika Ayane \u00e8 l'album di debutto della cantante italiana Malika Ayane, pubblicato il 26 settembre 2008 dalla Sugar Music. Dall'album sono stati estratti i singoli \"Sospesa\", in collaborazione con Pacifico, \"Feeling Better\", giunto fino alla sesta posizione dei singoli pi\u00f9 venduti in Italia e \"Come foglie\". L'ultimo singolo estratto dall'album \u00e8 \"Contro vento\".\nIl 20 febbraio 2009 viene pubblicata una \"Sanremo Deluxe Edition\" dell'album, contenente il brano \"Come foglie\", che \u00e8 stato presentato al Festival di Sanremo 2009 ed \u00e8 diventato un tormentone.\nL'album ha raggiunto la posizione numero 9 della classifica italiana \u00e8 stato certificato disco di platino dalla FIMI e le stime gli attribuiscono 80.000 copie vendute.\nTracce.\nTesti e musiche di Malika Ayane, in alcuni brani \u00e8 presente anche Pacifico, mentre \"Come foglie\" \u00e8 di Giuliano Sangiorgi."}
{"id": "2226146", "revid": "1318309", "url": "https://it.wikipedia.org/wiki?curid=2226146", "title": "Principal Galaxies Catalogue", "text": "Il Principal Galaxies Catalogue (abbreviato PGC) meglio noto anche con il nome di \"Catalogue of Principal Galaxies\" \u00e8 un catalogo astronomico di galassie creato e gestito dall'Osservatorio astronomico di Lione.\nIl catalogo originale.\nIl catalogo originale fu pubblicato nel 1989 e raccoglie le coordinate equatoriali al 1950 e al 2000 e l'identificazione di 73\u00a0197 galassie. 40\u00a0932 coordinate hanno una deviazione standard inferiore ai 10'. Sono inoltre catalogati 131\u00a0601 nomi dai 38 pi\u00f9 comuni cataloghi astronomici. PGC raggruppa per ogni galassia i valori medi disponibili in letteratura di varie grandezze:\nQuesto catalogo serv\u00ec da struttura di partenza per il database di sorgenti extragalattiche \"Lyon-Meudon extragalactic database\" (LEDA) e porta il numero di riferimento VII/119 nell'archivio dei cataloghi astronomici mantenuto dal \"Centre de donn\u00e9es astronomiques de Strasbourg\" (VizieR).\nIl catalogo odierno.\nIl catalogo PGC originale del 1989 \u00e8 diventato obsoleto dopo la pubblicazione nel 2003 del catalogo PGC2003, parte integrante del progetto \"HyperLeda\", evoluzione di LEDA. PGC2003 raggruppa 983\u00a0261 galassie entro la magnitudine B inferiore a circa 18 e porta il numero di riferimento VII/237 nell'archivio dei cataloghi astronomici VizieR."}
{"id": "2226151", "revid": "729019", "url": "https://it.wikipedia.org/wiki?curid=2226151", "title": "Guy Accoceberry", "text": "Biografia.\nBench\u00e9 nato a Vittel, in Lorena, crebbe a Saint-Vincent-de-Tyrosse, sulla costa atlantica, fin dall'et\u00e0 di cinque anni; contestualmente al trasferimento, inizi\u00f2 a giocare a rugby nel locale club.\nDopo le scuole superiori intraprese gli studi di farmacia, e pass\u00f2 al B\u00e8gles, dove rimase per tutta la carriera.\nCon la squadra girondina vinse il campionato francese nella stagione 1990/91; esord\u00ec in Nazionale nel 1994, nel corso dei \"test\" autunnali, contro la ; partecip\u00f2 ai tornei del Cinque Nazioni 1995, e , vincendo quest'ultimo con il Grande Slam.\nSelezionato anche alla in Sudafrica, scese in campo due volte nel corso della competizione, realizzando una meta.\nIl 22 marzo 1997, una settimana dopo avere conseguito il Grande Slam al Cinque Nazioni, Accoceberry disput\u00f2 il suo ultimo incontro internazionale, la sconfitta in finale di Coppa FIRA a Grenoble contro l'.\nRitiratosi dall'attivit\u00e0 nel 2001, da allora si dedica alla conduzione della sua farmacia a M\u00e9rignac; richiesto di un contributo al suo vecchio club in difficolt\u00e0 tecniche e societarie, ne \u00e8 uno dei consiglieri d'amministrazione, con funzioni di pubbliche relazioni; insegna rugby giovanile a M\u00e9rignac, oltre a curare una rubrica televisiva, \"Troisi\u00e8me mi-temps\" (\"Terzo tempo\" ) su un'emittente locale; infine, \u00e8 delegato allo sport al consiglio comunale di Bordeaux."}
{"id": "2226153", "revid": "93701835", "url": "https://it.wikipedia.org/wiki?curid=2226153", "title": "Vertical search", "text": "Vertical search \u00e8 un tipo di ricerca che il browser compie in rete dedicata ad un unico tema principale. Il percorso di ricerca e la visualizzazione dei risultati presenta una suddivisione in categorie.\nNel caso delle vertical search si fa riferimento quindi ad un focus che rende la ricerca pi\u00f9 specifica e nella maggior parte dei casi pi\u00f9 efficiente e orientata al risultato. \nI motori di ricerca verticali quindi, grazie ai crawler presenti nei loro database, riescono a indicizzare una grande quantit\u00e0 di informazioni e contenuti riferiti ad un tema principale, cos\u00ec che questo si esaurisca totalmente nelle ricerche che si effettuano. \nEsistono per esempio motori di ricerca dedicati solo ed esclusivamente alla medicina, ai viaggi, al lavoro, fino ai metamotori.\nNote.\nUn esempio di Vertical search sul settore dell'auto https://usatomotori.com il motore di ricerca sfrutta l'innovazione della ricerca semantica. "}
{"id": "2226159", "revid": "320578", "url": "https://it.wikipedia.org/wiki?curid=2226159", "title": "Catalogue of Principal Galaxies", "text": ""}
{"id": "2226160", "revid": "110157", "url": "https://it.wikipedia.org/wiki?curid=2226160", "title": "Chiesa di San Martino (Lugano)", "text": "La chiesa-oratorio di San Martino di Tours \u00e8 un edificio religioso che si trova sul monte \"Sorivo\", presso Sonvico, quartiere di Lugano.\nStoria.\n\u00c8 sempre stata considerata fra le pi\u00f9 antiche chiese romaniche della regione. I restauri del 1986 e la conseguente esplorazione archeologica hanno portato alla luce informazioni e reperti di eccezionale importanza, in particolare la presenza di un edificio di culto preesistente, uno dei pochi esempi di chiesa in legno del versante sud delle Alpi. Al suo interno \u00e8 stata rinvenuta una fibula romanzo-longobarda databile tra il 650 e il 700 d.C..\nL'edificio viene citato in documenti storici risalenti al 1146 L'edificio in legno fu sostituito successivamente da una costruzione in pietra (l'attuale abside sembra essere una rimodellazione dell'originaria abside dell'VIII secolo). Nel 1100 la chiesa venne prolungata verso ovest, operazione ripetuta una seconda volta nel corso del XIV secolo. Il campanile risale all'XI secolo."}
{"id": "2226161", "revid": "11266", "url": "https://it.wikipedia.org/wiki?curid=2226161", "title": "Rischio per l'impresa", "text": "In economia aziendale il rischio complessivo dell'impresa \u00e8 l'insieme delle responsabilit\u00e0 dell'impresa sulle scelte dell'impresa stessa. Esso \u00e8 direttamente a carico dell'imprenditore che esercita l'attivit\u00e0 economica e pu\u00f2 essere distinto, anzitutto per la figura dell'imprenditore e per la figura del libero professionista, o lavoratore autonomo. Nella complessit\u00e0 delle norme giuridiche e delle figure societarie il rischio dell'imprenditore pu\u00f2 essere scisso da quello dell'impresa, quando le responsabilit\u00e0 aziendali sono a carico della societ\u00e0 \"depersonalizzata\" ( Societ\u00e0 per azioni, Societ\u00e0 a responsabilit\u00e0 limitata, ecc). Il rischio d'impresa pu\u00f2 essere scomposto in rischio economico, rischio finanziario e rischio patrimoniale.\nAltri tipi di rischi.\nIl rischio reputazionale.\nIl rischio reputazionale \u00e8 generato da fattori di rischio (cause), che per gli intermediari finanziari corrispondono con i rischi operativi, i rischi legali e quelli strategici (per una disamina del concetto vai alla voce rischio reputazionale).\nNella valutazione del rischio reputazionale occorre quindi, come primo passo importante, cercare di individuare nello specifico i singoli fattori originari. Questo tipo di valutazione deve tuttavia tenere in considerazione il fatto che affinch\u00e9 un rischio operativo possa evolvere in un rischio reputazionale si devono verificare le seguenti due condizioni:\nRischio bene.\nNel leasing \u00e8 legato al bene oggetto dell'operazione; la valutazione di tale rischio \u00e8 un'operazione complessa che considera molti parametri come il prezzo, le caratteristiche di utilizzo e di profitto produttivo, la sua recuperabilit\u00e0, la sua ricollocabilit\u00e0 sul mercato, ecc.\nRisk Management finanziario.\nLa mitigazione del rischio \u00e8 diventata sempre pi\u00f9 una tessera fondamentale nella gestione finanziaria; in ogni istituzione finanziaria gli analisti ritengono indispensabile un apposito ufficio, gerarchicamente svincolato dai \"prenditori di rischio\", deputato alla determinazione, al controllo ed alla gestione delle esposizioni rischiose."}
{"id": "2226163", "revid": "287204", "url": "https://it.wikipedia.org/wiki?curid=2226163", "title": "Balsas (fiume)", "text": "Il Balsas \u00e8 un fiume del Messico centro-meridionale. Con i suoi 771 chilometri di lunghezza \u00e8 uno dei fiumi pi\u00f9 lunghi del paese. Il suo bacino idrografico si estende su una superficie di 112.320\u00a0km\u00b2.\nIl fiume trae origine dalla confluenza dei fiumi San Mart\u00edn e Zahuapan nello Stato di Puebla. Da qui scorre inizialmente verso sud-ovest e poi a ovest attraverso lo Stato di Guerrero. Il fiume sfocia nell'oceano Pacifico a Mangrove, vicino alla citt\u00e0 di L\u00e1zaro C\u00e1rdenas nello Stato di Michoac\u00e1n.\nI principali affluenti sono Cutzamala e Placeres del Oro (stato di Guerrero), Calder\u00f3n (Stato del Messico), Amacuzac (Morelos), Tepalcatepec, Cupatitzio, Del Marqu\u00e9s e Purungueo (Michoac\u00e1n).\n\u00c8 attraversato dal ponte autostradale Mezcala-Solidaridad. "}
{"id": "2226165", "revid": "2039709", "url": "https://it.wikipedia.org/wiki?curid=2226165", "title": "Fronte Democratico per la Liberazione della Palestina", "text": "Il Fronte Democratico per la Liberazione della Palestina (FDLP) \u00e8 un'organizzazione politica e militare laica palestinese, di ispirazione marxista-leninista, sovente indicata come Fronte Democratico, o al-Jabha al-D\u012bm\u016bqr\u0101\u1e6diyya (), membro dell'Organizzazione per la Liberazione della Palestina.\nStoria.\nNascita come FDPLP.\nNel 1969 una fazione del Fronte Popolare per la Liberazione della Palestina (FPLP) si stacc\u00f2 dall'organizzazione principale per costituirsi come Fronte Democratico Popolare per la Liberazione della Palestina (FDPLP), guidato da Nayef Hawatmeh come segretario generale, il quale era ritenuto come l'anima maoista all'interno del FPLP. Hawatmeh riteneva che sotto la guida di George Habash il FPLP si fosse eccessivamente concentrato sulle questioni militari, ed intendeva pertanto fare del FDPLP un'organizzazione pi\u00f9 di base e pi\u00f9 orientata ideologicamente.\nPer contrasto, l'anno precedente Ahmed Jibril aveva creato il Fronte Popolare per la Liberazione della Palestina - Comando Generale (FPLP-CG), separandosi dall'organizzazione di Habash, ritenuta troppo ideologica e scarsamente impegnata sulla tattica della lotta armata.\nNel maggio-giugno del 1969 entrarono a far parte del FDPLP anche la Lega della Sinistra Rivoluzionaria Palestinese e l'Organizzazione per la Liberazione Popolare della Palestina.\nNel volgere di pochi anni il FDPLP si conquist\u00f2 la reputazione di gruppo pi\u00f9 intellettuale all'interno del panorama politico delle formazioni fedayyin palestinesi, e spinse pesantemente sulla connotazione marxista-leninista per interpretare la situazione del Medio Oriente. Tra i suoi vertici va sicuramente ricordato Yasser Abd Rabbih.\nPrimi anni ed evoluzione ideologica.\nIn modo palese, il FDPLP dichiar\u00f2 che il suo obbiettivo risiedeva nella creazione di una repubblica popolare palestinese, dove arabi ed ebrei avrebbero vissuto senza discriminazioni, uno Stato fondato su una societ\u00e0 senza classi e scevro da oppressioni di tipo nazionalistico, dove entrambi i popoli avrebbero potuto sviluppare la loro cultura identitaria.\nL'orientamento politico originario del FDPLP si fondava sul presupposto che gli orizzonti nazionali palestinesi sarebbero stati raggiunti solamente attraverso la rivoluzione delle masse e la guerra di popolo. Al contempo per\u00f2 l'organizzazione addivenne in breve a posizioni ideologiche pi\u00f9 moderate, teorizzando numerose soluzioni di compromesso, ma mantenendo una posizione rigida nei confronti della lotta armata.\nIl FDPLP venne duramente colpito dagli eventi del Settembre nero in Giordania, quando gli uffici di Amman della sua pubblicazione \"al-Shar\u0101r\" vennero bombardati e bruciati dai carri armati giordani. \"Al-Shar\u0101r\" (La scintilla) riprese le pubblicazioni solamente il 28 luglio 1971.\nA partire dalla met\u00e0 degli Anni 1970 il gruppo si colloc\u00f2 in una posizione politica a met\u00e0 strada fra quelle di Y\u0101ser \u02bfAraf\u0101t e gli estremisti all'interno dell'Organizzazione per la Liberazione della Palestina (OLP). Il FDPLP condann\u00f2 gli attacchi all'esterno di Israele, come ad esempio i dirottamenti aerei per i quali divenne famoso il FPLP di Habash. Fu inoltre fondamentale per la definizione della soluzione dello stato bi-nazionale come obiettivo dell'OLP negli anni settanta, insistendo sul bisogno di cooperazione fra arabi ed ebrei. Il Fronte intraprese inoltre i primi contatti con alcuni attivisti e pacifisti ebrei ed israeliani, come forma pionieristica di un colloquio di pace israelo-palestinese. Al contempo esegu\u00ec numerosi bombardamenti a bassa portata, e deboli assalti contro obiettivi israeliani, rifiutandosi per\u00f2 di aderire alla lotta armata vera e propria. Vennero per\u00f2 condotti alcuni attacchi pi\u00f9 importanti nei confronti di civili israeliani, i pi\u00f9 noti dei quali furono il Massacro della Strada costiera, avvenuto nel 1970, e il Massacro di Ma'alot del 15 maggio 1974.\nFra \"Fath\" ed il Fronte del Rifiuto.\nNel 1974, nello stesso anno in cui il FDPLP cambi\u00f2 nome in \"Fronte Democratico per la Liberazione della Palestina\" (FDLP), l'Organizzazione fu tra i principali sostenitori del programma dei 10 punti. Tale documento, adottato dal Consiglio Nazionale Palestinese a seguito dell'azione di lobbying coordinata fra \"Fath\" e il FDLP, introduceva timidamente il concetto di soluzione dei due Stati all'interno dell'OLP, causando di conseguenza una profonda spaccatura all'interno dell'Organizzazione, con la costituzione di un Fronte del rifiuto, formato dal FPLP, FPLP-CG, FLP, ed altri gruppi minori, accomunati dall'opposizione alla moderazione di \u02bfAraf\u0101t, e pi\u00f9 o meno generalmente appoggiati dalla Siria e dall'Iraq.\nNel 1978, dopo un contrasto con \u02bfArafat su numerose materie, il FDLP entr\u00f2 temporaneamente a far parte del Fronte del Rifiuto, ma continu\u00f2 a fungere da mediatore nelle dispute che dividevano le varie fazioni all'interno dell'OLP. Nel contesto che port\u00f2 alla ribellione del \"Fath\" nel 1983, nel corso della Guerra civile libanese, il FDLP si offr\u00ec di fungere da mediatore al fine di prevenire la formazione, spalleggiata dalla Siria, di Fath-Intifada, un'organizzazione ostile alla leadership del \"Fath\" posta sotto la guida di Sa'id al-Muragha (Ab\u016b M\u016bs\u0101). Con il fallimento dell'azione del FDLP l'OLP si trov\u00f2 invischiata in quella che fu a tutti gli effetti una guerra civile palestinese.\nStasi durante gli anni ottanta.\nDai primi anni ottanta il FDLP fu visto come il pi\u00f9 filo-sovietico e filo-cinese fra le organizzazioni interne all'OLP.\nIl progressivo collasso dell'URSS e la crescita del movimento islamista all'interno della societ\u00e0 palestinese durante gli anni novanta priv\u00f2 il partito della maggior parte delle proprie risorse e della propria popolarit\u00e0. Il leader cinese Deng Xiaoping inizi\u00f2 inoltre a ridurre i finanziamenti che venivano stanziati annualmente da Pechino a supporto dei movimenti rivoluzionari in giro per il mondo, rappresentando questi un elemento di debolezza nelle proprie relazioni commerciali con l'occidente. Il FDLP continu\u00f2 cautamente ad appoggiare gli sforzi di \u02bfAraf\u0101t tesi ad aprire un negoziato con Israele, ma ci\u00f2 non fu privo di controversie all'interno della stessa dirigenza del Fronte.\nLa prima Intifada (1987-1993) provoc\u00f2 un cambiamento nella politica palestinese al riguardo dei territori occupati, che risult\u00f2 un grave handicap per il FDLP, ampiamente basato sulla diaspora all'estero. Con la rapida crescita dell'islamismo e dei gruppi religiosi, come ad esempio Hamas, la popolarit\u00e0 del FDLP fra i giovani palestinesi and\u00f2 sbiadendo, e la confusione interna circa il futuro dell'organizzazione paralizz\u00f2 il processo decisionale.\nSpaccatura del 1991.\nNel 1991 la minoranza interna al Fronte, guidata da Y\u0101ser \u02bfAbd Rabbih (che progressivamente si era avvicinato a Y\u0101ser \u02bfAraf\u0101t), si separ\u00f2 dall'organizzazione, appoggiando la Conferenza di Madrid, che port\u00f2 ad una limitata autonomia palestinese all'interno della Cisgiordania e della Striscia di Gaza. Ispirandosi alla Glasnost' sovietica, ed alla caduta del muro di Berlino, il gruppo di \u02bfAbd Rabbih favor\u00ec un nuovo orientamento politico, concentrandosi sul processo di democratizzazione della societ\u00e0 palestinese, e abbandonando il marxismo e la lotta armata. Si dette quindi il nome di Unione Democratica Palestinese (FIDA), e \u02bfAbd Rabbih venne nominato ufficialmente consigliere di \u02bfArafat.\nDurante la separazione, fra i due gruppi vi furono anche alcuni scontri armati in Siria. Tutte le strutture della diaspora collegate al FDLP, che aveva il quartier generale a Damasco, rimasero collegate all'organizzazione di Hawatmeh, mentre la maggioranza dei gruppi presenti in Palestina, soprattutto in Cisgiordania, passarono sotto il controllo della FIDA.\nGli anni di Oslo.\nSotto Hawatmeh, il FDLP si riun\u00ec ancora una volta al Fronte del Rifiuto, formando l'Alleanza delle Forze Palestinesi (AFP), che si opponeva alla Dichiarazione di principi firmata ad Oslo nel 1993. Il Fronte sostenne che gli accordi di Oslo erano non democratici, escludendo l'OLP dal processo decisionale e privando i palestinesi dei loro diritti legittimi. Tuttavia, contrariamente alla maggior parte delle organizzazioni dell'AFP, il FDLP non si oppose alla soluzione dei due stati. Alla stregua del FPLP, il FDLP ruppe in seguito i rapporti con l'AFP a causa di divisioni ideologiche, ed attorno alla met\u00e0 degli anni novanta intraprese alcuni timidi passi in direzione di una fusione col FPLP.\nNel 1999, durante un incontro tenutosi al Cairo, il FDLP ed il FPLP si accordarono per collaborare con la dirigenza dell'OLP per i negoziati in corso con Israele sullo status finale. Nell'ottobre di quell'anno il gruppo venne rimosso dalla lista del Dipartimento di Stato USA delle organizzazioni terroristiche. Il FDLP, di conseguenza, invi\u00f2 dei propri rappresentanti, all'interno della delegazione palestinese, agli infruttuosi colloqui di Camp David del luglio 2000.\nSeconda Intifada (2000-).\nIl FDLP fu decisamente incapace di far sentire la propria presenza durante la seconda Intifada, che scoppi\u00f2 nel settembre del 2000. La dirigenza del fronte si trovava a Damasco, mentre le strutture dell'organizzazione presenti nei territori occupati si erano disgregate durante la separazione della FIDA. La sua capacit\u00e0 militare era andata indebolendosi fin dal 1993, ossia dal momento del cessate il fuoco fra l'OLP ed Israele, tregua che il Fronte aveva sempre rispettato nonostante la propria opposizione agli accordi di Oslo. Vennero condotte alcune azioni armate, come il 25 agosto 2001, quando vennero uccisi tre soldati israeliani e feriti altri sette, all'interno di un'installazione militare della Striscia di Gaza. Nel complesso, per\u00f2, la capacit\u00e0 operativa del Fronte nei territori rimase decisamente circoscritta, ed il ri-orientamento della struttura verso la lotta armata, durante l'Intifada Al-Aqsa, non fece altro che indebolirla ulteriormente.\nIl FDLP concentr\u00f2 le proprie azioni militari all'interno dei territori occupati, condannando le operazioni condotte contro obbiettivi israeliani all'interno della \"green line\", sostenendo che i palestinesi dovevano combattere solamente l'occupazione israeliana, e non i civili.\nL'11 settembre 2001, una telefonata anonima rivendic\u00f2 gli attentati aerei di quel giorno a New York e Washington a nome del FDLP. Tale affermazione venne immediatamente negata da Hawatmeh, che contestualmente condann\u00f2 duramente quanto avvenuto. Il sospetto guadagn\u00f2 le pagine dei giornali ancora per qualche giorno, ma oggi \u00e8 ritenuto totalmente infondato.\nInfluenza politica.\nIl FDLP present\u00f2 un candidato, Taysir Khalid, alle elezioni presidenziali del 2005, conquistando appena il 3,35% delle preferenze. Prima della consultazione, il Fronte aveva intavolato dei colloqui con il FPLP ed il Partito Popolare Palestinese (PPP) sulla possibilit\u00e0 di presentare un candidato unitario della sinistra, colloqui che per\u00f2 rimasero infruttuosi. In tale tornata elettorale vinse solamente un seggio alle contestuali elezioni municipali.\nAlle elezioni legislative del 2006, sotto il nome di \"al-Bad\u012bl\" (L'Alternativa), il Fronte form\u00f2 una lista unica con l'Unione Democratica Palestinese, il Partito Popolare Palestinese, e alcuni movimenti indipendenti. La lista venne guidata da uno dei leader storici del FDLP, Qays Abd al-Karim (Ab\u016b Layla), e ottenne solamente il 2,8% dei voti, conquistando 2 dei 132 seggi dell'Assemblea.\nIl FDLP esercit\u00f2 un'importante influenza all'interno dell'OLP. Al suo interno \u00e8 sempre stato il terzo gruppo come dimensioni, dopo Fat\u1e25 e FPLP, e, non essendo state tenute delle consultazioni elettorali all'interno del Consiglio Nazionale Palestinese o del Comitato esecutivo dell'OLP dopo il 1988, il Fronte Democratico dirige tutt'oggi importanti settori dell'Organizzazione. Negli ultimi anni, con l'istituzionalizzarsi dell'ANP, il ruolo dell'OLP \u00e8 andato scemando, pur essendo tuttora un rappresentante riconosciuto dei palestinesi. Stante la lotta intestina fra le varie fazioni all'interno dell'ANP, nel complesso una riattivazione del ruolo istituzionale dell'OLP \u00e8 una possibilit\u00e0 non troppo remota.\nIl FDLP \u00e8 attivo soprattutto fra i Palestinesi che risiedono in Siria ed in Libano, con una presenza pi\u00f9 limitata in Cisgiordania e a Gaza. Esiste anche una sezione giordana, che negli anni si \u00e8 configurata come un partito autonomo, assumendo il nome di Partito Popolare Democratico Giordano.\nIn primo luogo il Fronte raccoglie simpatie fra la classe media palestinese, con uno stile di vita sociale maggiormente liberale e laico, come ad esempio i cristiani, in particolare in citt\u00e0 come Nablus e Betlemme.\nPubblica inoltre un periodico settimanale, \"al-\u1e24urriya\" (La libert\u00e0), diffuso in numerosi paesi arabi.\nSi ritiene che il Fronte riceva un moderato aiuto finanziario e militare dalla Siria, dove \u00e8 molto attivo all'interno dei campi profughi locali, e dove attualmente vive il proprio leader, N\u0101yef Hawatmeh.\nContrariamente a numerosi altri partiti e movimenti palestinesi, il FDLP non viene indicato come un'organizzazione terroristica n\u00e9 dagli Stati Uniti n\u00e9 dalle Nazioni Unite."}
{"id": "2226170", "revid": "9316", "url": "https://it.wikipedia.org/wiki?curid=2226170", "title": "Gracias a Dios", "text": ""}
{"id": "2226171", "revid": "80598", "url": "https://it.wikipedia.org/wiki?curid=2226171", "title": "That's All Right, Mama", "text": "That's All Right, Mama, spesso trascritta anche come That's All Right (Mama) o semplicemente That's All Right, \u00e8 un blues scritto da Arthur \"Big Boy\" Crudup e da lui pubblicato nel 1946; fu incluso otto anni dopo nel 45 giri di debutto di Elvis Presley.\nIl brano.\nLa canzone venne composta dal bluesman Arthur \"Big Boy\" Crudup, ed originariamente incisa da lui stesso a Chicago il 6 settembre 1946, con il titolo \"That's All Right\". Parte del testo del brano sono clich\u00e9 blues tradizionali messi su nastro per la prima volta da Blind Lemon Jefferson nel 1926. L'incisione di Crudup venne pubblicata su singolo dalla RCA Victor (n. cat. 20-2205), senza riscuotere particolare successo. Nel corso della medesima sessione, egli incise un altro brano praticamente identico a \"That's All Right\" (ma con testo differente) intitolato \"I Don't Know It\", anch'esso pubblicato su singolo (RCA Victor 20-2307). All'inizio di marzo del 1949, la canzone venne ripubblicata con il titolo \"That's All Right, Mama\" (RCA Victor 50-0000), come primo brano rhythm and blues inciso nel nuovo formato a 45 giri, su vinile arancione.\nVersione di Elvis Presley.\nLa versione di Elvis Presley venne registrata nel luglio 1954 agli studi della Sun, e pubblicata nel 45 giri \"That's All Right/Blue Moon of Kentucky\" Il numero di catalogo \u00e8 Sun 209..\nVersione di Bob Dylan e Johnny Cash.\nBob Dylan ha interpretato insieme a Johnny Cash; questa versione \u00e8 stata inclusa nel secondo cd di \"\"."}
{"id": "2226176", "revid": "106908", "url": "https://it.wikipedia.org/wiki?curid=2226176", "title": "Airglow", "text": "L' airglow o luminescenza notturna \u00e8 una debole emissione luminosa dell'atmosfera terrestre; come conseguenza, il cielo notturno non \u00e8 mai completamente buio. \u00c8 stato notato la prima volta nel 1868 da Anders Jonas \u00c5ngstr\u00f6m ed \u00e8 causato da un insieme di processi negli strati superiori dell'atmosfera, come la ricombinazione degli ioni che sono stati fotoionizzati dalla radiazione solare durante il giorno, la luminescenza derivante dagli urti tra i costituenti dell'atmosfera ed i raggi cosmici incidenti e la chemiluminescenza associata alla reazioni dell'ossigeno e dell'azoto con lo ione idrossido ad altezze di poche centinaia di chilometri. Il fenomeno non \u00e8 visibile durante il giorno perch\u00e9 celato dalla luce solare.\nL'\"airglow\" riduce il limite di sensibilit\u00e0 dei telescopi a Terra anche degli osservatori astronomici pi\u00f9 grandi. Parzialmente per questa ragione, i telescopi spaziali possono osservare oggetti pi\u00f9 fiochi nelle lunghezze del visibile rispetto ai telescopi a terra.\nL'\"airglow\" notturno pu\u00f2 essere sufficientemente luminoso da essere notato da un osservatore ed \u00e8 generalmente blu in colore. Sebbene le emissioni siano piuttosto uniformi in tutta l'atmosfera, ad un osservatore sulla superficie appare pi\u00f9 luminoso a circa 10\u00b0 sopra l'orizzonte perch\u00e9 quanto pi\u00f9 in basso egli guarda, maggiore \u00e8 lo spessore atmosferico che attraversa con lo sguardo. La luminosit\u00e0 apparente degli \"airglow\" \u00e8 comunque ridotta dall'assorbimento luminoso dell'atmosfera.\nUn meccanismo che produce \"aiglow\" \u00e8 la combinazione di un atomo di azoto con uno di ossigeno per formare una molecola di monossido di azoto (NO).\nDurante il processo si verifica l'emissione di un fotone. Il fotone pu\u00f2 essere emesso a differenti lunghezze d'onda caratteristiche della molecola. Gli atomi liberi sono disponibili nell'alta atmosfera dove le molecole di azoto (N2) ed ossigeno (O2) vengono dissociate dalla radiazione solare. Altre specie chimiche che possono contribuire agli \"aiglow\" sono: lo ione idrossido (OH-), lo ione ipoiodite (OI-) e lo ioduro di sodio (NaI).\nLa luminosit\u00e0 del cielo \u00e8 tipicamente riferita in unit\u00e0 di magnitudine astronomica per arcosecondo quadro di cielo (m/\"\u00b2).\nEmissioni analoghe sono state identificate sugli altri pianeti del Sistema solare dotati di un'atmosfera e su alcune lune principali, per le quali proprio la rilevazione di queste emissioni ha permesso di stabilire l'esistenza di una seppur sottile atmosfera."}
{"id": "2226177", "revid": "339392", "url": "https://it.wikipedia.org/wiki?curid=2226177", "title": "St. Paul's Cathedral", "text": ""}
{"id": "2226178", "revid": "161273", "url": "https://it.wikipedia.org/wiki?curid=2226178", "title": "Luminosit\u00e0 del cielo notturno", "text": ""}
{"id": "2226179", "revid": "106456", "url": "https://it.wikipedia.org/wiki?curid=2226179", "title": "Comba di Valcornera", "text": "La Comba di Valcornera o \"Valcournera\" (\"Combe de Valcourni\u00e8re\" in francese) \u00e8 una valle laterale dell'alta Valpelline.\nToponimo.\nIl toponimo deriva da \"comba\" o \"combe\", termine di origine arpitana assai diffuso in Valle d'Aosta e nel Vallese ed indicante una piccola valle, unito a \"Valcornera\" (o \"Valcourni\u00e8re\"), il nome dell'alpeggio situato alla sua imboccatura.\nDescrizione.\nLa Comba si stacca sul lato sinistro orografico dalla Valpelline all'altezza del rifugio Prarayer, per aprirsi dopo circa 2\u00a0km in un piccolo pianoro, ove sorge l'alpe Chardonney (2364m). Sulla destra orografica si apre il colle di Valcornera, mentre sulla sinistra si apre la comba culminante nel colle di Chavacour; il pianoro \u00e8 dominato dalle moli della Punta di Fontanella e del D\u00f4me de Cian (o \"de Tsan\")."}
{"id": "2226181", "revid": "97701", "url": "https://it.wikipedia.org/wiki?curid=2226181", "title": "Organizzazione Lotta di Popolo", "text": ""}
{"id": "2226186", "revid": "22050419", "url": "https://it.wikipedia.org/wiki?curid=2226186", "title": "Van Der Sar", "text": ""}
{"id": "2226187", "revid": "1543377", "url": "https://it.wikipedia.org/wiki?curid=2226187", "title": "Renato Pasini", "text": "\u00c8 fratello di Fabio, a sua volta fondista di alto livello.\nBiografia.\nSpecialista delle gare sprint originario di Gromo, ha debuttato in campo internazionale ai Mondiali juniores del 1996, senza ottenere risultati di rilievo.\nIn Coppa del Mondo ha esordito il 17 marzo 2000 nella 10\u00a0km a tecnica classica di Bormio (77\u00b0), ha ottenuto il primo podio il 14 febbraio 2003 nella sprint a squadre a tecnica libera di Asiago (3\u00b0) e la prima vittoria il 21 gennaio 2007 nella sprint a tecnica libera di Rybinsk. Nella stagione 2008-2009 si \u00e8 classificato al secondo posto nella Coppa del Mondo di sprint.\nIn carriera ha partecipato a due edizioni dei Giochi olimpici invernali, (18\u00b0 nella sprint) e (20\u00b0 nella sprint, 8\u00b0 nella sprint a squadre), e a cinque dei Campionati mondiali, vincendo l'oro nella sprint a squadre tecnica libera a Sapporo 2007, in coppia con Cristian Zorzi; in campo individuale il suo miglior risultato iridato \u00e8 stato il 14\u00ba posto nella sprint di Liberec 2009.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTC = tecnica classica\nTL = tecnica libera"}
{"id": "2226188", "revid": "1318658", "url": "https://it.wikipedia.org/wiki?curid=2226188", "title": "Rischio finanziario", "text": "Il rischio finanziario \u00e8 quel rischio che incide sulla liquidit\u00e0 aziendale; legato all'equilibrio tra flussi monetari in entrata e in uscita.\nIl rischio \u00e8, quindi, definito come la variabilit\u00e0 indefinita (o volatilit\u00e0) degli investimenti, includendo perdite potenziali come allo stesso modo inaspettati guadagni. I sottostanti riferimenti relativi il rischio negativo valgono anche per opportunit\u00e0 o impatti positivi (quindi per perdita leggi \"perdita o guadagno\").\nPercezione del rischio finanziario.\nIl rischio \u00e8, naturalmente, sempre presente nel mercato, ma quello che cambia \u00e8 la sua percezione da parte degli investitori ovvero in altri termini la loro \"fiducia\" nell'investimento stesso. I risparmiatori percepiscono il rischio soprattutto quando questo si manifesta sotto forma di perdita\nRischio e rendimento.\nStrettamente collegato alla percezione ed alla valutazione del rischio finanziario \u00e8 il rendimento atteso dall'investimento: tanto pi\u00f9 il rischio \u00e8 elevato tanto pi\u00f9 l'investitore richiede una remunerazione, rendimento o premio per il rischio elevato.\nIl premio per il rischio \u00e8 calculato con CAPM formula:\nformula_1"}
{"id": "2226190", "revid": "339392", "url": "https://it.wikipedia.org/wiki?curid=2226190", "title": "Museo archeologico nazionale &quot;G. Carettoni&quot;", "text": ""}
{"id": "2226192", "revid": "339392", "url": "https://it.wikipedia.org/wiki?curid=2226192", "title": "Museo archeologico nazionale di Cassino", "text": ""}
{"id": "2226194", "revid": "1318658", "url": "https://it.wikipedia.org/wiki?curid=2226194", "title": "Lorenzo Renzi (attore)", "text": "Biografia.\nLorenzo Renzi \u00e8 nato a Feltre (in provincia di Belluno), ma \u00e8 cresciuto a Manciano, nella Maremma grossetana, paese d'origine della famiglia. Attore di cinema e soprattutto di televisione, dove ha debuttato nella miniserie \"Ho sposato un calciatore\" (2005), regia di Stefano Sollima, a cui fanno seguito, tra gli altri: \"Pompei\" (2007), \"Romanzo criminale - La serie\" (2008), dove ha il ruolo di \"Sergio Buffoni\", \ne \"L'ispettore Coliandro\": \"Doppia rapina\" (2009), regia dei Manetti Bros.\nTra i suoi lavori cinematografici, ricordiamo: il cortometraggio \"The Call\" (2006), regia di Antoine Fuqua, e \"Deadly Kitesurf\" (2008), regia di Antonio De Feo.\nNell'autunno del 2014 gira a Manciano il suo primo lungometraggio in veste di regista, dal titolo \"Maremmamara\", con lo stesso Lorenzo Renzi nel cast oltre a Giancarlo Giannini, Angelica Novak, Laura Forgia, Marco Messeri, Andrea De Rosa, Barbara Enrichi, Alessandro Marverti, Valerio De Martino e Gabriele Mira Rossi."}
{"id": "2226195", "revid": "547034", "url": "https://it.wikipedia.org/wiki?curid=2226195", "title": "D\u00f4me de Cian", "text": "Il D\u00f4me de Cian (o D\u00f4me du Tsan) \u00e8 una montagna delle Alpi Pennine situato sul crinale che divide la Valpelline dalla Valtournenche.\n\u00c8 alto 3351\u00a0m s.l.m. ed \u00e8 ricoperto da un ghiacciaio.\nToponimo.\nIn francese, il termine \"d\u00f4me\" significa \"cupola\", mentre la specificazione \"Tsan\", con ortografia italianizzata \"Cian\", secondo la pronuncia locale (a Valtournenche) del patois valdostano, che lo accomuna ad altri toponimi della regione, deriva dalla voce \"tsan\" o \"tzan\", indicante un campo (cf. \"Champ\", in francese)."}
{"id": "2226198", "revid": "547034", "url": "https://it.wikipedia.org/wiki?curid=2226198", "title": "Rischio economico", "text": "Il rischio economico \u00e8 quel tipo di rischio che incide sui risultati reddituali delle imprese. Esso \u00e8 legato all'equilibrio tra costi e ricavi.\nComposizione del rischio economico.\nTradizionalmente si compone di due distinte sezioni, suddivise in sottocategorie:"}
{"id": "2226201", "revid": "767487", "url": "https://it.wikipedia.org/wiki?curid=2226201", "title": "Virtus Pallacanestro Bologna 1949-1950", "text": "Roster.\nVirtus Bologna"}
{"id": "2226206", "revid": "767487", "url": "https://it.wikipedia.org/wiki?curid=2226206", "title": "Virtus Pallacanestro Bologna 1950-1951", "text": "Roster.\nVirtus Bologna"}
{"id": "2226210", "revid": "2060716", "url": "https://it.wikipedia.org/wiki?curid=2226210", "title": "Vla (prodotto alimentare)", "text": "Il vla \u00e8 un prodotto a base di latte tipico dei Paesi Bassi, prodotto con latte fresco e additivi che conferiscono al prodotto una viscosit\u00e0 simile a quella dello yogurt. Il sapore \u00e8 simile a quello del budino, ma si presenta in forma liquida.\nTradizionalmente il vla viene preparato facendo cuocere il latte con custard (budino), oppure combinando uova, maizena e vaniglia. In entrambe le varianti viene aggiunto dello zucchero. Il vla venduto nei negozi \u00e8 prodotto in genere con altri addensanti.\nOggi il vla \u00e8 disponibile in vari gusti, come vaniglia, cioccolato, bianco, caramello e frutta (fragola, banana, pesca, pera). Esiste anche una versione che contiene panna (\"slagroomvla\"), disponibile in vari gusti. La versione \"dubbelvla\" presenta due gusti nella stessa confezione.\nIn passato il vla era venduto in bottiglie di vetro e la consistenza del prodotto rendeva l'estrazione dalla bottiglia un'operazione abbastanza difficile. Per questo fu inventato un attrezzo speciale, il \"flessenschraper\" (grattabottiglia), o \"flessenlikker\" (leccabottiglia). Oggi il vla viene venduto in contenitori di tetrapak, ma questo attrezzo \u00e8 ancora abbastanza comune nelle cucine delle famiglie olandesi."}
{"id": "2226220", "revid": "26415", "url": "https://it.wikipedia.org/wiki?curid=2226220", "title": "Teoria dei prezzi Black-Scholes", "text": ""}
{"id": "2226221", "revid": "1833487", "url": "https://it.wikipedia.org/wiki?curid=2226221", "title": "Computer", "text": "Un computer ( , -, --, -), in italiano anche noto come elaboratore o calcolatore, \u00e8 una macchina automatizzata programmabile in grado di eseguire sia complessi calcoli matematici (calcolatore) sia altri tipi di elaborazioni dati (elaboratore).\nConcepito come una macchina per automatizzare alcune capacit\u00e0 della mente umana, come ad esempio il calcolo e la capacit\u00e0 di memorizzazione potenziandone la portata e applicandole alla soluzione di particolari problemi scientifici e ingegneristici, \nsolo a partire dalla seconda met\u00e0 del XX secolo, evolve in macchina in grado di eseguire le elaborazioni dati pi\u00f9 varie. Ci si riferisce comunemente al computer come ad un dispositivo elettronico e digitale, programmabile a scopo generico, costruito secondo il modello teorico-computazionale della cosiddetta macchina di Turing e la cosiddetta \"architettura di von Neumann\", anche se oggi tuttavia il termine assume il significato pi\u00f9 generico di sistema elettronico di elaborazione programmabile e non programmabile, includendo dunque una vasta gamma di tipologie di dispositivi:\nsebbene i computer programmabili a scopo generico siano oggi i pi\u00f9 diffusi, esistono infatti in specifici ambiti di applicazione modelli di computer dedicati a vari campi e settori come automazione industriale, domotica, computer grafica.\nNel corso della storia, l'implementazione tecnologica di questa macchina si \u00e8 modificata profondamente sia nei meccanismi di funzionamento (meccanici, elettromeccanici ed elettronici), che nelle modalit\u00e0 di rappresentazione dell'informazione (analogica e digitale) che in altre caratteristiche (architettura interna, programmabilit\u00e0, ecc.). In questa forma e al pari della televisione, esso rappresenta il mezzo tecnologico simbolo che ha maggiormente modificato le abitudini umane dopo la seconda guerra mondiale: la sua invenzione ha contribuito alla nascita e allo sviluppo dell'informatica moderna, che ha segnato l'avvento della cosiddetta terza rivoluzione industriale e della societ\u00e0 dell'informazione.\nStoria e linguistica.\nEtimologia.\nIl termine \"computer\" \u00e8 il nome d'agente del verbo inglese \"to compute\", derivato il francese \"computer\". L'etimo latino \u00e8 composto da \"com = cum\" (insieme) e \"putare\" (tagliare, rendere netto\u00a0\u2013 da cui \"potare\" in italiano) e significa propriamente: \u00abconfrontare (o comparare) per trarre la somma netta\u00bb. In inglese, il termine indicava originariamente un essere umano, incaricato di eseguire dei calcoli. Il primo utilizzo nel senso moderno \u00e8 attestato nel 1947, ma bisogner\u00e0 attendere la met\u00e0 degli anni 1950 perch\u00e9 questa accezione diventi di uso comune (si notino, a questo proposito, i diversi acronimi dei computer ASCC ed ENIAC).\nTerminologia.\nCome per gran parte della terminologia informatica, tra il termine italiano \u00abelaboratore\u00bb e il termine \u00abcomputer\u00bb mutuato dall'inglese, nel linguaggio comune prevale nettamente l'uso del termine \u00abcomputer\u00bb. In altre lingue europee accade diversamente: nella lingua francese si usa il termine \"ordinateur\"; nella lingua spagnola si usano i termini \"computadora\" e \"ordenador\". La tendenza di usare parole inglesi \u00e8 spesso biasimata in una diatriba sull' della lingua italiana recente, ma le proposte alternative, come il \u00abcomputiere\u00bb del professor Arrigo Castellani, accademico della Crusca e fondatore degli Studi Linguistici Italiani, non hanno riscosso sufficiente applicazione. Negli anni 1960 e 1970 \u00e8 stato utilizzato anche il termine \u00abordinatore\u00bb, oggi in disuso, calco linguistico sul francese \"ordinateur\".\nIn italiano il termine \"computer\" significa \u00abcalcolatore\u00bb, che per\u00f2 ha un significato pi\u00f9 ampio: pu\u00f2 indicare anche una macchina non automatizzata (come ad esempio un regolo calcolatore), oppure una macchina automatizzata in grado di eseguire esclusivamente semplici calcoli matematici (come ad esempio una macchina addizionatrice). Nel secolo scorso poteva indicare anche un essere umano: la figura di \u00abcalcolatore\u00bb era un ruolo presso alcuni osservatori astronomici italiani.\nStoria.\nIl \"computer\" \u00e8 la versione pi\u00f9 evoluta di una serie di strumenti di calcolo inventati sin dall'antichit\u00e0 tra i quali l'abaco, la macchina di Anticitera, i bastoncini di Nepero; gli esemplari di macchine calcolatrici pi\u00f9 famosi in et\u00e0 moderna sono forse la macchina di Pascal (1645) e la macchina di Leibniz (1672), ma va ricordata anche la macchina calcolatrice di Wilhelm Schickard, del 1623, della quale sono rimasti soltanto i progetti.\nIl passaggio da macchina calcolatrice a vero e proprio computer (nel senso di dispositivo programmabile) si deve a Charles Babbage: la sua Macchina analitica, progettata nel 1833, anche se mai realizzata, \u00e8 considerato il primo esempio di computer della storia; si trattava di una colossale macchina a ingranaggi, alimentata a vapore e dotata di input, output, unit\u00e0 di memoria, di unit\u00e0 di calcolo decimale con registro dell'accumulo dei dati e di un sistema di collegamento tra le varie parti e contrariamente a quanto si potrebbe pensare, era interamente digitale.\nNel corso dei decenni successivi il computer \u00e8 passato attraverso vari stadi evolutivi: il computer analogico (ne \u00e8 un esempio l'analizzatore differenziale di Vannevar Bush del 1927), la macchina di Turing, i computer digitali meccanici ed elettromeccanici (la Serie Z di Konrad Zuse, la macchina di Stibitz e l'ASCC di Howard Aiken) ed infine quelli digitali ed elettronici (l'ABC di John Vincent Atanasoff e Clifford Berry, l'ENIAC di John Presper Eckert e John Mauchly, il Colossus britannico); nel corso del XX secolo, inoltre, importanti progressi nel campo dell'elettronica - come il transistor e il circuito integrato - e dell'informatica hanno contribuito all'evoluzione del computer nella sua forma attuale passando da dispositivo elettronico presente solo in aziende e centri di ricerca a dispositivo ad uso comune e consumo di massa per gli utenti comuni.\nDescrizione.\nLa componentistica hardware, generalmente racchiusa all'interno di un contenitore denominato case, comprende la scheda madre, la CPU, l'alimentatore elettrico, la memoria primaria e la memoria di massa, pi\u00f9 eventualmente altre schede preposte a funzioni accessorie o complementari, come ad esempio una o pi\u00f9 schede video o una scheda audio.\nSostanzialmente, i calcolatori si dividono in analogici e digitali:\nI dati cio\u00e8, possono essere rappresentati in due modi, analogico o digitale: un dato analogico \u00e8 una rappresentazione continua, analoga all'informazione effettiva che rappresenta, mentre un dato digitale \u00e8 una rappresentazione discreta, che spezza l'informazione in elementi distinti poich\u00e9 l'elaborazione viene eseguita per passi finiti (vedi \"algoritmo\"). L'informatica, per come si \u00e8 sviluppata, ha preso maggiormente in considerazione la seconda categoria di calcolatori. La prova \u00e8 che i computer contemporanei funzionano secondo l'algebra booleana, ovvero la logica di funzionamento di un normale computer ammette due stati precisi, rappresentati dalle cifre 0 e 1. Esempi di calcolatori analogici odierni sono il termometro e l'orologio tradizionali: nonostante vi siano gli indicatori dei gradi o delle ore, in realt\u00e0 essi non sono sufficienti per astrarre la posizione esatta del mercurio o delle lancette. Il mercurio nel termometro sale con continuit\u00e0 lungo le tacche, mentre un termometro digitale calcola la temperatura secondo una logica binaria e discreta.\nStruttura logica.\nLa struttura logica del computer attuale pu\u00f2 ricondursi alla presenza di almeno cinque elementi fondamentali o sottosistemi:\nQuesto schema venne proposto per la prima volta dal matematico John von Neumann all'interno di uno scritto informale del 1945 noto come \"First draft of a report on the EDVAC\" e va sotto il nome di architettura di von Neumann. L'opera nasce dalla partecipazione di von Neumann al progetto ENIAC e raccoglie le idee provenienti da vari membri del team di sviluppo su come migliorare la funzionalit\u00e0 del computer nascituro.\nVa inoltre ricordato che von Neumann era stato profondamente influenzato da Alan Turing, il quale aveva proposto nel 1937 un modello di calcolo - passato alla storia come Macchina di Turing - che ben si prestava a descrivere le operazioni eseguite da un computer, pur non essendo stato concepito per quello scopo (Turing si stava occupando in quella sede del problema della computabilit\u00e0, non della realizzazione di un calcolatore). Il funzionamento della Macchina di Turing sugger\u00ec a von Neumann l'idea che la memoria dovesse contenere non solo i risultati delle operazioni svolte dal computer, ma anche le istruzioni di programmazione.\nPremesso il contributo degli altri progettisti dell'ENIAC e quello di Alan Turing, a von Neumann va il merito di aver approfondito, arricchito e messo a sistema gli spunti raccolti: motivo per il quale la struttura logica sopra indicata \u00e8 oggi nota come architettura di von Neumann.\nHardware, software, programmazione.\nA differenza della mente umana, intesa come attivit\u00e0 del cervello, che \u00e8 in grado di affrontare e risolvere problemi nuovi a mezzo di facolt\u00e0 cognitive come intuizione e ragionamento, il computer, in quanto macchina, pur partendo ugualmente da dei dati in input, \u00e8 invece un semplice \"esecutore\" di ordini, compiti o istruzioni impartite dall'esterno per risolvere determinati problemi d'interesse attraverso un algoritmo di risoluzione del problema stesso in modo tale che a partire da determinati input produca determinati output attraverso elaborazione degli stessi. Esso nasce dunque per eseguire \"programmi\" o applicazioni: un computer senza un programma da eseguire \u00e8 inutile.\nIl computer, in quanto esecutore, ha dunque bisogno di essere \"istruito\" o \"programmato\" dall'esterno per mano competente di un \"programmatore,\" il quale comunica/interagisce con la macchina attraverso i linguaggi di programmazione ad alto, medio o basso livello di astrazione (linguaggio macchina), che si differenziano tra loro secondo vari paradigmi di programmazione. Queste parti immateriali che consentono l'utilizzo di \"programmi\" vengono comunemente chiamate software in contrapposizione all'hardware che \u00e8 invece la parte fisica (elettronica), nel senso di materiale e tangibile, degli elaboratori e che consente l'esecuzione dei programmi stessi. Tutto ci\u00f2 che si pu\u00f2 ottenere con l'utilizzo accoppiato di strumenti informatici o risorse \"hardware\" e \"software\" costituisce un\" 'applicazione\" informatica. Tutto il resto, oltre ad hardware e software, sono i dati presenti nella memoria del computer, compresi all'interno di file e directory ed utilizzati in input dai programmi stessi per l'espletamento in output del particolare servizio richiesto dall'utente.\nOvviamente quando si lavora su un computer scompare agli occhi dell'utilizzatore il funzionamento hardware interno della macchina interfacciandosi con essa unicamente tramite il linguaggio di programmazione ad alto livello oppure grazie all'interfaccia utente del software stesso garantendo cos\u00ec quella grande flessibilit\u00e0 di utilizzo anche a chi non ne conosce i principi fisico-elettronici di funzionamento e che costituisce, assieme alla potenza di elaborazione, a quella di memorizzazione e alla riprogrammabilit\u00e0, la chiave di successo dei computer stessi. Questo processo di astrazione a partire dal livello fisico \u00e8 comune a tutta l'informatica. \nIl programma o software di base di gran lunga pi\u00f9 importante per un computer (se previsto nell'architettura generale) senza il quale la macchina non potrebbe funzionare \u00e8 il sistema operativo, che si occupa di gestire la macchina, le sue risorse hardware e le altre applicazioni che vi sono eseguite. Fornisce cos\u00ec all'utente un'interfaccia (grafica o testuale) con la macchina gestendo o coordinando in maniera efficiente le operazioni di Input/Output comandando le rispettive periferiche di sistema, gestendo le operazioni di esecuzione dei programmi applicativi assegnandovi di volta in volta le risorse hardware necessarie al processamento (scheduling) ed infine gestendo l'archiviazione e l'accesso ai dati memorizzati attraverso il cosiddetto file system.\nDal punto di vista hardware il computer inoltre \u00e8 un sistema elettronico digitale (programmabile) che elabora cio\u00e8 tutti i dati in formato digitale o numerico ovvero come sequenze di 0 e 1 corrispondenti a due livelli di tensione (alto e basso) corrispondenti a loro volta ai due stati fisici di interruttore aperto e chiuso. La logica elettronica interna di funzionamento \u00e8 dunque basata sull'Algebra di Boole. Il linguaggio dell'hardware \u00e8 propriamente un linguaggio macchina ovvero sequenze di bit cui si associano per semplice codifica i linguaggi a pi\u00f9 alto livello. Ovviamente l'immissione dei dati in input alla macchina elaboratrice \u00e8 di tipo alfa-numerico decimale per cui \u00e8 necessaria un'operazione di traduzione o codifica delle informazioni in binario; viceversa per ottenere una visualizzazione in output dei risultati dell'elaborazione \u00e8 necessaria una traduzione o codifica inversa da binario ad alfa-numerico decimale. Tale codice \u00e8 generalmente il codice ASCII.\nA larghe linee la progettazione di sistemi di elaborazione a livello hardware ricade in massima parte nel campo dell'ingegneria informatica (la quale a sua volta afferisce conoscenze dall'ingegneria elettronica), mentre lo sviluppo software \u00e8 affidato in massima parte al campo dell'informatica pura. Pur tuttavia i confini tra le due discipline non sono rigidi bens\u00ec spesso assai sfumati.\nApplicazioni pratiche.\nIn sostanza un computer \u00e8 in grado di eseguire operazioni logiche come ad esempio calcoli numerici e storicamente \u00e8 stato proprio il calcolo la prima forma di applicazione del computer ovvero il problema che ha spinto all'invenzione e alla realizzazione del computer stesso. Dalla nascita della struttura pi\u00f9 elementare in seguito si sono sviluppati e succeduti molti tipi di computer, costruiti per svariati compiti, professionali e non, che, pur affinando sempre pi\u00f9 il calcolo numerico fino ad arrivare al moderno calcolo scientifico ad elevate prestazioni grazie ai supercalcolatori, vanno ben oltre offrendo applicazioni diffusissime all'utente comune come la videoscrittura in sostituzione delle vecchie macchine da scrivere e in generale applicazioni di office automation, fogli di calcolo, creazione e gestione di database, la progettazione assistita al calcolatore, la computer grafica, la simulazione, sistemi elettronici di controllo, applicazioni di diagnostica medica, i videogiochi ecc.\nSuccesso dei computer.\nLe chiavi di successo del computer sono dunque la grande \"potenza di elaborazione\" e la notevole capacit\u00e0 di \"memorizzazione\" che, in qualit\u00e0 di macchine, estendono le rispettive capacit\u00e0 umane di calcolo, processamento e memorizzazione consentendo una diminuzione sensibile dei tempi richiesti per la risoluzione di un problema dato o spesso la sua effettiva risoluzione, altrimenti non possibile. Ad essa si aggiunge la grande \"usabilit\u00e0\" grazie al suo utilizzo in molti campi dell'elaborazione dati (vedi i sistemi embedded) e, sul fronte del consumo di massa, allo sviluppo di innumerevoli applicazioni a favore di una vasta gamma di utenti e, nella maggior parte dei casi, anche la \"semplicit\u00e0\" di utilizzo da parte dell'utente stesso grazie all'implementazione di sistemi di interfacciamento utente/macchina molto spesso di tipo \"user-friendly\".\nTipi di computer.\n Il termine computer, nel senso moderno-elettronico, ha ormai assunto un significato sempre pi\u00f9 vasto comprendendo la semplice calcolatrice fino ai grandi sistemi di calcolo e venendo dunque ad assumere il significato pi\u00f9 generale di \"sistemi di elaborazione dati\". Tuttavia i computer possono essere idealmente divisi in alcune categorie molto generali, a seconda delle loro caratteristiche salienti, dell'uso che in generale se ne fa, del software e dei sistemi operativi che fanno girare e dell'epoca in cui sono comparsi. Le definizioni nel tempo sono molto cambiate e i confini non sono mai cos\u00ec netti.\nUna prima classificazione in base all'uso distingue tra computer general purpose ovvero riprogrammabili per svariate applicazioni dall'utente e computer special purpose ovvero sistemi embedded dedicati ad una sola applicazione specifica come ad esempio i microcontrollori. Un'altra classificazione \u00e8 basata sull'accesso condiviso o meno alle risorse hardware: un computer general purpose pu\u00f2 essere monoutente oppure multiutente sfruttando il cosiddetto timesharing delle risorse e con diversi sistemi operativi. Un computer monoutente pu\u00f2 essere monotasking oppure multitasking ovvero pu\u00f2 eseguire pi\u00f9 processi in contemporanea (in pratica tutti i computer moderni). Ovviamente un computer multiutente \u00e8 anche multitasking.\nUna classificazione basata sulle dimensioni, sull'evoluzione storica e sulla destinazione d'uso \u00e8 invece quella che segue. In linea di massima le dimensioni dei sistemi di elaborazione sono progressivamente diminuite nel tempo in virt\u00f9 del miglioramento delle tecniche di elaborazione digitale ovvero all'alta capacit\u00e0 di integrazione dei transistor all'interno dei processori ed il parallelo aumento della capacit\u00e0 di processamento. Computer di grandi dimensioni rimangono ora solo nei grandi centri di calcolo.\nSistema centrale.\nNegli anni 40 i computer occupavano stanze intere, l'energia richiesta per il funzionamento ed il raffreddamento era elevata e, naturalmente, erano costosissimi; per questo motivo si tendeva a sfruttarli il pi\u00f9 possibile e, quindi, l'utilizzo era suddiviso generalmente fra un numero di utenti piuttosto grande. Spesso la comunicazione con la macchina sia in input che in output avveniva direttamente tramite l'uso di schede perforate. IBM \u00e8 stata il primo costruttore di mainframe e, anche attualmente, i suoi sistemi pi\u00f9 potenti, tra quelli direttamente a listino, sono classificati secondo questo termine.\nQuesti sistemi sono caratterizzati da una elevata capacita' elaborativa e di input/output. Essi vengono utilizzati nei grandi gruppi societari, nella pubblica amministrazione ed in tutte quelle strutture che hanno bisogno di una potenza di elaborazione proporzionata al grande numero di utenti che devono fruirne. \nOvviamente non vanno confusi coi comuni computer server,macchine oramai diffuse presso tutte le organizzazioni, anche piccole, perch\u00e9 contrariamente a questi ultimi, i mainframe sono concepiti per ottenere le massime prestazioni. Non vanno nemmeno confusi con le server farm, perch\u00e9 ultime queste si basano sull'idea di distribuire il carico di lavoro su un gran numero di piccoli server. I mainframe operano invece con la filosofia opposta. Per lo stesso motivo, non vanno scambiati nemmeno con i cluster.\nMinicomputer.\nIn un secondo tempo, negli anni sessanta, in particolare da Digital e da HP, vennero introdotti elaboratori dal costo abbastanza ridotto da poter essere comprati anche da piccole aziende o da singoli dipartimenti di ricerca e di dimensioni paragonabili ad un armadio. Questo permise un utilizzo pi\u00f9 flessibile. Per distinguerli dai mainframe venne coniato il termine \"minicomputer\".\nMicrocomputer.\nAll'inizio degli anni settanta l'introduzione del primo microprocessore, l'Intel 4004, rese disponibili computer dal prezzo abbastanza ridotto da poter essere acquistati anche da una singola persona. La prima generazione di questi dispositivi era destinata soprattutto agli appassionati, perch\u00e9 di difficile utilizzo. I personal computer possono essere considerati microcomputer.\n\"Home computer\".\nLa seconda generazione di microcomputer, che prende il nome di \"home computer\" (it.: \"computer domestico\"), fece il suo ingresso nel mercato nella seconda met\u00e0 degli anni settanta e divenne comune nel corso degli anni ottanta, per estinguersi entro i primi anni novanta con l'ascesa dei personal computer. Gli home computer, macchine a costo contenuto e di utilizzo prevalentemente domestico, contribuirono largamente a diffondere a livello popolare l'uso del computer e all'alfabetizzazione informatica di vasti strati di popolazione (specie giovanile) nei paesi sviluppati.\nBasati su processori a 8 bit e costruttivamente molto semplici, erano dotati di interfacce esclusivamente testuali e come memorie di massa sfruttavano, almeno inizialmente, supporti analogici come le cassette audio. Erano utilizzati prevalentemente come console per videogiochi, oppure per i primi approcci con la programmazione.\nQuesti computer quasi mai avevano sistemi di protezione della memoria, per cui si potevano fare dei danni semplicemente dando dei comandi di modifica della memoria passando degli indirizzi \"opportuni\". Con oltre dieci milioni di macchine vendute, il pi\u00f9 rappresentativo computer di questa categoria fu il Commodore 64. Anche lo ZX Spectrum della Sinclair ebbe buona diffusione.\nPersonal computer.\nPer \"Personal Computer\" (PC) si intende un microcomputer economico destinato, prevalentemente, a un utilizzo personale da parte di un singolo individuo. Si distingue da un Home computer principalmente perch\u00e9 si prestano - grazie alle maggiori risorse hardware e software a disposizione - a utilizzi maggiormente produttivi rispetto a questi ultimi, destinati invece a un utilizzo ludico o didattico. A differenza degli Home Computer, i PC erano quasi sempre dotati di monitor e lettori di floppy disk. I dischi rigidi entreranno a far parte della dotazione standard di un Personal Computer solo agli inizi degli anni novanta/\nDato che la definizione di Personal Computer si consolid\u00f2 definitivamente con la diffusione dei computer PC IBM, oggi per Personal Computer (PC) spesso si intende un computer da essi derivato, ma inizialmente il termine andrebbe riferito a macchine con sistemi operativi e tipi di microprocessori del tutto diversi, quali l'Olivetti P6060 e le prime versioni dell'Apple (Apple I e soprattutto l'Apple II).\nAltre categorie.\nAnche se non compresi nell'elenco, gli attuali cellulari, appena sopra il livello base, potrebbero anch'essi essere considerati computer dato che comprendono, in forma semplificata e minimale, le classiche funzioni e applicazioni da smartphone.\nSi noti come queste categorie abbiano una valenza pi\u00f9 che altro convenzionale, dal momento che le prestazioni di una \"workstation\" di cinque-dieci anni fa potrebbero risultare nettamente inferiori a quelle un PC odierno. \u00c8 significativa in tal senso la celebre (e profetica) legge di Moore sullo sviluppo dei sistemi di elaborazione.\nOltre le categorie: emulazione e virtual machine.\nUna interessante possibilit\u00e0 \u00e8 quella di riprodurre il funzionamento di altri sistemi operativi, o addirittura di macchine arcade, di telefoni cellulari o degli home computer (usando particolari software) direttamente sul PC o su altri dispositivi. Si veda la voce emulatore.\nArchitettura.\nUn computer, come premesso, non \u00e8 altro che l'implementazione fisica, pratica, di una macchina di Turing universale, secondo l'architettura fisica ideata da Von Neumann.\nPer quanto riguarda l'architettura hardware sono diffuse le architetture dei processori basati su registri generali. A questo livello hardware e software viaggiano appaiati sullo stesso piano: le istruzioni elementari del processore (Instruction set) (salto, confronto, operazioni aritmetiche ecc.) sono definite in linguaggio macchina, ovvero codificate in sequenze numeriche di bit; i linguaggi di programmazione a medio ed alto livello, cio\u00e8 pi\u00f9 vicini o familiari al nostro linguaggio naturale, si ottengono come ulteriori codifiche (tabelle di associazioni tra i nomi delle istruzioni) a partire dal linguaggio macchina stesso. Cos\u00ec accade che un qualunque software applicativo abbia un suo codice oggetto o eseguibile espresso in linguaggio macchina ed un suo codice sorgente espresso in linguaggio ad alto livello.\nUna terza possibilit\u00e0 \u00e8 l'assembly; questo particolare linguaggio \u00e8 una \"trascrizione\" delle istruzioni base del processore in un linguaggio intelligibile (solitamente nel formato istruzione indirizzo, o istruzione valore, o altri - vedasi opcode). \u00c8 possibile (per esempio) integrare l'assembly in programmi in C (ma questo approccio non \u00e8 sempre consigliabile anzi oggi \u00e8 quasi del tutto abbandonato perch\u00e9 si preferisce scrivere programmi adattabili a pi\u00f9 piattaforme, vedi voce \"Portabilit\u00e0\"; linguaggio macchina ed assembly non sono mai portabili mentre esistono compilatori C multipiattaforma). Con l'evolversi dei sistemi operativi (eccezion fatta per l'hacking) i linguaggi a basso livello sono usati sempre meno, invece all'epoca del DOS e soprattutto degli home computer questo approccio veniva seguito spesso.\nUn processore munito di memoria, dispositivi di input/output e bus di collegamento tra periferiche \u00e8 dunque un \"elaboratore\" secondo la classica architettura generale di Von Neumann.\nAll'architettura hardware si sovrappone l'architettura software che comprendente il sistema operativo cio\u00e8 il sistema generale di gestione o coordinazione delle risorse hardware del computer e dei dati in esso immagazzinati. Le istruzioni base del sistema operativo fanno parte del set di istruzioni fondamentali del processore e, di conseguenza, sono definite anch'esse in linguaggio macchina e gestite dall'Unit\u00e0 di Controllo del processore. Le istruzioni del sistema operativo a livello utente, eventualmente interfacciate graficamente, sono anche qui ottenute tramite una codifica ad alto livello delle istruzioni base, espresse in linguaggio macchina, di gestione (pilotaggio) delle periferiche stesse, mascherando cos\u00ec ancora una volta il complesso funzionamento interno del computer.\nL'insieme di architettura hardware (quindi il processore) e sistema operativo costituiscono la cosiddetta piattaforma informatica del sistema essendo questi due elementi strettamente correlati. Al di sopra della piattaforma costituita da hardware e sistema operativo operano le applicazioni ovvero programmi che offrono un servizio all'utente appoggiandosi al sottostante sistema operativo.\nComponentistica (hardware).\nLa macchina elaboratrice \u00e8 adagiata all'interno di un cabinet o case e viene alimentata elettricamente da un'unit\u00e0 (alimentatore), interna o esterna che fornir\u00e0 al sistema le giuste tensioni elettriche alle sue diverse componenti, nei termini della potenza e stabilit\u00e0 richieste.\nDal punto di vista pratico e costruttivo tutti i computer di questa categoria, hanno almeno:\nCase e tipo di installazione.\nIl componente forse meno essenziale, ma che caratterizza il calcolatore al primo colpo d'occhio \u00e8 l'involucro, generalmente chiamato case nei personal computer e \"cabinet\" nei sistemi pi\u00f9 grandi. Il telaio che meccanicamente sostiene la componentistica, l'apparato di raffreddamento generale, e l'involucro esterno caratterizzano e in parte differenziano i molti tipi di macchine finora viste.\nElemento fondamentale \u00e8 il \"sistema di raffreddamento\". Attualmente molti calcolatori montano sistemi di raffreddamento sui singoli chip, come CPU e GPU o altri, i quali possono andare da una semplice alettatura per il raffreddamento ad aria, a ventole, o a sistemi con circolazione di liquidi di raffreddamento. In aggiunta a questi, nel case del computer vengono predisposti ulteriori altri sistemi per la circolazione e l'espulsione dell'aria calda generata.\nNei cabinet dei mainframe e dei supercomputer, il problema del raffreddamento \u00e8 notevole, e l'energia in gioco spesa nell'implementarlo \u00e8 una quota rilevante del costo del sistema.\nSistemi architetturalmente moderni o di piccole dimensioni riescono ad avere una generazione di calore talmente bassa da fare a meno di ventole od altre parti in movimento, con evidenti vantaggi, a pari dispersione termica, in termini di silenziosit\u00e0 o di consumi. Il telaio e l'involucro caratterizzano visivamente la macchina, e possono situarsi in un arco dimensionale che va dal computer palmare, alle armadiature dei grossi sistemi. Tali armadiature sono principalmente costituite da un telaio, con alloggiamenti di vari standard, che permettono la rimozione, spesso in attivit\u00e0, dei singoli componenti: schede processore, singolo cluster alloggiato in un rack, ed altro.\nAlimentatore.\nL'alimentatore \u00e8 l'elemento che fornisce energia al PC, e nel caso delle versioni portatili pu\u00f2 essere sostituito da alcune batterie. A seconda del tipo d'alimentatore il computer pu\u00f2 avere lo spegnimento del tipo:\nL'efficienza dell'alimentatore non \u00e8 costante, ma dipende dal carico, generalmente il rendimento massimo \u00e8 ottenuto al 50% di carico massimo e rimane buono con un range tra 25 e 80%, mentre generalmente al di sotto del 20% di carico il rendimento tende a ridursi velocemente, esiste anche una certificazione sull'efficienza degli alimentatori per poter garantire un livello minimo d'efficienza.\nScheda madre.\nIn genere i tre componenti suddetti, escludendo solitamente la parte di memoria di massa, si trovano implementati fisicamente insieme sullo stesso circuito integrato o sulla stessa scheda elettronica, che in questo caso viene detta scheda madre o \"mainboard\", o eventualmente in schede figlie o d'espansione direttamente inserite e spesso anche alimentate elettricamente dalla stessa scheda madre.\nAttualmente, all'interno della CPU vi \u00e8 anche una piccola quantit\u00e0 di memoria, detta memoria Cache; questo tipo di memoria \u00e8 una memoria veloce (ed anche molto costosa) nella quale vengono caricate tutte le informazioni e/o le istruzioni pi\u00f9 frequentemente utilizzate ovvero elaborate dal processore, per far fronte alla lentezza del Bus di collegamento fra CPU e memoria RAM;\nOltre ad eseguire programmi un computer deve anche poter comunicare con l'esterno ovvero con l'utente o con altri dispositivi: per questo sono sempre presenti un certo numero di interfacce verso vari dispositivi dette periferiche di sistema quali ad esempio l'I/O. Quasi sempre, tranne nei casi di microcontrollori molto semplici, vi \u00e8 infatti la possibilit\u00e0 di collegare una tastiera e un dispositivo di visualizzazione (monitor, stampante, schermo). Inoltre un computer fa spesso uso di memorie di massa per registrare dati e programmi a lungo termine liberando cos\u00ec spazio nella memoria RAM ed \u00e8 quasi sempre possibile collegare ad esso periferiche esterne e/o schede elettroniche di espansione interne.\nUnit\u00e0 centrale di elaborazione.\nLa CPU, sigla di \"Central Processing Unit\", \u00e8 uno dei componenti della macchina di von Neumann, il pi\u00f9 diffuso modello teorico-implementativo di processore. Si tratta di un circuito integrato riprogrammabile dall'utente tramite programma applicativo ed \u00e8 il \"cervello\" vero e proprio del computer, ovvero il dispositivo che ha il compito di elaborare (\"processing\") le informazioni (dati) provenienti dalla memoria centrale decodificando ed eseguendo le istruzioni operative in codice macchina del programma e appartenenti al set di istruzioni fondamentali specifiche della CPU (instruction set), oltre che coordinare le altre unit\u00e0 di processamento secondarie (coprocessore).\nSi suddivide in Unit\u00e0 di Controllo (\"Control Unit\") ed Unit\u00e0 Logico Aritmetica (ALU). La sua struttura o \"architettura\" \u00e8 stata soggetta ad evoluzione nel tempo, integrando progressivamente quantit\u00e0 sempre maggiori di transistor, arricchendosi di memoria interna detta cache di primo livello, aumentando la dimensione del bus dati e integrando pi\u00f9 di una struttura esecutiva delle istruzioni, detta pipeline, aumentando cos\u00ec il grado di 'parallelismo'. Nelle ultime versioni si hanno pi\u00f9 CPU che coesistono insieme sullo stesso circuito integrato, detto quindi processore \"multicore\", ad esempio dual-core, quad core o octa-core a seconda che ospiti due, quattro o otto processori in parallelo.\nMemorie.\nOltre alla parte di memoria che per motivi architetturali attualmente ormai risiede all'interno della CPU, si notano:\nAltre schede elettroniche.\nCollegate tramite slot e socket alla scheda madre (e quindi alla CPU) sono le \"schede di espansione\" che costituiscono dunque le periferiche interne del computer. Tra queste la pi\u00f9 importante \u00e8 la scheda video che \u00e8 l'elemento hardware che si occupa dell'elaborazione delle immagini e della loro visualizzazione sul monitor. Altre schede d'espansione sono la scheda audio, la scheda di rete, la scheda Bluetooth, la scheda Wi-Fi e la scheda di memoria.\nLa suddivisione del carico elaborativo tra CPU e le altre schede elettroniche ha fondamentalmente ragioni storiche e pratiche di affidabilit\u00e0 e manutenibilit\u00e0 del sistema elettronico: le funzionalit\u00e0 di elaborazione secondarie storicamente sono state infatti aggiunte in seguito ai primi processori in grado di compiere le sole operazioni logico-matematiche ed il malfunzionamento di una o pi\u00f9 schede non inficia il funzionamento dell'unit\u00e0 centrale oltre alla possibilit\u00e0 di essere sostituite senza dover sostituire l'intero sistema.\nPeriferiche di Input-Output.\nAlle schede elettroniche o periferiche interne si aggiungono i cosiddetti dispositivi di I/O necessari per comunicare in input con la macchina impartendo istruzioni e visualizzare all'utente i risultati dell'elaborazione. Tra questi dispositivi ricordiamo la tastiera, il monitor, i lettori CD e floppy-disk, la stampante, il modem, le casse audio, lo scanner, le cuffie, i supporti di memorizzazione secondaria quali hard disk, floppy disk, CD, pen drive ecc. Tutti questi dispositivi sono detti anche periferiche di sistema.\nBus di sistema.\nIl computer non potrebbe funzionare senza il bus di sistema. Questo \u00e8 infatti il collegamento (parallelo) fra le varie componenti di un computer: CPU, chipset, scheda video, periferiche, eccetera.\nEsistono 3 tipi fondamentali di bus che, assieme, formano il \"bus di sistema\":\nLe periferiche esterne possono essere collegate al bus di sistema mediante le interfacce fornite dal costruttore (nel caso di componenti di facile integrazione), o mediante interfacce proprietarie nel caso di componenti particolari o non integrati nel proprio sistema (scheda madre). Questi componenti sono detti schede di espansione e si collegano direttamente in alloggiamenti (slot) della scheda madre che dialogano, grazie all'interfaccia del chipset, con tutto il resto del sistema.\nAlcuni tipi di interfacce a \"Slot\":\nInterfacce generiche.\nEsistono un certo numero di interfacce generiche, adatte a molti scopi, che in genere i costruttori hanno cura di implementare sempre nei computer che producono, per aumentarne la versatilit\u00e0. In genere le specifiche per queste interfacce sono standard pubblici, stabilite da enti come l'IEEE o l'ISO.\nNote tecniche.\nQuesta descrizione \u00e8 da riferirsi solamente alla scheda di sistema di alcuni personal computer da tavolo, principalmente quelli pi\u00f9 diffusi. Tutti i dispositivi diversi, tipo i computer mobili come i carputer, palmtop, Smartphone, Netbook, UMPC, console per videogiochi e tutti gli altri dispositivi informatici alternativi possono presentare un'architettura interna anche notevolmente differente. I computer portatili, ad esempio, per esigenze di spazio possono integrare il chipset in altri componenti (o viceversa). Le console per videogiochi sono sprovviste di BIOS: una serie di sub-routine necessarie per l'avvio sono memorizzate ed automaticamente eseguite direttamente da un unico integrato.\nInoltre alcuni computer di vecchia generazione (e tutte le console per videogiochi, anche le pi\u00f9 moderne) integrano la CPU direttamente saldate sulla scheda madre e quindi non rimovibile. Altri dispositivi invece (come supercomputer, workstation e server) possono integrare sulla scheda madre due o pi\u00f9 socket per l'installazione di pi\u00f9 CPU (per sistemi multiprocessore) oppure pi\u00f9 schede madre per ottenere configurazioni avanzate basate su sistemi con centinaia o anche migliaia di CPU che funzionano in contemporanea.\nNel 1995, nel campo dei sistemi basati su processori IBM/Motorola, schede madre della classe \"Tsunami\", progettate per i processori PowerPC 604 e successivi erano dotate di slot per \"daughtercard\" o scheda figlia, a singolo o multiplo processore essendone anch'esse sprovviste. Ugualmente, alcune schede madre della met\u00e0 degli anni novanta, progettate per i processori Pentium II e per i primi processori Pentium III (con core non Coppermine) erano sprovviste di socket e montavano invece uno slot denominato \"Slot 1\" simile ai normali slot d'espansione PCI per alloggiare una scheda elettronica contenente 2 o pi\u00f9 integrati, che insieme costituivano la CPU del Computer. Oggi con la tecnologia dual core e la pi\u00f9 recente multi core \u00e8 invece possibile integrare direttamente all'interno di un unico processore due (per il dual core) o pi\u00f9 (per il multi core) core logici nello stesso package, capaci di aumentare la potenza di calcolo senza aumentare la frequenza di funzionamento del processore.\nModularit\u00e0 ed espandibilit\u00e0.\nIn termini molto generali, dal punto di vista della possibilit\u00e0 di modifica, aggiornamento, espansione e personalizzazione dell'architettura hardware di un computer vi possono essere i seguenti casi:\nNel secondo caso occorre fare per\u00f2 un'altra distinzione:\nNel caso di un \"assemblato\" la possibilit\u00e0 di espansione, modifica, personalizzazione, evoluzione, manutenzione, ecc. sono spesso molto ampie. Nel primo, invece, dipende dalla configurazione-architettura del sistema ma, in generale, \u00e8 meno possibile del primo. Questo pu\u00f2 dipendere da limitazioni di tipo fisico (hardware) ma anche software e/o imposte dall'OEM.\nOccorre anche considerare che i computer (di qualsiasi genere ma vale soprattutto per quelli \"chiusi\" come notebook per non parlare degli smartphone o dei tablet) vengono realizzati e venduti dai fabbricanti con il sistema operativo (e tutta la parte software delle periferiche hardware) su licenza OEM. In questi casi \u00e8 il produttore che mette a disposizione il software del sistema e gli aggiornamenti stessi: spesso e volentieri il software \"originale\" del produttore del singolo componente (o un'applicazione qualsiasi) non funziona sul computer in quanto il produttore OEM lo ha modificato e personalizzato per quello specifico modello/versione di computer (questo accade spesso anche per i driver). Quindi, in questi casi, non solo \u00e8 difficile (o fisicamente impossibile) cambiare un componente hardware (nel senso di evoluzione non certo di sostituzione per guasto), ma non pu\u00f2 essere neppure aggiornato il software di una periferica (costruita e venduta singolarmente da un produttore) se non quello distribuito dall'OEM dell'intero sistema.\n\u00c8 per questo che tutti i grandi produttori di computer invitano a scaricare il software e gli aggiornamenti unicamente dal proprio portale o mediante la funzione di \"update\" del dispositivo e quelli delle periferiche/accessori avvertono che il software (driver e strumenti) dei loro componenti potrebbe non funzionare su computer OEM.\nPertanto, sarebbe pi\u00f9 corretto parlare di personalizzazione della configurazione del computer dovendo non solo considerare la possibilit\u00e0 di espansione/modifica dell'hardware ma anche del sistema operativo e del software (firmware, driver, applicazioni, ecc) in generale.\nParametri prestazionali.\nParametri prestazionali di un computer sono le sue capacit\u00e0 di processamento e le sue capacit\u00e0 di memorizzazione. In linea di massima si identificano dunque i seguenti parametri:\nPer la capacit\u00e0 di processamento:\nUn parametro prestazionale di calcolo pu\u00f2 essere anche la potenza di calcolo in MIPS oppure in FLOPS cio\u00e8 il numero di operazioni in virgola mobile eseguite in un secondo dalla CPU (specie per computer a fini di calcolo scientifico), anche se tale parametro non tiene in conto delle operazioni in numeri interi comuni invece nei PC domestici.\nPer la capacit\u00e0 di memoria:\nA questi si associano valutazioni intorno alla qualit\u00e0 delle schede elettroniche che compongono l'hardware.\nReti di computer.\nPi\u00f9 calcolatori possono essere collegati insieme in rete formando una rete di calcolatori sotto forma di sistemi distribuiti per la condivisione di dati e delle risorse software e/o hardware come nel caso del calcolo distribuito. Un esempio di rete di calcolatori sono le reti aziendali (Intranet) e la rete Internet. In particolare queste reti si suddividono in reti client-server in cui esistono calcolatori che erogano servizi (server) a calcolatori o utenti che ne fanno richiesta (client) (ad es. le Reti Windows e le Reti Linux), oppure reti peer to peer che offrono un'architettura logica paritaria dove ciascun calcolatore pu\u00f2 svolgere sia funzioni di server che funzioni di client. Anche i sistemi di tipo mainframe formano una rete informatica tipicamente con risorse hardware centralizzate e condivise. I vantaggi di queste reti sono evidenti in termini di facilit\u00e0 ed efficienza di comunicazione e gestione delle informazioni all'interno delle organizzazioni o aziende private stesse. A livello logico tutti questi tipi di reti sono realizzate e si differenziano tra loro grazie a diversi protocolli di comunicazione utilizzati e relativi software, che caratterizzano e rendono possibile quindi le funzionalit\u00e0 stesse di rete.\nUna rete di tipo particolare \u00e8 il dominio.\nEvoluzione: computer quantistici.\nTra i vari filoni attivi di studio e di ricerca si distingue l'informatica quantistica, che prevede da tempo un'evoluzione/rivoluzione del computer classico basata sulle nozioni e sui fenomeni fisici offerti dalla meccanica quantistica. Il dispositivo progettato seguendo questi criteri, viene comunemente chiamato computer quantistico."}
{"id": "2226231", "revid": "834", "url": "https://it.wikipedia.org/wiki?curid=2226231", "title": "I Can't Stand the Rain", "text": "I Can't Stand the Rain \u00e8 una canzone scritta ed originariamente registrata da Ann Peebles. La canzone divent\u00f2 il suo pi\u00f9 grande successo (sesta posizione della classifica \"Billboard\" R&amp;B nel 1973) ed uno dei suoi brani pi\u00f9 celebri.\nLa canzone \u00e8 stata frequentemente oggetto di cover e campionamenti sin dalla sua pubblicazione nel 1973. Una celebre cover del brano in chiave dance fu registrata nel 1978 dagli Eruption e raggiunse al posizione 18 della \"Billboard Hot 100\".\nLowell George registr\u00f2 il brano nell'album del 1979 \"Thanks, I'll Eat it Here\". La canzone fu anche registrata dai Bad Manners nell'album del 1993 \"Fat Sound\", e da Terry Manning in una versione \"live\" nell'album del 2006 \"Home Sweet Home\".\nSicuramente una delle versioni pi\u00f9 celebri di \"I Can't Stand the Rain\" \u00e8 quella incisa da Tina Turner nell'album del 1984 \"Private Dancer\", e pubblicata come sesto singolo estratto ad inizio 1985. La sua versione del brano non riusc\u00ec a bissare il successo dei singoli precedenti, non entrando neppure nella top 50 della \"Billboard Hot 100\". Tuttavia il singolo ebbe un notevole successo in Europa, entrando nella top 20 di Francia, Svizzera, Irlanda, Germania ed Austria.\nIl singolo di debutto di Missy Elliott, \"The Rain (Supa Dupa Fly)\", contiene proprio un campionamento di \"I Can't Stand the Rain\" nel ritornello.\nUna versione del brano \u00e8 apparsa anche nell'album di Michael Bolton del 1999, nell'album Cover live del 1997 di Bernardo Lanzetti e nell'album del 2006 di Sam Moore \"Overnight Sensational\" interpretata insieme a Wynonna, Bekka Bramlett, BeBe Winans e Billy Preston. John Lennon disse che la versione di Ann Peebles di \"I Can't Stand the Rain\" era una delle sue canzoni preferite. Seal ha anche registrato una versione del brano nell'album del 2008 \"Soul\".\nNel capodanno dell'anno 2011 viene cantata in Piazza del Plebiscito (Napoli) anche da Marco Mengoni.\nUna versione della canzone \u00e8 contenuta nel film \"The commitments\" di Alan Parker che racconta le vicende di un gruppo musicale composto da ragazzi irlandesi amanti del rhythm and blues."}
{"id": "2226233", "revid": "767487", "url": "https://it.wikipedia.org/wiki?curid=2226233", "title": "Virtus Pallacanestro Bologna 1951-1952", "text": "Roster.\nVirtus Bologna"}
{"id": "2226234", "revid": "38120", "url": "https://it.wikipedia.org/wiki?curid=2226234", "title": "Capitoli di Le bizzarre avventure di JoJo", "text": ""}
{"id": "2226235", "revid": "76963", "url": "https://it.wikipedia.org/wiki?curid=2226235", "title": "Kenta Fukasaku", "text": "Biografia.\nKenta Fukasaku debutt\u00f2 nel cinema a soli 10 anni, in veste di attore: interpret\u00f2 infatti un piccolo ruolo in \"L'ultima sfida\", diretto nel 1982 da John Frankenheimer. \nNel 2000 scrisse \"Battle Royale\", diretto dal padre Kinji Fukasaku, mentre nel 2003 debutt\u00f2 nella regia, portando a termine le riprese del sequel \"\", iniziato dal padre, che fu costretto ad abbandonare il set per motivi di salute. Nel 2005 Fukasaku diresse il suo primo film da solo, \"Under the Same Moon\", e l'anno successivo gir\u00f2 il film d'azione \"Yo-Yo Girl Cop\", seguito da altri due film."}
{"id": "2226244", "revid": "729019", "url": "https://it.wikipedia.org/wiki?curid=2226244", "title": "Roger Wilson", "text": "Biografia.\nHa avuto il suo primo caps internazionale in un test match il 12 giugno 2005 contro il Giappone, collezionando poi numerose presenze nella nazionale A.\n\u00c8 stato nominato \"Bank of Ireland Player of the Year\" per la stagione 2006-07.\nSuo nonno, Harry McKibbin e due suoi zii, Harry Jnr e Alastair, hanno giocato per l'Irlanda.\nAl termine della stagione di Premiership 2011-12 Wilson ha deciso di fare ritorno a Belfast e ha firmato un contratto triennale con l'Ulster, sua squadra di origine."}
{"id": "2226245", "revid": "281666", "url": "https://it.wikipedia.org/wiki?curid=2226245", "title": "Roccia verde", "text": ""}
{"id": "2226248", "revid": "1305772", "url": "https://it.wikipedia.org/wiki?curid=2226248", "title": "Redoubt", "text": "Il termine inglese redoubt significa ridotta."}
{"id": "2226249", "revid": "767487", "url": "https://it.wikipedia.org/wiki?curid=2226249", "title": "Virtus Pallacanestro Bologna 1952-1953", "text": "Roster.\nVirtus Bologna"}
{"id": "2226250", "revid": "599013", "url": "https://it.wikipedia.org/wiki?curid=2226250", "title": "Zentralblatt MATH", "text": "Zentralblatt MATH (in tedesco: \"giornale centrale della matematica\") \u00e8 un servizio che fornisce recensioni e sommari (\"reviews\") di articoli di matematica pura e applicata pubblicato da Springer Science+Business Media. Si tratta di uno dei maggiori servizi di \"reviewing\" che copre l'intera area della matematica. Per organizzare secondo contenuti le reviews fa uso delle categorie dello schema di classificazione Mathematics Subject Classification e dei relativi codici.\nIl servizio di \"abstracting\" di \"Zentralblatt MATH\" fornisce brevi indicazioni sugli articoli di periodici, sugli atti delle conferenze, sui libri e sulle altre pubblicazioni di recente pubblicazione concernenti la matematica, le sue applicazioni e le aree correlate. Le reviews sono quasi tutte in inglese, con l'uso occasionale in tedesco e francese. I recensori sono volontari invitati dagli editors sulla base dei loro lavori pubblicati o dietro raccommandazione dei recensori gi\u00e0 attivi.\nIl servizio \u00e8 stato fondato nel 1931 da Otto Neugebauer con il titolo Zentralblatt f\u00fcr Mathematik und ihre Grenzgebiete. La veicolazione su supporto elettronico \u00e8 stata introdotta sotto il nome INKA-MATH (acronimo di Information System Karlsruhe-Database on Mathematics) fino almeno dal 1980. Questo termine \u00e8 stato successivamente abbreviato in \"Zentralblatt MATH.\" Attualmente Zentralblatt MATH \u00e8 fornito sia sul Web che in forma a stampa. Il servizio copre pi\u00f9 di 2,300 periodici e collane da tutto il mondo, oltre a libri e atti di conferenze. Zentralblatt MATH ora \u00e8 pubblicato dalla European Mathematical Society, FIZ Karlsruhe e dalla Heidelberg Academy of Sciences.\nIl database della Zentralblatt possiede anche circa 200.000 voci della pubblicazione simile precedente \"Jahrbuch \u00fcber die Fortschritte der Mathematik (JFM)\" 1868-1942, aggiunta nel 2003.\nL'accesso \u00e8 a sottoscrizione, ma i primi tre risultati di ciascuna ricerca sono consultabili gratuitamente (senza limiti al numero di ricerche svolte).\nStoria.\nAlla fine degli anni '30 la Zentralblatt MATH cominci\u00f2 a respingere alcuni scrittori ebrei e un numero di scrittori inglesi e americani si dimisero per protesta. Alcuni di loro aiutarono nella creazione della pubblicazione \"The Mathematical Reviews\" oggi sua rivale."}
{"id": "2226253", "revid": "729019", "url": "https://it.wikipedia.org/wiki?curid=2226253", "title": "Poichilocitosi", "text": "La poichilocitosi (composto del greco \u03c0\u03bf\u03b9\u03ba\u03af\u03bb\u03bf\u03c2, \"poik\u00eclos\", \u00abvariegato\u00bb e \u03ba\u03cd\u03c4\u03bf\u03c2, \"k\u1ef3tos\", \u00abcellula\u00bb) \u00e8 una condizione, generalmente patologica, nella quale si osservano variazioni nella forma degli eritrociti del sangue.\nCaratteristiche.\nI globuli rossi hanno forma e dimensioni costanti e tipiche per ogni specie. Nell'uomo per esempio hanno un diametro medio di circa 7 micron e forma di lente circolare biconcava. In presenza di alcune patologie per\u00f2 questi parametri possono variare ed i globuli rossi assumono diverse forme e dimensioni: si parla ad esempio di \"sferociti\" se appaiono di forma sferica senza le classiche depressioni centrali, di globuli \"a lacrima\" o \"dacriociti\" se hanno forma a goccia, \"a bersaglio\" se lo schiacciamento centrale presenta irregolarit\u00e0, \"schistociti\", \"drepanociti\" e cos\u00ec via.\nPatologie correlate.\nSi manifesta in particolari condizioni patologiche come la malattia di Cooley, vari altri tipi di anemie e malattie rare come la ellissocitosi ereditaria.\nAltre malattie dove si manifesta sono l'aterosclerosi e nelle varie forme della sindrome mielodisplasica.\nPoichilocitosi da artefatto.\nOccorre dire che il fenomeno della poichilocitosi pu\u00f2 essere originato anche da una cattiva manipolazione del campione di sangue durante l'esame microscopico. Tale situazione non corrisponde ovviamente ad alcuna patologia.\nTerapia.\nIl trattamento dipende dalla causa, correggendo l'anomalia di base (patologia o deficienza vitaminica) anche la poichilocitosi viene di conseguenza trattata."}
{"id": "2226256", "revid": "1573940", "url": "https://it.wikipedia.org/wiki?curid=2226256", "title": "Kappa Centauri", "text": "Kappa Centauri (\u03ba Cen / \u03ba Centauri o \u03ba del Centauro, secondo la nomenclatura di Bayer; conosciuta anche come Ke Kwan) \u00e8 un sistema stellare binario situato nella costellazione australe del Centauro. \"Ke Kwan\" deriva dal cinese \u9a0e\u5b98 \"q\u00edgu\u0101n\" che significa \"Ufficiale di cavalleria\", nome che condivide con .\nIl sistema dista dalla Terra 539 anni luce e si compone di due stelle: \u03ba Centauri A \u00e8 una subgigante blu con una magnitudine apparente di + 3,13, con una massa oltre 7 volte quella del Sole. \u00c8 una binaria spettroscopica, cio\u00e8 possiede una compagna che non pu\u00f2 essere risolta neppure con i telescopi pi\u00f9 potenti, ma viene rilevata solo tramite uno spettroscopio, posizionata a 0,12 arcosecondi dalla primaria. La secondaria ha una massa del 68% di quella della principale, dunque intorno alle 5 masse solari."}
{"id": "2226261", "revid": "1543377", "url": "https://it.wikipedia.org/wiki?curid=2226261", "title": "Macrosporogenesi", "text": "La macrosporogenesi \u00e8 un processo che nelle angiosperme determina la formazione dell'ovocellula e del sacco embrionale attraverso la meiosi.\nModello Polygonum.\nQuesta si svolge secondo le seguenti fasi: Inizialmente il Megasporocito subisce una meiosi che porta alla formazione di quattro nuclei aploidi. Di questi tre degenerano e il quarto subisce tre divisioni mitotiche successive che portano alla formazione del sacco embrionale ottonucleato, contenente quindi otto nuclei aploidi. Il sacco \u00e8 costituito da tre nuclei dell'apparato antipodale al polo calazale(polo inferiore del sacco embrionale), tre dell'apparato oangico (oosfera e sinergidi) al polo micropilare(polo superiore del sacco embrionale) e due nuclei polari al centro, i quali si fonderanno per dare origine ad un unico nucleo diploide(fondendosi con il secondo nucleo spermatico durante la fecondazione dar\u00e0 origine all'Endosperma secondario triploide)."}
{"id": "2226264", "revid": "33689", "url": "https://it.wikipedia.org/wiki?curid=2226264", "title": "Blue Moon of Kentucky", "text": "Blue Moon of Kentucky \u00e8 un valzer scritto nel 1946 dal musicista bluegrass Bill Monroe e registrato con la sua band, The Blue Grass Boys. La canzone \u00e8 stata poi reinterpretata da molti artisti tra cui Elvis Presley.\n\"Blue Moon of Kentucky\" \u00e8 la canzone ufficiale bluegrass del Kentucky. Nel 2002 la versione di Monroe fu una delle 50 registrazioni scelte quell'anno dalla Biblioteca del Congresso da aggiungere al National Recording Registry.\nNel 2003 il CMT posizion\u00f2 \"Blue Moon of Kentucky\" al numero 11 della sua classifica \"100 Greatest Songs in Country Music\".\nIl brano.\nBill Monroe scrisse la canzone nel 1946, registrandola per la Columbia Records il 16 settembre. Fu poi pubblicata all'inizio del 1947.\nA quel tempo i Bluegrass Boys erano composti anche dal cantante e chitarrista Lester Flatt e dal banjoista Earl Scruggs, che in seguito formarono la propria bluegrass band, i Foggy Mountain Boys. Entrambi parteciparono alla registrazione anche se in quel caso Bill Monroe cant\u00f2 personalmente il brano.\nLa canzone, portata come un \"valzer bluegrass\", ebbe un successo a livello nazionale e fu una hit dell'anno 1947. Inoltre divenne ulteriormente famosa grazie alle altre versioni fatte nel tempo. Carl Perkins ne suon\u00f2 una versione veloce nelle sue prime esibizioni dal vivo.\nNel 1954, The Stanley Brothers registrarono una versione utilizzando gli arrangiamenti di Elvis Presley in 4/4 e strumenti bluegrass creandola in uno stile a met\u00e0 tra la quello di Monroe e quello di Presley. Lo stesso Bill Monroe successivamente ne registr\u00f2 una versione con un mix di stili partendo dall'arrangiamento originale a 3/4 e poi finendo nell'interpretazione a 4/4.\nVersione di Elvis Presley.\nBlue Moon of Kentucky \u00e8 la seconda canzone registrata da Elvis Presley pochi giorni dopo \"That's All Right, Mama\", e pubblicata come lato B nel 45 giri di debutto \"That's All Right/Blue Moon of Kentucky\".\nAltre versioni.\nNumerosi artisti hanno interpretato questa canzone tra cui: John Fogerty, Elvis Presley, Patsy Cline, Ronnie Hawkins, Rory Gallagher, LeAnn Rimes, Paul McCartney, Boxcar Willie, Ray Charles, Jerry Reed, Jimmy Martin, e Raul Seixas.\nNel 1995, i restanti componenti dei Beatles - Paul McCartney, George Harrison, e Ringo Starr - suonarono una versione in 4/4 che fu pubblicata nel Bonus del DVD \"The Beatles Anthology\". McCartney aveva precedentemente pubblicato e suonato questa canzone nel 1991 all'MTV Unplugged.\nAlla fine degli anni 80, inizio anni 90 nello show sci-fi Quantum Leap, Sam Beckett suon\u00f2 \"Blue Moon of Kentucky\" dopo un episodio dedicato alle \"Melodie di Memphis\". Nell'episodio di King of the Hill \"The Bluegrass Is Always Greener\", andato in onda nel 2002, Jeff Boomhauer suona questa canzone con Vince Gill."}
{"id": "2226270", "revid": "443160", "url": "https://it.wikipedia.org/wiki?curid=2226270", "title": "Camilla de Rossi", "text": "Biografia.\nDiverse sono le donne note in passato per aver composto musica in Italia e in Austria nel periodo che va dal 1670 al 1725. Di queste donne, sebbene non rimangano informazioni biografiche, Camilla de Rossi sicuramente detiene di gran lunga il maggior numero di composizioni giunte fino ad oggi. Il solo particolare biografico che ci \u00e8 noto di Camilla \u00e8 che era di cittadinanza romana. Infatti ella firm\u00f2 sempre i frontespizi dei propri manoscritti come \"Romana\" o donna di discendenza romana. La Rossi compose quattro oratori per voci soliste e orchestra, tutti i quali furono commissionati dall'imperatore Giuseppe I d'Austria e rappresentati nella Cappella Imperiale.\nTutti i lavori della Rossi che sopravvivono dimostrano una profonda conoscenza degli strumenti a corda e, come Barbara Garvey Jackson descrive, \"uno spiccato interesse per i toni vivaci\". Essi sono stilisticamente affini agli oratori di Alessandro Scarlatti e in alcuni brani vengono impiegate combinazioni di archi, salmo\u00e8 e arciliuto."}
{"id": "2226273", "revid": "1543377", "url": "https://it.wikipedia.org/wiki?curid=2226273", "title": "Fabio Pasini", "text": "\u00c8 fratello di Renato, a sua volta fondista di alto livello.\nBiografia.\nOriginario di Valgoglio, ha debuttato in campo internazionale ai Mondiali juniores del 2000, senza ottenere risultati di rilievo.\nIn Coppa del Mondo ha esordito il 1\u00ba febbraio 2001 nella sprint a tecnica libera di Asiago (39\u00ba) e ha ottenuto il primo podio il 20 dicembre 2008 nella sprint a tecnica libera di D\u00fcsseldorf (3\u00ba).\nIn carriera ha partecipato a due edizioni dei Giochi olimpici invernali, (24\u00ba nella sprint) e (48\u00ba nella 15\u00a0km), e a tre dei Campionati mondiali (10\u00ba nella sprint a Val di Fiemme 2013 il miglior risultato)."}
{"id": "2226277", "revid": "228587", "url": "https://it.wikipedia.org/wiki?curid=2226277", "title": "Ganghero", "text": ""}
{"id": "2226278", "revid": "41933", "url": "https://it.wikipedia.org/wiki?curid=2226278", "title": "Teorema di Gauss", "text": ""}
{"id": "2226284", "revid": "108400504", "url": "https://it.wikipedia.org/wiki?curid=2226284", "title": "Tapinocephalus atherstonei", "text": "Il tapinocefalo (Tapinocephalus atherstonei) \u00e8 un vertebrato estinto appartenente ai terapsidi, vissuto nel Permiano medio (circa 262 milioni di anni fa). I suoi resti sono stati ritrovati in Sudafrica.\nDescrizione.\nDi grandi dimensioni, questo animale poteva superare i tre metri di lunghezza e 1,5 tonnellate di peso. Il corpo era tarchiato e a forma di botte, notevolmente robusto. Le zampe erano altrettanto robuste e muscolose, adatte a sorreggere il notevole peso del corpo. Le ossa della volta cranica erano eccezionalmente spesse (una condizione nota come pachiostosi), mentre il muso era corto e piatto.\nClassificazione.\nIl tapinocefalo era uno dei pi\u00f9 grandi fra i dinocefali (\u201cteste terribili\u201d), un gruppo di terapsidi primitivi dall'enorme cranio. Questo genere d\u00e0 il nome alla famiglia dei tapinocefalidi, che comprende una moltitudine di forme vissute principalmente nel Permiano medio in Sudafrica, dalla dieta quasi esclusivamente erbivora.\nIl tapinocefalo \u00e8 conosciuto attraverso numerosi scheletri fossili, alcuni dei quali differiscono notevolmente per forma e dimensioni. In origine questi esemplari erano stati attribuiti ad altri generi, ma attualmente sono considerati esempi di dimorfismo sessuale o di stadi di crescita."}
{"id": "2226285", "revid": "1202739", "url": "https://it.wikipedia.org/wiki?curid=2226285", "title": "Il brindisi di Girella", "text": "Il brindisi di Girella \u00e8 una poesia scritta da Giuseppe Giusti e pubblicata nel 1840.\nIl componimento satirico \u00e8 dedicato al Talleyrand, citato dal Giusti come rappresentante della classe politica dell'epoca, del quale l'autore con arguzia e impietosamente mette in luce i pi\u00f9 comuni difetti..\nCircol\u00f2 anche con il titolo \"Ai liberali del 1831, oggi Avvocati del Fisco\". Nel numero del 15 agosto 1842 de L'apostolato popolare fu stampata con il titolo errato di \"Ai liberali del 1821, oggi Avvocati del Fisco\" .\nSatira.\nGirella, il protagonista del componimento, aveva la caratteristica di cambiare opinione in continuazione, schierandosi sempre dalla parte del pi\u00f9 forte, del vincitore e di ci\u00f2 si vantava. Il termine \"Girella\" poi entr\u00f2 nella cultura popolare sia nel linguaggio politico che in quello giornalistico, indicando una persona senza polso, un voltabandiera."}
{"id": "2226287", "revid": "72396", "url": "https://it.wikipedia.org/wiki?curid=2226287", "title": "Premio Goya per il miglior film straniero in lingua spagnola", "text": "Il premio Goya per il miglior film straniero in lingua spagnola (\"premio Goya a la mejor pel\u00edcula iberoamericana\") \u00e8 un premio cinematografico assegnato annualmente dall'Academia de las Artes y las Ciencias Cinematogr\u00e1ficas de Espa\u00f1a al miglior film straniero in lingua spagnola uscito nelle sale cinematografiche nel corso dell'anno precedente.\nViene assegnato con regolarit\u00e0 dal 1987.\nAlbo d'oro.\nI vincitori sono indicati in grassetto, a seguire gli altri candidati."}
{"id": "2226288", "revid": "179777", "url": "https://it.wikipedia.org/wiki?curid=2226288", "title": "Casimiro IV Jagellone", "text": ""}
{"id": "2226289", "revid": "1504506", "url": "https://it.wikipedia.org/wiki?curid=2226289", "title": "Bandiera della Prussia", "text": "La bandiera della Prussia accompagna, nelle sue diverse incarnazioni, la storia della Prussia da provincia del Regno di Polonia (1466) a stato all'interno dell'Impero tedesco (1918), a stato libero all'interno della Germania del primo dopo guerra (fino al 1935).\nI colori principali della bandiera sono sempre stati il bianco e il nero accompagnati dall'aquila nera; si trattava dei colori e dello stemma del Gran Maestro dell'Ordine teutonico, e sono stati ereditati dalla Nazionale tedesca di calcio.\nPrussia reale (1466-1772).\nTra il 1466 e il 1772 parte del territorio della Prussia costitu\u00ec una provincia del Regno di Polonia; il nome informale di questo territorio era Prussia reale, per distinguerlo dalla Prussia ducale, la parte di Prussia che costituiva il Ducato di Prussia.\nLa bandiera della Prussia reale, concessa nel 1466 dal re polacco Casimiro IV Jagellone, era un drappo bianco caricato dello stemma della provincia: un'aquila nera con artigli e becco dorati e una corona d'oro aperta intorno al collo, dalla quale esce un braccio coperto da armatura argento che regge sopra la testa dell'aquila una spada d'argento.\nL'aquila era un simbolo proveniente dallo stemma del Gran Maestro dell'Ordine teutonico, mentre il braccio d'argento proveniva da una forma complessa dello stemma degli Jagelloni (ora parte dello stemma lituano).\nPrussia ducale (1525-1657).\nIl Ducato di Prussia fu costituito nel 1525, quanto i territorio orientali dell'Ordine teutonico furono secolarizzati dal Grande Maestro Alberto di Brandeburgo-Ansbach, poi noto come Alberto I di Prussia, membro di un ramo cadetto degli Hohenzollern; si trattava di uno stato indipendente, ma vassallo del Regno di Polonia. Quando poi il Ducato fu ereditato dal Principe elettore Giorgio Guglielmo di Brandeburgo, il Ducato di Prussia fu associato alla Marca del Brandeburgo, cui si un\u00ec nel Brandeburgo-Prussia nel 1657, anno in cui la Prussia si liber\u00f2 dal vassallaggio della Polonia.\nLa bandiera del Ducato di Prussia fu concessa il 10 aprile 1525 dal re polacco Sigismondo I: era un drappo bianco caricato dello stemma della Prussia ducale, un'aquila nera con artigli e becco dorati e una corona d'oro aperta intorno al collo, caricata sotto al collo da una 'S' dorata.\nL'aquila nera era un riferimento allo stemma del Gran Maestro dell'Ordine teutonico, mentre la 'S' stava per Sigismondo.\nRegno di Prussia (1701 \u2013 1871).\nFederico III di Brandeburgo-Prussia ottenne il potere nel 1688, alla morte del padre; tutti i suoi territori, ad eccezione del Ducato di Prussia, erano parte del Sacro Romano Impero Germanico, e dunque nominalmente appartenenti al \"Re dei Romani\" Leopoldo I. Nel 1701, per\u00f2, Federico ottenne da Leopoldo l'elevazione al rango reale in cambio del suo sostegno nella Guerra di successione spagnola; non potendo esserci un \"re di Brandeburgo\" (il Brandeburgo era sotto il dominio nominale del \"re dei Romani\"), fu istituito il Regno di Prussia (l'unico territorio fuori dal Sacro Romano Impero) e Federico divenne Federico I re di Prussia. Il regno continu\u00f2 ad esistere, confluendo nell'Impero tedesco, fino alla fine della Prima guerra mondiale, nel 1918.\nLa bandiera adottata da Federico riprendeva l'aquila nera della Prussia, ma la utilizzava in modo da rendere chiaro il nuovo rango, reale, del suo dominio. L'aquila nera reggeva ora uno scettro e un orbe ed era coronata; sul petto era caricata del digramma \"FR\", per \"Fridericus Rex\" (\"Federico Re\").\nNel 1750 Federico II di Prussia annesse al regno la Prussia reale polacca e cambi\u00f2 lo stemma e la bandiera, con l'aquila che ora reggeva uno scettro e una spada. Una terza versione dello stemma e della bandiera, senza digramma, fu promulgata nel 1803 da Federico Guglielmo III di Prussia, che tre anni dopo, con la fine del Sacro Romano Impero, pot\u00e9 annettere il Brandeburgo al regno.\nLa bandiera di guerra prussiana (3:5), fu adottata il 28 novembre 1816 ed era bianca, con l'aquila coronata alta due terzi della bandiera e, nel cantone in alto a sinistra, una Croce di Ferro nera alta un terzo della bandiera. Originariamente aveva una coda di rondine larga un quinto della bandiera, ma questa fu successivamente rimossa.\nLa bandiera nazionale e mercantile prussiana era originariamente nera-bianca-nera e fu promulgata il 22 maggio 1818, ma il 13 marzo 1823 fu promulgata una nuova bandiera, in rapporto 3:5 e ancora nera-bianca-nera (1:4:1), caricata sulla striscia bianca dall'aquila con orbe e scettro e digramma \"FR\"; l'aquila era centrata ai 2/5 della larghezza, verso l'asta.\nRegno di Prussia come parte dell'Impero tedesco (1871-1918).\nLo stendardo imperiale tedesco era composto dalla Croce di Ferro caricata con lo scudo e la corona dello stemma di stato minore, circondati dal collare dell'Ordine dell'Aquila Nera. I bracci della croce recavano il motto \"Gott mit uns 1870\", e tra di essi aquile e una corona reale su sfondo porpora.\nNel 1892, il Regno di Prussia (componente l'Impero tedesco) adott\u00f2 una \"Landesflagge\", una bandiera di stato, nero-bianco-nero in rapporto 1:5:1, con lo stemma spostato a sinistra; nello stesso anno fu adottata una bandiera per uso civile, simile alla \"Landesflagge\" ma con una coda di rondine.\nNel 1894 furono adottate quattro bandiere per usi speciali della marina in Prussia; queste bandiere si basavano sulla bandiera imperiale (nero-bianco-rosso) con l'aquila prussiana in un cantone bianco e lo stemma della Marina imperiale al centro.\nFurono adottate anche altre due bandiere, derivate dalla bandiera di guerra del 1816.\nStato Libero di Prussia (1919-1935).\nDopo lo scioglimento dell'Impero tedesco a seguito della Rivoluzione di novembre, il Regno di Prussia divenne repubblica col nome di Stato Libero di Prussia. Solo l'11 luglio 1921 furono sostituiti gli stemmi, con l'aquila che perdeva il tratto \"gotico\" per assumerne uno pi\u00f9 naturale. Il 12 dicembre di quello stesso anno, il Ministro di Stato decret\u00f2 che la bandiera prussiana doveva essere solo bianca e nera. Il 24 febbraio e il 23 aprile 1922, il ministero promulg\u00f2 una bandiera di servizio simile alla bandiera nazionale del XIX secolo, bianca con bordi neri in rapporto 1:4:1, con la nuova aquila centrata.\nCon l'avvento del regime nazista nel 1933, la bandiera fu cambiata, sostituendo l'aquila con una recante una spada e dei fulmini tra gli artigli, caricata da una svastica dorata e sovrastata dal motto \"Gott mit uns\". Lo Stato e la bandiera ebbero vita fino al 1935, quando l'autonomia costituzionale della Prussia fu cancellata."}
{"id": "2226291", "revid": "1226", "url": "https://it.wikipedia.org/wiki?curid=2226291", "title": "Vescovo di Padova", "text": ""}
{"id": "2226294", "revid": "111004872", "url": "https://it.wikipedia.org/wiki?curid=2226294", "title": "Beatrice Cenci (romanzo)", "text": "Beatrice Cenci \u00e8 un romanzo di Francesco Domenico Guerrazzi del 1854.\nTrama.\nIl romanzo rievoca, con qualche libert\u00e0, la storica vicenda della nobile romana Beatrice Cenci, il cui padre, mentre sta per violentarla, viene ucciso dal fidanzato di lei. Le accuse di omicidio ricadono sulla ragazza, che verr\u00e0 condannata a morte insieme con la matrigna e i fratelli."}
{"id": "2226295", "revid": "767487", "url": "https://it.wikipedia.org/wiki?curid=2226295", "title": "Atto di abiura (1581)", "text": "L'Atto di Abiura (in neerlandese Plakkaat van Verlatinghe), firmato il 26 luglio 1581, \u00e8 la formale dichiarazione di indipendenza dei Paesi Bassi dal re Filippo II di Spagna. Questo atto fece seguito al trattato dell'Unione di Utrecht di due anni prima.\nQuadro storico.\nNel 1482 le Diciassette Province dei Paesi Bassi passarono alla Casa d'Asburgo. Carlo V un\u00ec tutte le diciassette province sotto il suo controllo in unione personale (l'ultima provincia incorporata fu il ducato di Gheldria nel 1544). Con la Prammatica Sanzione del 1549 Carlo V stabil\u00ec che le province dovessero rimanere unite ed ereditate da un unico sovrano, creando in questo modo un'entit\u00e0 separata. Il figlio di Carlo, Filippo II di Spagna eredit\u00f2 le province all'abdicazione di Carlo nel 1556. In realt\u00e0, Filippo II assumeva il titolo feudale di ogni singola provincia, come ad esempio Duca di Brabante e Conte d'Olanda. Non ci fu mai un singolo Stato olandese unificato, anche se le province erano rappresentate dagli Stati Generali della Repubblica delle Sette Province Unite sin dalla Grande Carta (o Privilegio di Maria di Borgogna) del 10 febbraio 1477.\nCon la Rivolta olandese una parte di queste province si sollev\u00f2 contro Filippo II. All'inizio le province sostenevano di rivoltarsi contro il vicer\u00e9 (prima il duca di Alba, poi Requenses, Don Giovanni d'Austria e Alessandro Farnese) e sostenevano di rappresentare Filippo II con degli statholder da loro nominati. Questa finzione divent\u00f2 sempre pi\u00f9 palese con la Pacificazione di Gand (8 novembre 1576). Quando Don Giovanni attacc\u00f2 Anversa e Namur nel 1577, gli Stati Generali nominarono vicer\u00e9 l'arciduca Mattia, nipote di Filippo II, senza il consenso del re. Mattia era giovane e inesperto. Alessandro Farnese cominci\u00f2 ad attaccare la debole unione della Pacificazione realizzando l'Unione di Arras, che comprendeva le province meridionali (1579). Le province ribelli del nord risposero lo stesso anno con l'Unione di Utrecht.\nGuglielmo d'Orange, leader della rivolta olandese, cerc\u00f2 per i ribelli olandesi un sovrano che potesse portare utili alleati stranieri. Gli Stati Generali offrirono la sovranit\u00e0 dei Paesi Bassi a Francesco Ercole di Valois, il quale accett\u00f2 e firm\u00f2 il trattato di Plessis-les-Tours (29 settembre 1580). L'arciduca Mattia fu messo da parte e fu compensato con un'indennit\u00e0 annuale.\nAtto di Abiura.\nI magistrati delle citt\u00e0 e delle aree rurali avevano giurato fedelt\u00e0 a Filippo II. Fino a quando il conflitto con Filippo poteva essere giustificato, tali magistrati potevano fingere di essere fedeli al re, ma se si riconosceva un nuovo sovrano, essi dovevano fare una scelta. Il 4 giugno 1581 gli Stati Generali ribelli decisero di proclamare ufficialmente che il trono era vacante a causa del comportamento di Filippo. Il nome olandese dell'Atto di Abiura, \"Plakkaat van Verlatinghe\", pu\u00f2 essere tradotto come \"Manifesto\" di Diserzione\". E precisamente, non \"diserzione\" dei sudditi verso Filippo, ma, al contrario, diserzione del cattivo \"pastore\" Filippo verso il \"gregge\" olandese.\nFu istituita una commissione incaricata di preparare la bozza dell'Atto di Abiura. I quattro commissari erano Andries Hessels, \"greffier\" (segretario) degli Stati di Brabante; Jacques Tayaert, pensionario della citt\u00e0 di Gand; Jacob Valcke, pensionario della citt\u00e0 di Ter Goes (oggi Goes) e Pieter van Dieven (noto anche come Petrus Divaeus), pensionario della citt\u00e0 di Malines.\nL'Atto proibiva l'uso del nome e del sigillo di Filippo II in tutte le materie legali e l'uso del suo nome o delle sue insegne sulle monete; dava ai consigli delle province l'autorit\u00e0 di istituire le commissioni di magistrati; scioglieva tutti i magistrati dal loro precedente giuramento di fedelt\u00e0 a Filippo e prescriveva un nuovo giuramento di fedelt\u00e0 agli Stati della provincia in cui i magistrati erano in funzione, secondo una formula di giuramento prescritta dagli Stati Generali.\nL'Atto stesso sembra essere stato scritto dall\"'audiencier\" degli Stati Generali, Jan van Asseliers.\nL'Atto presentava un Preambolo molto ampio, che assumeva la forma di giustificazione ideologica, presentata come atto di accusa (un elenco dettagliato di lamentele) a Filippo II. Questa forma, molto simile alla Dichiarazione di indipendenza degli Stati Uniti d'America, ha fatto ritenere che quest'ultima fosse ispirata proprio all'Atto di Abiura. Il Preambolo era ispirato al trattato \"Vindiciae contra tyrannos\" di Philippe de Mornay e ad altre opere dei monarcomachi.\nConseguenze.\nMolti magistrati rifiutarono di prestare un nuovo giuramento e preferirono dimettersi. L'Atto comport\u00f2 un intero cambiamento nell'assetto politico di molte citt\u00e0 ribelli dei Paesi Bassi, rafforzando la posizione dei radicali. Filippo non riconobbe l'Atto n\u00e9 la sovranit\u00e0 del Duca di Anjou. Il Duca stesso non era soddisfatto dei suoi poteri limitati e tent\u00f2 di assoggettare alcune citt\u00e0, tra cui Anversa (l'episodio \u00e8 noto come la \"furia francese\"). Gli Stati Generali cominciarono a cercare un altro sovrano. Elisabetta I d'Inghilterra rifiut\u00f2 l'offerta e allora fu chiesto a Guglielmo d'Orange di assumere il titolo \"vacante\" di Conte d'Olanda. Guglielmo fu assassinato nel 1584 e il progetto non pot\u00e9 essere realizzato. Dopo il Trattato di Nonsuch (20 agosto 1585), Elisabetta accett\u00f2 di inviare aiuto ai ribelli olandesi, senza per\u00f2 assumere la sovranit\u00e0: invece nomin\u00f2 Robert Dudley, I conte di Leicester, Governatore Generale dei Paesi Bassi. Ma anche questo governo, come quello del Duca d'Anjou, fu un fallimento. Dopo la partenza di Leicester nel 1587, gli Stati Generali decisero di assumere essi stessi la sovranit\u00e0, trasformando le Province Unite in Repubblica.\nAlcuni ritengono che l'Atto di abiura influenz\u00f2 direttamente Thomas Jefferson quando stava scrivendo la Dichiarazione di indipendenza degli Stati Uniti d'America.\nProvince.\nNella Dichiarazione sono menzionate le seguenti province (in ordine di apparizione):\nAnche le province di Groninga e Overijssel (che includeva Drenthe) parteciparono alla secessione ma non sono indicate separatamente perch\u00e9, in senso stretto, non erano entit\u00e0 separate ma, rispettivamente, parti di Gheldria e Utrecht.\nBibliografia.\nLouis Prosper Gachard (1890), \"\u00c9tudes et notices historiques concernant l'histoire des Pays-Bas\""}
{"id": "2226298", "revid": "1749630", "url": "https://it.wikipedia.org/wiki?curid=2226298", "title": "Chiesa vetero-cattolica italiana", "text": "La Chiesa vetero-cattolica italiana - Missione cristiana cattolica italiana - Rito cattolico antico \u00e8 erede di vari tentativi storici - a volte legati a movimenti politici - volti a creare una Chiesa nazionale italiana emancipata da Roma."}
{"id": "2226305", "revid": "223378", "url": "https://it.wikipedia.org/wiki?curid=2226305", "title": "Armani diamonds", "text": ""}
{"id": "2226309", "revid": "1226", "url": "https://it.wikipedia.org/wiki?curid=2226309", "title": "Parco delle rocce", "text": ""}
{"id": "2226312", "revid": "123554130", "url": "https://it.wikipedia.org/wiki?curid=2226312", "title": "Tekken 5", "text": " \u00e8 il quinto capitolo della saga di \"Tekken\", serie di videogiochi appartenente alla categoria picchiaduro. Ne \u00e8 stata pubblicata anche una versione successiva per PSP, con alcune modifiche, intitolata \"\". Dopo lo scarso successo del quarto capitolo della saga, la Namco torna proponendo il quinto titolo della serie \"Tekken\".\nLa pi\u00f9 grande differenza dalle versioni precedenti \u00e8 il ritorno al gameplay e nelle meccaniche di gioco dei primi capitoli e la possibilit\u00e0 di giocare online nella modalit\u00e0 Arcade.\nTrama.\nAntefatto.\nLa trama riprende dal finale di Jin Kazama nel precedente capitolo.\nNel precedente torneo, Kazuya, tornato dalla morte, raggiunge la semifinale, dove dovrebbe attenderlo suo figlio Jin. Ma questi \u00e8 stranamente assente, quindi giunge una comunicazione che la finale sar\u00e0 tra Heihachi e Kazuya. Kazuya non si spiega il motivo della scomparsa di Jin, ma prosegue dritto per il suo cammino. Non sa, per\u00f2, che il giovane Kazama \u00e8 stato aggredito, prima dell'incontro, da un corpo della Tekken Force, inviato da Heihachi e poi portato in un dojo sperduto tra le montagne chiamato Honmaru, legato infine con delle catene alla parete e lasciato l\u00ec finch\u00e9 non si fosse consumato l'incontro tra i due Mishima.\nHeihachi aveva vinto di nuovo sul figlio, con cui prima dello scontro aveva stipulato un patto: avrebbe saputo cosa era successo a Jin Kazama solo dopo il combattimento. Dopo il trionfo, Heihachi conduce quindi Kazuya da Jin per metterlo in trappola. Nell'Honmaru, per\u00f2, Kazuya si lasci\u00f2 possedere parzialmente da Devil e, con l'aiuto dei suoi poteri, scaravent\u00f2 violentemente Heihachi al suolo, facendolo svenire. Quindi, cerc\u00f2 di assorbire anche il potere demoniaco del figlio, ma fall\u00ec il tentativo. Kazuya, ora nella sua forma Devil, voleva assorbire i poteri di Jin per rimanere trasformato permanente nella sua forma Devil, ma si era reso conto che qualcosa gli impediva di farlo, e che Jin non si trasformava completamente, e non poteva pertanto assorbirne la forza. In un primo momento Devil aveva creduto che ci\u00f2 fosse causa dal suo alter-ego, Kazuya, e della sua parte buona, Angel, che gli stava impedendo di attuare il suo, poich\u00e9 percepiva in Jin il sangue di sua madre, la sua ex compagna Jun Kazama, che gli faceva provare piet\u00e0 per lui. Dopo aver combattuto per mantenere il controllo, Devil capisce che in realt\u00e0 Kazuya era anche lui pi\u00f9 che mai deciso ad assorbire i poteri del figlio e che stava tentando di riprendere possesso del suo corpo solo poich\u00e9 si era reso conto che per acquisire la forza di Jin doveva indurlo a trasformarsi anche lui in Devil Jin e che per farlo doveva combattere con lui, utilizzando la sua forma umana. Cos\u00ec Devil lasci\u00f2 a Kazuya il controllo, il quale liber\u00f2 il figlio e lo sfid\u00f2 in combattimento.\nTuttavia il suo piano non and\u00f2 come sperato, dato che Jin Kazama riusc\u00ec a sconfiggerlo. Dopo essere riuscito a trionfare su suo padre, Jin sconfisse anche suo nonno, Heihachi, ripresosi precedentemente dal colpo subito per mano di Kazuya. Dopo essersi trasformato in Devil Jin, quest'ultimo fu sul punto uccidere padre e nonno, ma il ricordo di sua madre, Jun Kazama, gli fece capire che lui \u00e8 diverso da loro e perci\u00f2 decise di risparmiare la vita ad entrambi e volare via.\nIl quinto torneo del pugno di ferro.\nI seguenti eventi sono narrati nei prologhi di Kazuya, Heihachi e Jin in Tekken 5. Poco dopo, degli elicotteri della G-Corporation attaccano il complesso Hon-maru lanciando una squadra di Jack-4 che attaccano padre e figlio, che inizialmente li fronteggiano fianco a fianco. Quando per\u00f2 le forze iniziano a venire a mancare, Kazuya intravede come unica via di fuga il tradimento: cos\u00ec, prende il padre dalla testa e lo getta in mezzo ai nemici e fugge via. Uno dei Jack-4 si autodistrugge, facendo esplodere l'Honmaru e l'agente Raven, che stava osservando la scena da lontano vede Kazuya volare via si affretta a dare la notizia della morte apparente di Heihachi. Dopo che Raven e la G-Corporation lasciano la scena, un uomo anziano \u00e8 visto liberarsi da delle catene circondato dalle fiamme sul fondo dell'esplosione.\nL'uomo in questione era Jinpachi Mishima, il padre di Heihachi Mishima e fondatore della Mishima Zaibatsu, creduto morto da decenni e risorto grazie a un demone, dinanzi all'apparente morte del figlio Jinpachi riprese il controllo della compagnia ed indisse il TEKKEN 5; ci\u00f2 attir\u00f2 l'attenzione di molti lottatori, alcuni videro il torneo come l'occasione per regolare conti personali, altri per scoprire l'identit\u00e0 del misterioso sponsor del torneo, ecc.. Dopo di ci\u00f2, c'\u00e8 un filmato in cui Feng Wei e Asuka Kazama vengono introdotti in brevi scene, dove Feng uccide il maestro e Asuka salva un gattino.\nSi scopr\u00ec poi che Heihachi Mishima rinchiuse il padre Jinpachi nei sotterranei del complesso Hon-maru 40 anni prima, dove egli mor\u00ec e venne fatto risorgere da un'entit\u00e0 maligna sconosciuta, che lo trasform\u00f2 in un mostro desideroso di distruggere qualunque forma di vita sul pianeta. Una volta esploso l'Hon-maru, Jinpachi torn\u00f2 in libert\u00e0 ed organizz\u00f2 il torneo nei suoi brevi momenti di lucidit\u00e0, nella speranza che un lottatore lo fermasse.\nEpilogo.\nIl quinto torneo di Tekken viene vinto canonicamente da Jin Kazama, come testimoniato nel seguito di questo gioco, \"Tekken 6\". Jin riesce a sconfiggere il suo bisnonno Jinpachi e dopo averlo eliminato diviene lui il nuovo capo della Mishima Zaibatsu, che trasforma in un vero e proprio esercito al suo servizio. Jin viene poi ben presto corrotto dal potere e inizia anche lui, come i suoi parenti, a far del male senza scrupoli pur di preservare la sua posizione a capo della Zaibatsu. Sempre in Tekken 6 veniamo a sapere che Heihachi non partecip\u00f2 affatto al quinto torneo, venendo dato per morto nell'incidente di Honmaru, e che al suo risvegli\u00f2 il torneo era gi\u00e0 terminato e la sua compagnia era ormai di propriet\u00e0 del nipote Jin.\nModalit\u00e0 di gioco.\nStoria.\nLa modalit\u00e0 \"Storia\" \u00e8 diversa per ogni personaggio sia per il prologo che per l'epilogo, ma rispetto a \"Tekken 4\" il testo introduttivo ed il filmato finale sono stati notevolmente abbreviati ma migliorati notevolmente nella grafica. \nLa storia si compone da 9 stage dove bisogner\u00e0 affrontare in difficolt\u00e0 crescente vari personaggi a caso nelle prime 3 fasi, dove alla 4\u00aa ci sar\u00e0 un incontro speciale dove si assister\u00e0 a un dialogo tra il personaggio giocato e un altro relativo alla sua storia (Es. Kazuya Mishima incontrer\u00e0 Raven allo stage 4) stessa cosa accadr\u00e0 nel 7\u00b0 stage (Per alcuni l'8\u00b0) dove ci sar\u00e0 la nemesi del personaggio giocato.\nAlla fine si acceder\u00e0 allo stage finale dove bisogner\u00e0 affrontare un mutato Jinpachi Mishima, nuovo capo della Mishima Zaibatsu, nel caso di alcuni personaggi, prima dello scontro avranno un dialogo con Jinpachi, come Kazuya Mishima (nipote diretto di Jinpachi) e Wang Jinrei (Migliore amico di Jinpachi) con possibilit\u00e0 di approfondimento del personaggio.\nDopo la sconfitta di Jinpachi, si assister\u00e0 al filmato finale del personaggio.\nModalit\u00e0 \"Time Attack\".\nQuesta modalit\u00e0 \u00e8 pressoch\u00e9 identica alla modalit\u00e0 storia (9 stage), per\u00f2 \u00e8 priva delle cinematiche e dialoghi del personaggio, e si vincono 25 G per ogni stage vinto.\nModalit\u00e0 Arcade.\nla modalit\u00e0 \"Arcade\" permette di scontrarsi praticamente all'infinito aumentando il proprio livello di combattimento, iniziando da Principiante arrivando fino a \"Tekken Lord\", il grado finale I colori dei passaggi da Principiante a 6\u00ba kyu sono bianchi, dal 5\u00ba kyu al 1\u00ba kyu sono celesti, dal 1\u00b0al 3\u00b0 dan sono blu, dal 4\u00b0 a Shihan sono verdi, Maestro e Virtuoso sono gialli, Campione e Leggenda sono marroni, Guerriero e Condottiero sono rossi (Guerriero rosso scuro tendente al marrone e Condottiero rosso chiaro) e infine Tekken Lord \u00e8 di colore oro. L'esperienza ottenuta \u00e8 massima per un avversario di rango uguale, mentre per gli avversari di rango inferiore o superiore, l'esperienza \u00e8 ridotta, cos\u00ec come il premio in denaro aumenta in base alla distanza di rango superiore, viene ridotto fino a 800 G per gli avversari di rango inferiore. \u00e8 possibile anche perdere i gradi guadagnati se si perdono troppi scontri.\nTekken Devil Within.\nIn questa modalit\u00e0 si vestono i panni di Jin Kazama in una sorta di picchiaduro a scorrimento 3D, con visuale alle spalle e controlli molto diversi rispetto al gioco normale, nell'ambiente 3d bisogna sconfiggere nemici che riempiono lentamente una barra che una volta riempita rende possibile trasformarsi in Devil Jin. Il mini-gioco ha 5 diversi ambienti giocabili alla fine dei quali c'\u00e8 un boss.\nla storia segue la storia di Jin nel suo tentativo di liberarsi del gene del diavolo, anche se la storia non \u00e8 considerata nell'universo di Tekken, in quanto mostra Jun Kazama, cloni di Heihachi e True Ogre.\nAnniversary Tekken Arcade.\n\"Tekken 5\" celebra il decimo anniversario del gioco originale includendo i primi tre capitoli nella modalit\u00e0 \"Arcade History Mode\" della versione per PlayStation 2; inoltre viene sviluppato un maggior realismo grafico e gli scenari sono stati resi pi\u00f9 interattivi.\nSempre come versione da sala giochi \u00e8 possibile sbloccare lo sparatutto a scorrimento StarBlade, realizzato dalla Namco nel 1991.\nSopravvivenza.\nIn questa modalit\u00e0., gi\u00e0 presente in \"Tekken 4\", le impostazioni di gioco selezionate non valgono, si affrontano nemici all'infinito per\u00f2 la barra della salute non si rigenera dopo gli incontri ma ad ogni incontro vinto (come nella modalit\u00e0 arcade e prova a tempo) si vincono dei soldi, fino ai primi 5 scontri il premio aumenta di 100 per round vinto, per poi salire di 100 G ogni 5 scontri vinti.\nPratica.\nIn questa modalit\u00e0 si pu\u00f2 liberamente scegliere i personaggi e l'arena nella quale \u00e8 possibile sperimentare combo contro l'avversario che rester\u00e0 immobile o personalizzato per reagire come un vero avversario oppure bloccare solo diversi tipi di attacco.\nVersus.\nIn questa modalit\u00e0 due giocatori si possono scontrare liberamente scegliendo i personaggi, l'arena e il numero di round. Non sono disponibili avversari CPU.\nQuesto episodio \u00e8 anche il primo che include la possibilit\u00e0 di acquistare nuove vesti ed oggetti per personalizzare notevolmente l'aspetto dei personaggi, le quali vengono mostrati nella modalit\u00e0 Arcade contro avversari controllati dal computer.\nQueste personalizzazioni consentono di ricreare una grande quantit\u00e0 di personaggi provenienti anche da altri giochi: Raven pu\u00f2 diventare il personaggio di \"Mortal Kombat\" Raiden, Paul Phoenix Ken di \"Street Fighter\", uno dei due costumi di Nina pu\u00f2 essere facilmente modificato per farla assomigliare a un personaggio di \"\", Jin Kazama pu\u00f2 diventare Doctor Doom con una maschera da demone e un cappuccio appuntito, e lo stile punk rock dei capelli di Lee che si pu\u00f2 acquistare \u00e8 simile a quello di Iori Yagami dalla serie \"The King of Fighters\".\nColonna sonora.\nLa canzone dell'intro (in cui Jin e Mokujin sono gli unici due personaggi a non comparire) si chiama \"Sparking\" ed \u00e8 interpretata da Tom Leonard e Jeff Pescetto.\nAccoglienza.\nLa rivista \"Play Generation\" classific\u00f2 Heihachi Mishima come il secondo vecchietto pi\u00f9 arzillo tra quelli presenti nei titoli per PlayStation 2."}
{"id": "2226314", "revid": "33689", "url": "https://it.wikipedia.org/wiki?curid=2226314", "title": "Tekken 3", "text": " \u00e8 il terzo episodio della serie di videogiochi di arti marziali \"Tekken\", distribuito da Namco come arcade nel marzo del 1997 e per PlayStation l'anno successivo. Apparso all'apice del successo della console Sony, di cui sfruttava tutte le potenzialit\u00e0 grafiche, ne divenne una \"killer application\", vendendo 6,1 milioni di copie nel mondo, ma fu l'ultimo \"Tekken\" uscito per questa console.\nTrama.\n\"Tekken 2\" si conclude con la vittoria di Heihachi Mishima su suo figlio Kazuya. Anche questa volta la finale del torneo \u00e8 tutta in famiglia. Kazuya, ormai in preda a forti crisi di personalit\u00e0 dovute al demone dentro di lui, in seguito all'incontro perde i sensi e suo padre, ansioso a sua volta di vendicarsi, lo prende con s\u00e9 e lo getta in un vulcano in eruzione. Creduto morto da tutti, Kazuya scompare.\nSedici anni dopo la fine del Torneo del Pugno d'Acciaio 2, Heihachi Mishima, crea il Tekken Force, organizzazione militare al servizio, come protezione personale, della Mishima Zaibatsu. \n\u00c8 grazie a questa sua compagnia che la pace regna nel mondo. Un giorno, durante uno scavo in Messico, una potentissima forza oscura attacca gli uomini di Heihachi. L'unico sopravvissuto giunge stremato alla compagnia, riferendo che ad averli attaccati \u00e8 \"Ogre\", il \"Dio dei Combattimenti\".\nAssieme a un manipolo di fidati uomini, Heihachi Mishima d\u00e0 il via alla ricerca del fautore di quelle barbarie, con il fine di servirsi del potere di Ogre per scopi personali, che certo non sarebbero stati benevoli. Tempo dopo, alcuni maestri d'arti marziali di tutto il mondo scompaiono misteriosamente e senza lasciare alcuna traccia: Heihachi intuisce che la causa di tutto ci\u00f2 sia Ogre.\nUna sera, Mishima riceve una visita del tutto inaspettata: sulla sua porta si presenta niente meno che suo nipote, Jin Kazama. Sbalordito, Heihachi cerca di sapere di pi\u00f9 su di lui e vi riesce: scopre che la combattente Jun Kazama, durante il precedente torneo, \u00e8 stata l'amante di suo figlio. Quando Kazuya fu gettato nel vulcano, Jun, rimasta incinta di lui, fugg\u00ec sull'isola di Yakushima, dopo aver sconfitto il diavolo che cerc\u00f2 di insediare l'anima del nascituro, in quanto erede di Kazuya.\nJin incomincia a raccontare la sua storia: a Yakushima, anni dopo, Jun percep\u00ec la presenza di Ogre nelle vicinanze e avvert\u00ec l'ormai quindicenne Jin di dirigersi da suo nonno se le fosse successo qualcosa. Una notte, Ogre attacca la casa dei due Kazama e, mentre Jun combatteva, incitava il figlio a scappare, ma Jin non ascolt\u00f2 la madre e sfid\u00f2 Ogre che, per nulla intimorito, con la sola forza del braccio scaravent\u00f2 via il ragazzo, che perse conoscenza. Rinvenuto, scopri che la madre era sparita, e che la sua casa era stata rasa al suolo dalle fiamme. Quindi il racconto di Jin termina, e prega il nonno di insegnargli le arti marziali, essendo desideroso di vendetta: Heihachi accetta.\nTre anni dopo, Jin affina le sue tecniche di combattimento basate sul Karate Stile Mishima e, all'et\u00e0 di diciannove anni, si iscrive al Pugno D'Acciaio 3, per affrontare e sconfiggere Ogre. Non \u00e8 a conoscenza, per\u00f2, che Heihachi lo stia indirettamente utilizzando come sua esca, per riuscire nella cattura del mostro. Paul Pheonix giunge alla finale e riesce a sconfiggere Ogre, aggiudicandosi cos\u00ec la vittoria del torneo. Tuttavia, dopo essere stato sconfitto, Ogre rivela la sua vera forma e si trasforma in \"True Ogre\" quando Paul si \u00e8 ormai gi\u00e0 allontanato dalla scena. Jin, giunto in ritardo, affronta True Ogre e riesce a batterlo, sottraendo cos\u00ec la vittoria a Paul, che aveva gi\u00e0 sconfitto l'ultimo avversario, e venendo identificato come vincitore del torneo.\nIn seguito al combattimento la Tekken Force irrompe, guidata da Heiachi, mentre True Ogre si dissolve nel nulla. Mishima spara un proiettile in testa al nipote, gi\u00e0 colpito a morte dalle guardie, per eliminarlo, una volta per tutte, dalla faccia della Terra. Ma Jin, il cui cranio si \u00e8 rigenerato grazie al Gene Demoniaco in lui infuso (a seguito della scomparsa della madre da parte di Ogre, il Demone si \u00e8 impossessato di Jin, annidandosi nel suo braccio sinistro), assume forme parzialmente demoniache e si libera senza problemi dei soldati.\nPoi \u00e8 il turno di Heihachi, spinto al di fuori dell'edificio, dopo aver abbattuto un muro di mattoni. Poi, in un secondo, Jin salva da una caduta di all'incirca 30 metri il nonno che, alzatosi, nota, alquanto sconcertato, il ragazzo con due ali nere apparsegli sulle spalle volare verso l'orizzonte. Cos\u00ec, trova conferma dei suoi precedenti pensieri: Jin \u00e8 il figlio di Kazuya e, come lui, \u00e8 posseduto da un gene malefico. Heihachi medita su come utilizzare il potere del nipote per diventare invincibile, ma non sa che nell'ombra si nasconde un erede ancora pi\u00f9 legittimo al trono Mishima.\nModalit\u00e0 di gioco.\nIl gioco \u00e8 basato su una classica modalit\u00e0 torneo in cui si sceglie un personaggio e si affronta una serie di incontri uno contro uno, tipica di tutti i picchiaduro ad incontri.\nTerminando il gioco con ogni personaggio si sblocca un nuovo filmato finale, come nei precedenti \"Tekken\", e molti lottatori sono selezionabili soltanto via via che si termina il gioco con quelli gi\u00e0 presenti. In qualsiasi modalit\u00e0 di gioco, al momento della scelta del personaggio \u00e8 possibile scegliere le divise e gli indumenti dei giocatori.\nSono presenti due nuove particolari modalit\u00e0 di gioco aggiuntive:\nFra i nuovi personaggi introdotti rispetto ai precedenti episodi di \"Tekken\" compare Gon, il dinosauro protagonista dell'omonimo manga.\nPersonaggi.\nSono 24 tra basilari e sbloccabili e la maggior parte sono nuovi, anche se in realt\u00e0 molti di loro sono semplicemente una sorta di nuova versione dei precedenti, ma questa volta possono arrivare a 28 conteggiando anche i segreti.\nAlcuni personaggi hanno delle pose di vittoria alternative, per attivarle baster\u00e0 tenere premuto un tasto d'attacco durante il replay del round finale di qualsiasi match, a ogni tasto corrisponder\u00e0 una determinata posa. Questa caratteristica verr\u00e0 ripresa nei futuri titoli di \"Tekken\" dove una posa speciale \u00e8 disponibile dopo aver premuto un tasto, per altro Anna Williams ha per la prima volta dei versi vocali tutti suoi, poich\u00e9 in \"Tekken\" e \"Tekken 2\" aveva quelli di Nina.\nRimossi dalla versione finale del gioco.\nSi \u00e8 scoperto che questi personaggi possono essere usati nella versione arcade di \"Tekken 3\" (versione omaggio in \"Tekken 5\" esclusa). Tramite una modifica del cabinato originale, studiata ad hoc, si \u00e8 scoperto che Jun Kazama doveva effettivamente apparire nel gioco come personaggio usabile, essendo stato scovato il suo ritratto personale. Fu scartata, evidentemente, poich\u00e9 sarebbe stata incongruente con la storia del gioco, dato che nel periodo in cui si svolgono le vicende si presume sia morta, uccisa dal dio della lotta Ogre.\nIn maniera molto simile, doveva apparire anche Kazuya Mishima, ma per gli stessi motivi di Jun fu scartato per evitare di creare incongruenze con la storia.\nKatsuhiro Harada rivel\u00f2 successivamente chi avrebbe dovuto essere Sake e cio\u00e8 un boss prima di Ogre. Harada ha inoltre rivelato che Sake sarebbe stato un altro personaggio animale (come ad esempio Kuma) ma che avrebbe avuto le sembianze di un salmone ma le troppe complicazioni nella creazione delle sue mosse lo rese molto sbilanciato rispetto agli altri personaggi perci\u00f2 l'idea fu accantonata. Questo personaggio fu poi scartato nella versione finale del gioco.\nUn altro personaggio eliminato che doveva essere presente era un insetto gigante, pi\u00f9 precisamente una mantide religiosa.\nAccoglienza.\nIn una recensione priva di valutazione del 2013 riguardante \"Tekken 2\", un recensore di \"Play Generation\" menzion\u00f2 \"Tekken 3\" come un titolo insuperabile in termini di qualit\u00e0 assoluta e di successo commerciale.\nIn una recensione in retrospettiva, Giuseppe Pizzuti di I Love Videogames afferm\u00f2 che il gioco aveva quasi raggiunto la perfezione. Oltre ai magnifici personaggi e una trama dedicata a tutti i personaggi del roster, il titolo presentava anche tante divertenti modalit\u00e0. Secondo lo stesso Pizzuti, i personaggi, la colonna sonora, le storie e la vicenda Mishima erano rimasti nel cuore di molti, che lo vedevano ancora oggi come punto di riferimento per la serie stessa. \"Tekken 3\" pose inoltre le basi per la creazione dei futuri titoli della saga, riuscendo ad accrescerne il potenziale e soprattutto le aspettative da parte dei videogiocatori.\nIl gioco vendette oltre sei milioni di copie in tutto il mondo."}
{"id": "2226318", "revid": "228587", "url": "https://it.wikipedia.org/wiki?curid=2226318", "title": "Rischio patrimoniale", "text": "Il rischio patrimoniale \u00e8 quel rischio che incide direttamente sulle attivit\u00e0 e sul patrimonio dell'impresa.\nLa reazione del reddito operativo causata dal variare dei volumi di vendita \u00e8 detto rischio operativo ed \u00e8 legata al concetto di costi variabili e fissi. L'analisi del rischio operativo presuppone alcune ipotesi di costanza di prezzi di vendita, dei costi variabili e fissi.\nUn'impresa con una maggiore incidenza di costi fissi \u00e8 caratterizzata da un maggior grado di leva operativa e quindi di rischio operativo. In pratica il maggior rischio operativo \u00e8 dato da maggiori costi fissi e minori margini di contribuzione.\nLa seconda componente, il rischio finanziario espresso sinteticamente dal grado di leva finanziaria \u00e8 legato al leverage, dal quale dipende l'ammontare di interessi passivi. Gli oneri finanziari sono un elemento di rigidit\u00e0 all'interno del conto economico perch\u00e9 devono trovare una copertura indipendente dal volume del venduto. Un alto livello di indebitamento \u00e8 un'elevata probabilit\u00e0 che l'impresa non riesca a fronteggiare le proprie obbligazioni.\nRischio Operativo.\nRischio operativo: \u00e8 il rischio di subire perdite derivanti dall'inadeguatezza o dalla disfunzione di procedure, risorse umane e sistemi, oppure da eventi esogeni. Tale definizione ricomprende anche il rischio legale. Sono invece esclusi i rischi strategici e di reputazione.\nLa suddetta definizione data dal Comitato di Basilea pu\u00f2 essere ampliata descrivendo il rischio operativo come l'insieme di tutte le anomalie che inficiando l'output aziendale possono determinare una perdita economica, un maggior costo nello svolgimento delle attivit\u00e0 o un minor ricavo.\nBanca d'Italia recepisce nella circolare 263 del 27/12/2006 anche l'operational risk gain event, ossia l'evento di rischio operativo profittevole: un evento di rischio operativo che d\u00e0 luogo a componenti di profitto.\nDal 2007 le istituzioni finanziarie dovranno determinare il proprio requisito patrimoniale anche in funzione dell'esposizione a questa tipologia di rischi.\nCome calcolare il rischio operativo profittevole.\nGli approcci metodologici proposti per calcolare tale requisito sono:\nL'utilizzo di uno di questi tre approcci \u00e8 autorizzato da Banca d'Italia a condizioni che le istituzioni finanziarie si adoperino per implementare sistemi di governo di tale tipologia di rischio via via pi\u00f9 complessi e strutturati. L'utilizzo degli approcci avanzati potr\u00e0 pertanto consentire alle banche di ottenere un minore requisito patrimoniale a fronte di un sistema di governo del rischio pi\u00f9 efficace."}
{"id": "2226320", "revid": "729019", "url": "https://it.wikipedia.org/wiki?curid=2226320", "title": "James Simpson (militare)", "text": "Biografia.\nSegu\u00ec i comandi di Arthur Wellesley e partecip\u00f2 alle campagne dell'India. Divent\u00f2 in seguito alla morte di lord Raglan, avvenuta nel giugno del 1855 durante la guerra di Crimea, capo del corpo di spedizione britannico. Fra le imprese a cui partecip\u00f2 si ricorda la presa di Sebastopoli."}
{"id": "2226322", "revid": "1226", "url": "https://it.wikipedia.org/wiki?curid=2226322", "title": "Chiesa vetero cattolica italiana", "text": ""}
{"id": "2226323", "revid": "1534511", "url": "https://it.wikipedia.org/wiki?curid=2226323", "title": "Impresa ricettiva", "text": "Un'impresa ricettiva \u00e8 un'impresa che opera per la produzione e lo scambio del servizio di ospitalit\u00e0 provvedendo alla prestazione di servizi di alloggio con o senza ristorazione-\nTipi di servizi.\nTale servizio pu\u00f2 consistere nella fornitura del solo servizio di alloggio o pu\u00f2 comprendere altri servizi complementari, tipicamente: servizio di prima colazione, servizio di ristorazione, sale per congressi, centri benessere, impianti sportivi.\nL'offerta del servizio di alloggio o anche degli altri servizi pu\u00f2 dipendere dall'ubicazione dell'impresa: montagna, mare, centro della citt\u00e0, periferia; dalla tipologia di clientela (affari, vacanza salute).\nDagli spazi a disposizione necessari a svolgere queste attivit\u00e0 le imprese ricettive si dividono in esercizi alberghieri ed esercizi complementari. Fanno parte del primo gruppo gli alberghi, i motel, i villaggi-albergo e le residenze turistico alberghiere. Fanno parte del secondo gruppo: i campeggi, i villaggi turistici, gli alloggi, gli esercizi di affittacamere, le case per vacanze, gli ostelli e i rifugi alpini.\nRequisiti o obblighi.\nI requisiti che deve soddisfare il titolare o il gestore di una qualsiasi struttura ricettiva sono molteplici. Innanzitutto, deve essere iscritto al Registro delle imprese e assicurarsi che la propria struttura sia in linea con le regole previste dalla normativa in materia di pubblica sicurezza, quindi conforme a tutte le prescrizioni e le autorizzazioni in materia edilizia, urbanistiche, igienico-sanitaria, di pubblica sicurezza e di prevenzione degli incendi, nonch\u00e9 a quelle sulla destinazione d'uso dei locali o degli edifici. Diversi sono poi gli obblighi ai quali titolari e gestori sono tenuti: comunicare la certificazione d'inizio attivit\u00e0 e ogni successiva variazione; dare alloggio esclusivamente al rispetto delle disposizioni statali in materia di pubblica sicurezza; comunicare alla Questura i dati delle persone alloggiate."}
{"id": "2226324", "revid": "1566286", "url": "https://it.wikipedia.org/wiki?curid=2226324", "title": "Saskia Burmeister", "text": "\u00c8 nota in Italia soprattutto per aver interpretato Dina Demiris nella serie televisiva per ragazzi \"Geni per caso\" e Nikki Caetano nella serie televisiva australiana \"Sea Patrol\".\nBiografia.\nFiglia di Carsten Burmeister, un fotografo tedesco, e di Leesa Murray, una stilista, Saskia Burmeister cresce a Bellingen nella Mid North Coast del Nuovo Galles del Sud. In seguito, si trasferisce a Sydney dove frequenta la Mosman High School e fa pratica all'Australian Theatre for Young People. Durante la scuola superiore, si esibisce in varie produzioni teatrali, tra cui \"Blackrock\", \"Il mercante di Venezia\" e \"Chapel Perilous\".\nNel 2000, recita come comparsa nella serie televisiva \"Water Rats\", interpretando Victoria St. Clair e, nel 2002, partecipa nel film TV \"The Junction Boys\", nel ruolo di Joice.\nIl suo primo ruolo sul grande schermo, \u00e8 quello di Jane Jones nel celebre film del 2003, \"Ned Kelly\", con la regia di Gregor Jordan, al quale prende parte anche Orlando Bloom in un ruolo pi\u00f9 importante. Sempre nello stesso anno, Burmeister recita nel film thriller \"The Pact\", dove incontra nuovamente l'attore Jamie Croft, interpretando la sua ragazza, e da qui inizia la storia d'amore tra i due attori.\nNel 2004, la ritroviamo nel film \"Thunderstruck\", un omaggio comico al gruppo musicale degli AC/DC, sotto il ruolo di Chloe, e nel cast principale della serie TV per ragazzi, \"Geni per caso\", vincitrice dell'AFI Awards come \"Miglior serie televisiva per ragazzi\", dove interpreta Dina Demiris.\nNel 2005, recita come protagonista nel film drammatico \"Jewboy\", impersonando Rivka, nella commedia \"Hating Alison Ashley\", dove, nel ruolo di Erica \"Yuk\" Yurken, recita al fianco della cantante e attrice australiana Delta Goodrem, venendo nominata per l'Australian Film Institute Award alla \"Migliore attrice protagonista\", e nel film TV \"The Glenmoore Job\", interpretando Sally. Nello stesso anno, recita come comparsa nella serie televisiva \"Blue Heelers - Poliziotti con il cuore\", ricevendo l'Australian Film Institute Award del 2006 come \"Miglior apparizione o attrice non protagonista in una serie televisiva\", per la sua esibizione nell'episodio 493, interpretando Ashley Barker.\nNel 2007, \u00e8 protagonista della serie televisiva per ragazzi \"Il tesoro delle Fiji\", dove interpreta Lily, e prende parte al film \"The Jammed\", apprezzato dalla critica e basato su una storia vera riguardante il traffico di esseri umani, dove interpreta Vanya e viene nominata per il Film Critics Circle of Australia Award alla \"Migliore attrice non protagonista\"; inoltre, entra nel cast della serie TV drammatica \"Sea Patrol\", nel ruolo del tenente Nikki \"Nav\" Caetano, dove conosce Lisa McCune, attrice australiana da lei ammirata.\nIn seguito si trasferisce negli Stati Uniti, a Los Angeles, insieme al compagno Jamie Croft per motivi di lavoro e, il 17 febbraio 2008, dopo otto anni di relazione e uno di fidanzamento ufficiale, i due si sposano all'Athol Hall di Sydney, dove viene invitato anche il cast di \"Sea Patrol\", tra cui Lisa McCune. In seguito, insieme a Croft, parteciper\u00e0 al film horror \"First Howl\".\nNel 2009 recita nel cortometraggio \"Kind of Man\", nel ruolo di Chloe, esce dal cast di \"Sea Patrol\", terminata la terza stagione, e prende parte al film indipendente \"Storage\", dove impersona Zia.\nNel 2010 \u00e8 protagonista del cortometraggio \"Cold Sore\", interpretando Jenna. Nello stesso anno, recita con il marito nel film \"Rampage\".\nNel 2012, \u00e8 in \"Black &amp; White Sex\" dove recita come protagonista sia nel film che nella serie; inoltre, recita come comparsa nella terza stagione della serie televisiva \"\" e in alcuni episodi della celebre soap opera australiana \"Home &amp; Away\", dove impersona Tegan Callahan. Nel 2012 data la sua gravidanza ha annunciato il suo ritiro dalle scene e non si sa se ci sar\u00e0 un suo ritorno.\nPremi e candidature.\nAustralian Film Institute Award\nFilm Critics Circle of Australia Award\nDoppiatrici italiane.\nNelle versioni in italiano dei suoi film, Saskia Burmeister \u00e8 stata doppiata da:"}
{"id": "2226325", "revid": "22052200", "url": "https://it.wikipedia.org/wiki?curid=2226325", "title": "Lista Di Pietro", "text": ""}
{"id": "2226326", "revid": "935281", "url": "https://it.wikipedia.org/wiki?curid=2226326", "title": "Estate di San Martino (economia)", "text": "Con Estate di San Martino si indica il miglioramento economico e demografico che durante il pieno Rinascimento (XVI secolo) interess\u00f2 l'Italia. La locuzione \u00e8 usata in due accezioni: in senso stretto, copre la parte centrale e finale del Cinquecento, in cui lo sviluppo fu maggiore; in senso lato, corrisponde all'intero Cinquecento o in generale al periodo tra l'uscita dalla crisi tardomedievale e l'entrata in quella Seicentesca. Nonostante le guerre d'Italia e la scoperta di fine '400 delle nuove rotte commerciali, che si affiancarono a quelle mediterranee, l'Italia crebbe durante il Cinquecento e mantenne il suo primato Europeo. Ma gli effetti di tale sviluppo non perdurarono nel tempo: nel Seicento, l'Italia entr\u00f2 effettivamente in una profonda crisi. Il riferimento all'estate di San Martino \u00e8 duplice: la metafora si riferisce non solo alla durata della ripresa e dello slancio, ma allude anche alla qualit\u00e0 dello sviluppo economico, al rapporto tra la favorevole congiuntura internazionale e le strutture dell'economia italiana.\nCaratteristiche generali.\nAlla fine del Cinquecento, l'Italia (considerata come la sommatoria di tutti gli Stati, indipendenti o no, che la compongono) \u00e8 arrivata a 13 milioni di abitanti. Pur essendo la penisola sostanzialmente agreste (circa l'80% delle persone vive in campagna), esistono grandi realt\u00e0 urbane cresciute in maniera vertiginosa: Napoli \u00e8 arrivata a quota 300.000 abitanti, Venezia a 200.000, Palermo e Roma a 100.000. \nL'aumento di braccia durante il secolo diede vita alla coltivazione estensiva dell'incolto e alla valorizzazione delle terre gi\u00e0 \"colonizzate\": bonifiche, migliorie e introduzione di nuove colture (come la patata) diedero slancio alla produzione agricola dei vari Stati. Nonostante i tempi difficili delle guerre d'Italia del primo Cinquecento, riprende slancio il commercio, il denaro acquisisce pi\u00f9 valore e aumentano i prezzi dei beni e dei servizi. Quello dei cereali (che in Lombardia arriv\u00f2 perfino a triplicare) non deve essere considerato un sintomo di crisi, anzi sintetizza perfettamente il mutamento avvenuti nelle leggi della domanda e dell'offerta.\nPer evitare di scadere per\u00f2 nella generalizzazione, bisogna fare due considerazioni. Innanzitutto bisogna sottolineare che l'estate di San Martino non tocc\u00f2 il mondo contadino: i braccianti non migliorarono le loro condizioni economiche e umane perch\u00e9 rimasero sottoposti a un durissimo sfruttamento da parte del signore feudale o del grande proprietario terriero (questo \u00e8 il motivo per cui molti intellettuali marxisti riducevano o annullavano gli effetti benefici di questo periodo).\nInoltre la diffusione del benessere non fu uniforme: le regioni settentrionali ebbero una crescita maggiore di quelle centrali, che a loro volta si svilupparono di pi\u00f9 rispetto a quelle meridionali. Il disavanzo economico tra le \"due Italie\" aument\u00f2 quindi ancor di pi\u00f9.\nNell'Italia settentrionale.\nLe opere di risanamento furono avviate da tutte le maggiori entit\u00e0 politiche centro-settentrionali: la Repubblica di Venezia si impegn\u00f2 per il risanamento di Mestre e della bassa valle del Piave; nella Lombardia spagnola i grandi proprietari cerealicoli eseguiron un vasto programma di irrigazione delle zone prima ostracizzate; nel granducato di Toscana Ferdinando I de' Medici diede il via a una serie di bonifiche in val di Chiana e in Maremma.\nNella produzione di beni non agricoli, l'aumentata domanda interna (dovuta al gi\u00e0 ricordato progresso demografico) e internazionale nel settore tessile continuava a favorire le tradizionali aree produttrici italiane: per la lana Milano, Mantova, Como, Bergamo, Pavia, Brescia e Firenze; per la seta Genova, Venezia e ancora Milano e Firenze.\nNotevole vivacit\u00e0 manifest\u00f2 nel corso del XVI secolo il settore manifatturiero legato alla domanda statale: la formazione di stati nazionali accentrati richiedeva quella di un esercito professionale, che aveva bisogno delle armi dotate delle migliori tecnologie. Tale tentativo di sviluppo della macchina militare produsse un aumento del volume di manufatti per l'apparato bellico: Venezia, ad es., raddoppi\u00f2 il numero delle costruzioni navali.\nMa i settori in cui gli italiani ebbero una parte da protagonisti furono il commercio e il credito. La bilancia commerciale, dovuta all'intrecciarsi di esportazione e importazione, era ovunque favorevole ai mercanti italiani che primeggiavano anche nei confronti della monarchia spagnola: basti dire che nel 1596 i grandi capitalisti genovesi misero in ginocchio Filippo II, che fu costretto a dichiarare bancarotta.\nI genovesi in particolare riuscirono a creare una rete commerciale dalle proporzioni vastissime e dagli interessi diversificati e ramificati: attraverso di essi una massa enorme di denaro afflu\u00ec verso l'Italia. Anche nella produzione e nei beni di lusso i liguri ottennero risultati positivi, imitati in questo dagli uomini d'affari toscani.\nNell'Italia centro-meridionale.\nLa favorevole congiuntura ebbe un'influenza positiva anche nel Mezzogiorno, che per\u00f2 rispetto all'Italia centro-settentrionale trasse sicuramente meno benefici. L'immobilismo sostanziale dello Stato Pontificio e l'inabitudine dei meridionali a lavorare la lana ostacolarono e frenarono i fattori di sviluppo.\nDal punto di vista agricolo si form\u00f2 una figura sociale, quella del massaro: un mediatore tra il grande proprietario feudale e il contadino. I massari dotati di raziocinio e di spirito non conservatore organizzarono la produzione delle aziende cerealicole di base, provocando un incremento notevole delle esportazioni di grano. Anche l'olio fu venduto in grandi quantit\u00e0. A Napoli, in Calabria e in Sicilia aument\u00f2 e miglior\u00f2 la produzione della lana, con Messina a fare la parte del leone.\nLa difficolt\u00e0 di sfamar una popolazione in continuo aumento, la dipendenza finanziaria dalla corona spagnola (che aument\u00f2 le tasse ai suoi domini meridionali), la subordinazione alle scelte degli operatori economici stranieri e le catastrofi naturali ebbero due conseguenze negative: se da un lato impedirono che gli effetti dell'estate di S. Martino si realizzassero a pieno regime, dall'altro posero le basi per la futura, funerea, crisi del Seicento."}
{"id": "2226327", "revid": "123202786", "url": "https://it.wikipedia.org/wiki?curid=2226327", "title": "Simplicissimus (periodico)", "text": "Il Simplicissimus era una rivista satirico-umoristica tedesca fondata nel 1896 e pubblicata fino al 1967.\nStoria.\nFu fondato a Monaco di Baviera nel 1896 da due amici: l'editore Albert Langen e il giornalista Theodor Heine. Per i suoi scritti apertamente umoristico nei confronti del Kaiser, della Chiesa e la condotta militare sub\u00ec vari processi per lesa maest\u00e0. Agli inizi del XX secolo pot\u00e9 contare sull'aiuto di personaggi quali, Hermann Hesse, Thomas Mann, Gustav Meyrink, Georg Queri, Fanny zu Reventlow, Ludwig Thoma, Knut Hamsun, Jakob Wassermann, Frank Wedekind, Arthur Holitscher, Karl Arnold, Franziska Bilek, Walter Essenther, George Grosz, Olaf Gulbransson, Heinrich Kley, Alfred Kubin, Rudolf Kriesch, Otto N\u00fcckel, Bruno Paul, Ferdinand von Rezni\u010dek, Erich Schilling, Wilhelm Schulz, Edgar Steiger, Eduard Th\u00f6ny, Robert Walser, Rudolf Wilke, Heinrich Zille, Hugo von Hofmannsthal, Heinrich Mann, Rainer Maria Rilke e i disegnatori B. Paul e T.T Heinz. \nIl periodo felice fin\u00ec e con esso le pubblicazioni, una prima volta nel 1944 e definitivamente nel 1967, dopo aver ripreso nel 1954."}
{"id": "2226329", "revid": "26415", "url": "https://it.wikipedia.org/wiki?curid=2226329", "title": "Rischio economico-finanziario", "text": ""}
{"id": "2226332", "revid": "1305772", "url": "https://it.wikipedia.org/wiki?curid=2226332", "title": "Reborn", "text": ""}
{"id": "2226335", "revid": "287204", "url": "https://it.wikipedia.org/wiki?curid=2226335", "title": "Reborn (album)", "text": ""}
{"id": "2226336", "revid": "26415", "url": "https://it.wikipedia.org/wiki?curid=2226336", "title": "Rischio imprenditoriale", "text": ""}
{"id": "2226338", "revid": "104458", "url": "https://it.wikipedia.org/wiki?curid=2226338", "title": "Magda Genuin", "text": "\u00c8 figlia di Angelo, a sua volta fondista.\nBiografia.\nOriginaria di Falcade, in Coppa del Mondo esord\u00ec il 17 marzo 2000 nella 5\u00a0km a tecnica classica di Bormio (56\u00aa), ottenne il primo podio il 24 novembre 2002 nella staffetta di Kiruna (3\u00aa) e la prima vittoria il 18 gennaio 2009 nella sprint a squadre a tecnica libera di Whistler.\nIn carriera prese parte a tre edizioni dei Giochi olimpici invernali, (22\u00aa nella sprint), (48\u00aa nella 10 km, 19\u00aa nella sprint) e (5\u00aa nella sprint, 4\u00aa nella sprint a squadre), e a quattro dei Campionati mondiali (6\u00aa nella staffetta a Sapporo 2007 il miglior piazzamento).\nSi \u00e8 ritirata dalle competizioni agonistiche nel 2012.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTC = tecnica classica\nTL = tecnica libera"}
{"id": "2226340", "revid": "287204", "url": "https://it.wikipedia.org/wiki?curid=2226340", "title": "Volley Treviso 2006-2007", "text": ""}
{"id": "2226341", "revid": "767487", "url": "https://it.wikipedia.org/wiki?curid=2226341", "title": "Distretto di Alamudun", "text": "Il distretto di Alamudun (in chirghiso: \u0410\u043b\u0430\u043c\u04af\u0434\u04af\u043d \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo Lebedinovka; al suo interno si trova la capitale Bi\u0161kek, la quale costituisce provincia a s\u00e9 stante."}
{"id": "2226342", "revid": "49022", "url": "https://it.wikipedia.org/wiki?curid=2226342", "title": "Tuathal Techtmar", "text": ""}
{"id": "2226345", "revid": "486946", "url": "https://it.wikipedia.org/wiki?curid=2226345", "title": "Youri Sapega", "text": ""}
{"id": "2226346", "revid": "439868", "url": "https://it.wikipedia.org/wiki?curid=2226346", "title": "L'uso sapiente delle buone maniere", "text": "L'uso sapiente delle buone maniere \u00e8 il quarto libro della serie di romanzi di Alexander McCall Smith, \"Il club dei filosofi dilettanti\". \u00c8 ambientato ad Edimburgo, in Scozia ed ha per protagonista Isabel Dalhousie, direttrice della \"Rivista di Etica applicata\".\nTrama.\nIsabel Dalhousie, direttrice della \"Rivista di Etica applicata\", \u00e8 intenzionata ad acquistare presso una casa d'aste un dipinto di uno dei suoi paesaggisti preferiti.\nTuttavia, il quadro, che rappresenta il punto in cui un gorgo ha ingoiato il suo autore, viene venduto ad un altro collezionista il quale, per\u00f2, dopo pochi giorni \u00e8 disposto a venderlo alla donna senza fornire una valida spiegazione.\nTutto ci\u00f2 insospettisce Isabel che, nel frattempo, ha da poco avuto un bambino dal suo giovane compagno Jamie, ex fidanzato di sua nipote Cat, che non ha ancora perdonato completamente la zia."}
{"id": "2226352", "revid": "287204", "url": "https://it.wikipedia.org/wiki?curid=2226352", "title": "Convenzione di Luneburgo", "text": "La convenzione di Luneburgo fu un atto firmato che sanciva la resa dei tedeschi e il ritiro delle truppe da vari paesi d'Europa. I firmatari erano i rappresentanti militari della Germania e il Regno Unito.\nFirmatari.\nFirmata il 4 maggio 1945 a Luneburgo, il trattato venne firmato da:\nEffetti.\nIn base ad essa, dal 5 maggio le truppe tedesche che si trovavano in Danimarca, Paesi Bassi e Vestfalia furono ritirate."}
{"id": "2226359", "revid": "709406", "url": "https://it.wikipedia.org/wiki?curid=2226359", "title": "Lisoformio", "text": "Lisoformio (italianizzazione di Lysoform, brand effettivamente brevettato del prodotto) \u00e8 il nome commerciale di una soluzione disinfettante. Trattasi originariamente di una soluzione acquosa di colore giallo chiaro, spumeggiante, composta al 7,4% da formaldeide e al 20,4% da una miscela saponosa potassica, con aggiunta di essenze profumate per coprirne lo sgradevole odore. Con tale composizione il prodotto ha trovato largo impiego sia in ambito casalingo che ospedaliero."}
{"id": "2226361", "revid": "92723", "url": "https://it.wikipedia.org/wiki?curid=2226361", "title": "Guayabera", "text": "La guayabera \u00e8 una camicia a manica lunghe o corte, caratterizzata da pieghettature verticali (\"alforzas\") e dotate di due o quattro tasche, diffusa in America Latina, nelle Antille e in Indocina. \u00c8 anche nota come camicia nuziale messicana.\nStoria.\nL'origine di questo capo d'abbigliamento \u00e8 controversa, perch\u00e9 \u00e8 caratteristica sia in molti paesi dell'America Latina. Mentre la maggior parte dei latinoamericani crede che la guayabera sia originaria di Cuba, o comunque delle Antille, molti messicani credono che la guayabera sia stata ideata nella penisola messicana dello Yucat\u00e1n.\nL'origine del nome \"Guayabera\" potrebbe derivare da una leggenda cubana che narra la storia di una povera cucitrice di campagna che cuciva grandi tasche per le camicie del marito, che poteva metterci la guaiava (\"guayaba\") quando ritornava dal campo. \"Guayabera\" potrebbe anche trarre origine da \"yayabero\", una persona che vive presso il fiume Yayabo a Cuba.\nIn Messico, le guayaberas di lino sono generalmente considerate il capo pi\u00f9 diffuso per i matrimoni sulla spiaggia per la combinazione di stile e comfort.\nLa guayabera \u00e8 un indumento adottato dagli abitanti di Guayaquil, i \"porte\u00f1os\", sin dagli anni '40 del XX secolo ed \u00e8 cos\u00ec impregnato della cultura di Guayaquil da essere considerato un simbolo rappresentativo della citt\u00e0. Fu inizialmente adottata perch\u00e9 pi\u00f9 comoda della camicia e della giacca in auge all'inizio del XX secolo, ma nel contempo ritenuta sufficientemente formale ed elegante.\nCaratteristiche.\nLa guayabera si distingue da parecchi dettagli: o due o pi\u00f9 spesso quattro tasche esterne sulla parte frontale e due file verticali di \"alforzas\" (piccole pieghettature, in genere 10, cucite strettamente insieme) che corrono lungo il davanti e il dietro della camicia (le tasche sono sottolineate da \"alforzas\" identiche e ben allineate).\nLa parte superiore di ogni tasca \u00e8 generalmente dotata di un bottone bianco, cos\u00ec come le parti inferiori delle pieghettature. File verticali di bottoni di regolazione possono essere applicate, una per lato, sull'orlo inferiore. Mentre la versione messicana generalmente non ha un risvolto per coprire i bottoni, la guayabera cubana ha un risvolto decorato con alforzas.\nAlcune camicie hanno uno spacco di 7\u20138\u00a0cm su ciascun lato. La variante messicana prevede generalmente tre bottoni su ciascun lato \u00e8 ha un orlo diritto, che non deve essere infilato nei pantaloni.\nSebbene tradizionalmente la guayabera sia di colore bianco o comunque di colore molto chiaro (\u00e9cru), le guayaberas sono attualmente disponibili anche in altri colori.\nCamicie simili.\nNelle Filippine esiste una camicia che presenta qualche affinit\u00e0 con la guayabera, chiamata barong Tagalog. Il barong Tagalog \u00e8 una camicia elegante, tipicamente con maniche lunghe. La maggiore differenza rispetto alla guayabera tradizionale \u00e8 l'assenza di tasche.\nNelle Samoa \u00e8 in uso una camicia formale chiamata \"safari set\" con consiste nell'abbinamento di una 'ie faitaga di lino a tinta unita (una versione formale e sartoriale del \"lava-lava\") con una camicia button-down dello stesso colore. La pi\u00f9 comune camicia \"safari\" assomiglia alle camicie kaki indossate dai dipendenti degli zoo australiani zoo e dalee guide dei safari africani, ma attualmente si possono incontrare anche camicie simili alla guayabera, specialmente nelle Samoa Americane dove la maggioranza dei sarti \u00e8 di origine filippina. La versione samoana comprende le pieghettature verticali e due o quattro tasche con bottone sul davanti."}
{"id": "2226362", "revid": "712828", "url": "https://it.wikipedia.org/wiki?curid=2226362", "title": "Rosalie Aprile", "text": "Rosalie Aprile \u00e8 uno dei personaggi della serie televisiva dell'HBO \"I Soprano\" (\"The Sopranos\"), presente in tutte e 6 le stagioni dello show (1999-2007).\nInterpretata dall'attrice Sharon Angela, Rosalie si caratterizza per essere l'amica del cuore della coprotagonista Carmela Soprano e per le relazioni con alcuni capi della Famiglia Aprile.\nBiografia.\nPrematuramente vedova di Jackie Aprile, Sr. (ep. 4), Rosalie \u00e8 la madre di Kelli e di Jackie Jr.. \nUn paio d'anni dopo la morte del marito, Rosalie inizia una relazione con Ralph Cifaretto (stagione 3), tornato dalla Florida: i due si conoscevano da quando Ralph faceva parte della banda di Jackie.\nAnche questa relazione finisce, quando Ralph la lascia per Janice Soprano, sorella del boss Tony.\nRosalie deve subire un altro tremendo lutto: la morte del figlio Jackie (ep. 39), fatto fuori da Vito Spatafore su ordine proprio di Ralph. Dalla morte del figlio in poi Rosalie si nota principalmente per la sua amicizia profonda con Carmela e Gabriella Dante, mogli degli altri mafiosi dei DiMeo. Dai dialoghi con Carmela si evince come Rosalie fosse al corrente degli affari del marito e della sua infedelt\u00e0: lei stessa aveva avuto un'avventura con un certo \"Steve della palestra\" durante il loro matrimonio."}
{"id": "2226372", "revid": "298229", "url": "https://it.wikipedia.org/wiki?curid=2226372", "title": "Nazionale di rugby a 15 del Venezuela", "text": "La nazionale di rugby XV del Venezuela (Selecci\u00f3n de rugby de Venezuela) \u00e8 inclusa nel terzo livello del rugby internazionale, ha aderito all'World Rugby nel 1998.\nHa disputato partite di qualificazione alla Coppa del mondo di rugby per Australia 2003 e Francia 2007, ma entrambe le volte \u00e8 stata eliminata dal Brasile."}
{"id": "2226373", "revid": "767487", "url": "https://it.wikipedia.org/wiki?curid=2226373", "title": "Distretto di Sokuluk", "text": "Il distretto di Sokuluk (in chirghiso: \u0421\u043e\u043a\u0443\u043b\u0443\u043a \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo Sokuluk."}
{"id": "2226376", "revid": "352936", "url": "https://it.wikipedia.org/wiki?curid=2226376", "title": "Caspar Langenstein", "text": "Biografia.\nAlla luce delle ricerche d'archivio, egli si \u00e8 rivelato in realt\u00e0 originario della Svizzera, e pi\u00f9 precisamente di Stans, piccolo centro del Cantone elvetico del Nidvaldo. \nUna precisa conferma al riguardo \u00e8 stata rintracciata in alcuni testi conservati nella Biblioteca Universitaria di Basilea, nei quali si fa esplicitamente menzione di un certo \"\"Langenstein Kaspar, von Stans, Orgelbauer 1598\".\" Il materiale ivi rinvenuto contiene inoltre un interessante accenno a un lavoro da lui realizzato per la Liebfrauencapell di Stans.\nOscuri rimangono ad oggi i dettagli riguardanti la biografia, i legami familiari, l'apprendistato e la stessa attivit\u00e0 professionale di Caspar (Kaspar) Langenstein nella sua prima fase di attivit\u00e0; al di l\u00e0 del citato intervento del 1598 a Stans, egli appare nel 1603 come accordatore dell'organo della chiesa parrocchiale di St. Theodul a Sachseln (OW) e successivamente viene chiamato, nell'aprile del 1609, a terminare l'organo lasciato incompiuto da Aaron Riegck nella chiesa parrocchiale di St. Martin ad Altdorf (UR), la stessa dove risulter\u00e0 successivamente impegnato, nel 1663, un altro organaro elvetico: Johann Balthasar M\u00fcller.\nPer una pi\u00f9 esatta comprensione di quelle che furono le principali motivazioni del suo successivo e temporaneo trasferimento in Italia, nell'attuale territorio piemontese, concorrono alcune particolari circostanze che contribuiscono a creare un ulteriore motivo di interesse intorno alla sua figura. Innanzitutto, egli pare aver rivestito una seconda veste professionale: fin dal 1611 risulta infatti quale mercenario nel corpo delle Guardie Svizzere del colonnello Walter Aurin presso la corte torinese dei Savoia. In secondo luogo, \u00e8 provata la stima di cui egli dovette godere in quegli anni presso lo stesso principe-cardinale Maurizio di Savoia, che proprio a causa dei suoi meriti di servizio lo avrebbe sollevato dalle mansioni operative, elevandolo al rango di costruttore d'organi di corte.\nNel 1617, in ogni caso, troviamo il Langenstein al lavoro in Piemonte: risale infatti a quell'anno una nota di pagamenti a \"mastri todeschi\" per lavori nella chiesa di S. Donato a Pinerolo. Nel 1622, poi, egli risulta attivo a Domodossola, dove colloca un organo nella chiesa Collegiata dei Santi Gervasio e Protasio.\nSecondo quanto si ricava dalle testimonianze d'archivio, la bottega italiana di Langenstein (che vi operava insieme a un lavorante e a un nipote) era installata, almeno nella prima met\u00e0 del secolo XVII, in Piemonte, e precisamente nella zona corrispondente all'attuale cintura torinese.\nMa \u00e8 a Cuneo che egli lasci\u00f2 le pi\u00f9 ampie e significative tracce del suo operato, soprattutto nello strumento che egli realizz\u00f2 tra il 1629 e il 1630 nella chiesa della Confraternita di S. Sebastiano. Sempre a Cuneo, inoltre, egli fu contattato per effettuare nello stesso anno 1630 alcuni lavori sull'organo della chiesa dei Frati Minori Conventuali di S. Francesco.\nForse perch\u00e9 venuto meno il sostegno della corte di Savoia, forse per espresso invito di notabili elvetici, in quello stesso anno Langenstein decise di fare ritorno alla sua terra di origine.\nLo ritroviamo quindi a Engelberg (OW) nel 1631 per presentare il progetto di un nuovo organo per la chiesa del monastero benedettino di St. Maria Himmelfahrt, e successivamente, nel 1634, a Lucerna (LU) per sottoporre un altro progetto relativo all'organo della chiesa di St. Leodegar und Mauritius im Hof.\nL'organo della Confraternita di S. Sebastiano a Cuneo.\nDalla propria base piemontese, come si \u00e8 detto, Langenstein presiedeva alla realizzazione di alcuni interessanti organi, di cui si conserva tuttora memoria storica; tra questi \u00e8 soprattutto degno di attenzione l'organo da lui realizzato nel 1630 per la Confraternita cuneese di S. Sebastiano. \nIl progetto definitivamente accolto era il pi\u00f9 completo fra una serie di tre diverse proposte presentate dall'organaro agli amministratori della congregazione religiosa cuneese.\nEsso consisteva in un organo di 6 registri, con Principale di stagno di 4 piedi in facciata, Bordone di 8 piedi a taglia larga ed altri registri \"ordinari\" (Ottava, Duodecima, Decimaquinta, Decimanona), alimentato da tre mantici ed azionato da una tastiera di 45 tasti.\nParticolarmente interessanti appaiono le varie fasi di realizzazione del lavoro, viste attraverso le scarne ma pittoresche annotazioni conservate nei registri dei conti della Confraternita.\nDa esse si rileva, fra l'altro, come lo stesso maestro organaro si dimostrasse particolarmente scrupoloso nello scegliere di persona, direttamente sul luogo di vendita, il legname migliore e pi\u00f9 appropriato per la costruzione dello strumento.\nNotevolissima era l'ornamentazione particolarmente ricca della cassa dell'organo, preziosamente indorata e comprendente fra l'altro motivi a graffito ed elementi decorativi smaltati con \"\"colori fini come di smeraldo o Rubino\u2026\",\" come si legge nel contratto di esecuzione dei lavori.\nNonostante ricerche approfondite, oscuro rimane il responso dei documenti circa l'epilogo della plurisecolare storia dell'organo di Langenstein, sostituito nel 1877 da un nuovo strumento commissionato l'anno precedente dall'Amministrazione della Confraternita di S. Sebastiano alla Ditta F.lli Serassi di Bergamo.\nIl vecchio strumento pare tuttavia non essere stato ritirato dai Serassi, ma rivenduto - probabilmente con l'interessamento di un intermediario - e ricollocato in un'altra chiesa.\nEd ancora oggi, effettivamente, esiste un antico strumento perfettamente conforme alle caratteristiche dell'organo di Langenstein nell'Oratorio dell'Arciconfraternita di S. Michele a Neive, nel cuore delle Langhe albesi.\nQuesto organo, anche se in parte alterato da successive integrazioni, presenta un'elevata percentuale di materiale fonico originario, corrisponde nei particolari formali e decorativi della cassa con lo strumento cuneese e reca dipinto sulla canna centrale di facciata il fascio di frecce, simbolo del martirio di S. Sebastiano, che si ritrova tuttora rappresentato sul portone della chiesa di S. Sebastiano a Cuneo.\nCollocato in tribuna, sopra la bussola d'ingresso, addossato alla parete di controfacciata, il complesso risulta completamente indorato e impreziosito da una ricca ornamentazione scultorea comprendente motivi floreali, raffigurazioni di volti e finte gemme (le \"gioije\" e smeraldi conformi al contratto di indoratura dell'organo di Cuneo).\nNumerose canne originali (sostanzialmente quelle superstiti relative ai registri Bordone, Decimaquinta e Decimanona) risultano fabbricate con lastre gettate su sabbia: quelle interne sono in piombo, con segnature alfabetiche incise di tipologia tedesca. \nAlcune di tali segnature presentano innegabili e sorprendenti analogie con i segni della scrittura autografa di Langenstein, quali si possono desumere dai documenti d'archivio pervenutici in originale.\nSulla scorta delle considerazioni sopra formulate e dei rilievi tecnici effettuati sullo strumento, si pu\u00f2 dunque affermare che l'organo oggi custodito a Neive \u00e8 attribuibile con una certa sicurezza alla mano dello stesso Langenstein, e assai probabilmente coincide con l'organo gi\u00e0 collocato nella Confraternita di S. Sebastiano a Cuneo."}
{"id": "2226390", "revid": "73843", "url": "https://it.wikipedia.org/wiki?curid=2226390", "title": "Teoria della selezione clonale", "text": "La teoria della selezione clonale, proposta da Frank Macfarlane Burnet nel 1957, \u00e8 una teoria ampiamente accettata dalla comunit\u00e0 scientifica e spiega attraverso quali meccanismi il sistema immunitario reagisce con linfociti T e B specifici per la distruzione degli antigeni nel corpo. La teoria della selezione clonale \u00e8 anche in grado di spiegare il fenomeno della \"memoria immunitaria\".\nPrime ricerche.\nNel 1954, l'immunologo Niels Jerne presenta una teoria nella quale afferma che vi \u00e8 gi\u00e0 una vasta gamma di linfociti nel corpo prima di qualsiasi infezione. L'ingresso di un antigene nel corpo produce la selezione di un solo tipo di linfociti e quindi stimola la produzione di anticorpi per distruggere l'antigene.\nAltre ricerche e formulazione della teoria.\nNel 1957 l'immunologo australiano Frank Macfarlane Burnet assieme a David W. Talmage lavora su questo modello di teoria ed \u00e8 il primo a chiamarla \"teoria della selezione clonale\". Burnet spiega il funzionamento della memoria immunitaria ipotizzando la produzione di due tipi di linfociti:\nNel 1958, Gustav Nossal e Joshua Lederberg hanno dimostrato che una cellula B produce sempre un solo anticorpo. Questa \u00e8 stata la prima prova a conferma della teoria."}
{"id": "2226395", "revid": "599013", "url": "https://it.wikipedia.org/wiki?curid=2226395", "title": "Cristian Pasquato", "text": "Caratteristiche tecniche.\nSeconda punta, pu\u00f2 giocare anche come trequartista o esterno offensivo. Dotato tecnicamente, \u00e8 considerato uno specialista dei calci piazzati.\nCarriera.\nClub.\nMontebelluna e Juventus.\nOriginario di Codiverno di Vigonza, entra a sei anni nella scuola calcio del Padova. viene segnalato al Montebelluna dove giocava anche il fratello. A Montebelluna rimane sette anni e passa nel settore giovanile della nel 2003. Nella stagione 2007-2008 vince la Supercoppa Primavera sotto la guida di Vincenzo Chiarenza, segnando il 3 ottobre 2008 contro l' su punizione al 55' il primo dei due gol che hanno consegnato il trofeo ai \"bianconeri\".\nViene spesso portato in panchina nella prima squadra da Claudio Ranieri e l'11 maggio 2008 esordisce in Serie A entrando al 90' di Juventus- al posto di Alessandro Del Piero.\nPrestiti a Empoli e Triestina.\nIl 24 agosto passa in prestito con diritto di riscatto della compartecipazione all'. In Toscana termina il campionato di Serie B con 24 presenze e una rete, il gol della vittoria in -Empoli (0-1) del 20 settembre. Il 15 luglio 2009 viene rinnovato il prestito per un'altra stagione all'Empoli.\nIl 14 gennaio 2010 passa alla in prestito con diritto di riscatto della compartecipazione. Il 27 febbraio 2010 segna il suo primo gol con la Triestina firmando il momentaneo 1-0 sul (1-1). Finito il prestito alla Triestina ritorna alla Juventus.\nPrestiti a Modena, Lecce e Torino.\nDopo aver svolto il ritiro pre-campionato con i bianconeri, viene ceduto in prestito al . Il 22 agosto 2010 segna il suo primo gol con la maglia del Modena con un calcio di punizione al 94' che regala ai \"canarini\" la vittoria contro il Piacenza. Chiude la sua stagione con 40 presenze in campionato e 9 reti. Terminato il prestito torna alla .\nDopo aver svolto il ritiro pre-campionato con i bianconeri, il 31 agosto 2011 passa in prestito al Lecce. Il 28 gennaio 2012 il calciatore risolve anticipatamente il contratto e fa ritorno alla Juventus.\nIl 29 gennaio 2012 passa in prestito al . Esordisce il 24 marzo 2012 nella partita contro il Gubbio, segnando il gol del momentaneo 5-0 e servendo l'assist per il 6-0 finale.\nUdinese, Bologna e Padova.\nIl 2 luglio 2012 passa in compartecipazione all' per 1,5 milioni di euro. Lo stesso giorno viene girato in prestito al . Segna il primo gol con la maglia rossoblu nella partita di Coppa Italia Bologna- del 28 novembre 2012. Segna anche agli ottavi di finale di Coppa Italia 2012-2013 contro il con un tiro a rasoterra deviato dal portiere Morgan De Sanctis. Il primo gol in Serie A arriva nella partita del 27 gennaio 2013, Bologna- (3-3), segnando il gol del momentaneo 3-2. A fine stagione nella gara contro il Cagliari Calcio segna un gran gol, con un destro dai 30 metri che va a finire sotto l'incrocio dei pali.\nIl 19 giugno dello stesso anno viene rinnovata la compartecipazione tra Udinese e . L'8 agosto passa in prestito a titolo temporaneo al Padova. Esordisce l'11 agosto nell'incontro di Coppa Italia contro la Virtus Entella, segnando un gol.\nPescara, Livorno e ritorno al Pescara.\nIl 20 giugno 2014 la Juventus riscatta l'intero cartellino dall'Udinese per 1,5 milioni di euro, e il successivo 1\u00ba settembre lo cede in prestito al . Alla seconda di campionato esordisce contro la segnando il gol dell'1-1 su calcio di punizione. Si ripete alla settima giornata chiudendo la partita nel 4-0 casalingo contro la . Colleziona 38 presenze e 7 gol.\nIl 31 agosto 2015 passa in prestito al Livorno.\nDurante il mercato invernale della stessa stagione torna in prestito al Pescara.\nKrylya Sovetov Samara.\nNell'agosto del 2016 passa in prestito con diritto di riscatto al Krylya Sovetov Samara, trasferendosi cos\u00ec per la prima volta in carriera all'estero. Debutta il 26 agosto nella sconfitta interna control l'FK Ufa. Segna il suo primo gol con la sua nuova squadra il 20 novembre nella sfida esterna contro lo , realizzando la rete del momentaneo 1-0 nella partita che finir\u00e0 poi con il risultato di 3-1 a favore del club di San Pietroburgo. Nel corso del campionato si ripete in altre 4 marcature che tuttavia non basteranno al club dell'omonima cittadina del Volga ad evitare la retrocessione in seconda divisione giunta al penultimo posto, dopo 26 presenze e 5 reti fa ritorno alla Juventus.\nLegia Varsavia.\nNell'agosto del 2017 resta all'estero ma cambia campionato approdando al in Polonia firmando un contratto biennale. Con il club polacco fa il suo esordio il 26 luglio nell'andata del preliminare di Champions League esordendo cos\u00ec anche nella massima competizione europea contro l'Astana. Segna la sua prima rete in occasione dei quarti di finale della Coppa di Polonia contro il Bytovia Byt\u00f3w. Il 2 maggio 2018 vince la Coppa di Polonia, nella finale contro l'Arka Gdynia, che rappresenta, di fatto, il suo primo trofeo da professionista. Il 20 maggio, a seguito della vittoria del Legia contro il , conquista il primo titolo nazionale, rimanendo per tutti i novanta minuti in panchina.\nCampodarsego, Gubbio e Trento.\nRimasto svincolato, il 21 ottobre 2019 accetta di tornare vicino a casa, seppure in Serie D, accettando l'offerta dell'ambizioso club del Campodarsego.\nIl 21 agosto 2020 torna nei professionisti della terza serie firmando un contratto annuale per il Gubbio.\nResta in Umbria una sola stagione e l'anno successivo firma per il club neopromosso in Serie C del .\nNazionale.\nConta diverse presenze con le rappresentative azzurre. Con l'Under-16 partecip\u00f2 nel 2005 al \"Torneo Internazionale \"Europa unita\"\", giocando 4 incontri e realizzando 2 reti.\nTra il 2005 ed il 2006 vest\u00ec la maglia dell'Under-17 con cui esord\u00ec nel \"Torneo \"Pepsi Cup\"\"; disput\u00f2 poi le 3 gare della prima fase di qualificazione al Campionato europeo di calcio Under-17 del 2006, segnando contro Irlanda e Lettonia, e le 3 della fase di qualificazione \u00e9lite alla fine di marzo del 2006.\nCon l'Under-20 ha partecipato al Torneo Quattro Nazioni nel 2008.\nIl 25 marzo 2009 esordisce in Nazionale Under-21 nella partita amichevole -Italia (2-2).\nStatistiche.\n===Presenze e reti nei club=20 febbraio 2022.\""}
{"id": "2226398", "revid": "899609", "url": "https://it.wikipedia.org/wiki?curid=2226398", "title": "Premio Filosofico Castiglioncello", "text": ""}
{"id": "2226399", "revid": "15756", "url": "https://it.wikipedia.org/wiki?curid=2226399", "title": "Statistiche dell'acqua alta a Venezia", "text": "In questa pagina vengono illustrate le statistiche relative alle acque alte verificatesi a Venezia. I valori (salvo diverse indicazioni) comprendono il periodo dal 1872 in poi. In particolare, i valori dal 1872 al 1922 sono stati registrati dal Genio Civile e dal Magistrato alle Acque di Venezia e sono riferiti a vari mareografi (Arsenale, Santo Stefano e Punta della Salute); i dati dal 1923 al 1982 sono stati registrati dal mareografo di Punta della Salute da parte dell'Ufficio Idrografico del Magistrato alle Acque di Venezia (ora ISPRA - Servizio Laguna di Venezia); i dati dal 1983 in poi sono stati rilevati dal mareografo di Punta della Salute da parte del Centro Previsioni e Segnalazioni Maree del Comune di Venezia. A partire dal 3 ottobre 2020, con l'entrata in funzione del sistema MOSE, i valori di picco registrati presso il mareografo di Punta della Salute (utilizzati per queste statistiche) registrano il valore misurato in citt\u00e0, differente dal picco di marea effettivo misurato sulla piattaforma marina esterna alle barriere del MOSE.\nTutti i valori sono riferiti allo zero mareografico di Punta della Salute del 1897 e sono aggiornati al 31 dicembre 2019.\nDistribuzione annuale delle maree \u2265110 cm.\nLe maree che eguagliano o superano i 110\u00a0cm sullo zero mareografico di Punta della Salute sono convenzionalmente definite maree molto sostenute. Tale soglia inoltre \u00e8 quella generalmente utilizzata per i segnali d'allarme (i sistemi di segnalazione acustica e l'invio di sms agli utenti registrati vengono attivati usualmente quando si prevedono picchi di marea molto sostenuta o acque alte eccezionali). Infine tale soglia \u00e8 quella ufficialmente scelta (salvo revisioni) per l'entrata in funzione del sistema MOSE, una volta completato e operativo a regime: le maree sostenute saranno perci\u00f2 affrontate con interventi diversi, primo fra tutti il rialzo delle pavimentazioni. A partire dall'anno 2020, le statistiche riflettono l'effetto dovuto agli interventi del sistema MOSE.\n\"Frequenza annuale delle maree \u2265110cm\"\nFrequenza decennale delle maree \u2265110 cm.\nA partire dall'anno 2020, le statistiche riflettono l'effetto dovuto agli interventi del sistema MOSE.\n\"Frequenza decennale delle maree \u2265110 cm\"\nFrequenza decennale delle maree \u2265120 cm.\nLa soglia di 120\u00a0cm rappresenta il limite di percorribilit\u00e0 dei \"percorsi asciutti\" predisposti dal Comune di Venezia, che sono garantiti dalla pavimentazione (qualora pi\u00f9 alta di detta quota) o da \"passerelle\" posate all'occorrenza. Oltrepassato questo valore alcune passerelle vengono ritirate poich\u00e9 rischierebbero di galleggiare. A partire dall'anno 2020, le statistiche riflettono l'effetto dovuto agli interventi del sistema MOSE.\n\"Frequenza decennale delle maree \u2265120 cm\"\nFrequenza decennale delle maree \u2265140 cm.\nLe maree che eguagliano o superano quota 140\u00a0cm sono definite alte maree eccezionali. A partire dall'anno 2020, le statistiche riflettono l'effetto dovuto agli interventi del sistema MOSE.\n\"Frequenza decennale delle maree \u2265140 cm\"\nDistribuzione mensile delle maree \u2265110 cm.\nLe alte maree non hanno la stessa frequenza tutto l'anno: dal grafico si nota che circa il 75% delle maree che eguagliano o superano quota 110\u00a0cm si verificano nel periodo che va da ottobre a dicembre, con il picco nel mese di novembre. In luglio ed agosto non sono mai state registrate maree superiori a detta soglia, mentre l'unico caso verificatosi in giugno risale al 2002. A partire dall'anno 2020, le statistiche riflettono l'effetto dovuto agli interventi del sistema MOSE.\n\"Frequenza mensile delle maree \u2265110 cm\"\nInterventi annuali del sistema MOSE.\nLa tabella seguente \u00e8 ricavata dai dati dell'archivio storico del Centro Previsioni e Segnalazioni Maree del Comune di Venezia, che pubblica le statistiche annuali dei picchi di marea superiori agli 80cm registrando anche gli eventi in cui \u00e8 intervenuto il sistema MOSE.\n\"Numero di interventi annuali del sistema MOSE\""}
{"id": "2226400", "revid": "486946", "url": "https://it.wikipedia.org/wiki?curid=2226400", "title": "Premio Filosofico Castiglioncello-Costa degli Etruschi", "text": ""}
{"id": "2226401", "revid": "984922", "url": "https://it.wikipedia.org/wiki?curid=2226401", "title": "Sokuluk", "text": "Sokuluk (in dungani: \"\u0421\u043e\u0445\u045e\u043b\u045e\" ) \u00e8 una cittadina del Kirghizistan settentrionale, capoluogo del distretto omonimo."}
{"id": "2226408", "revid": "599013", "url": "https://it.wikipedia.org/wiki?curid=2226408", "title": "Marek Novotn\u00fd", "text": ""}
{"id": "2226409", "revid": "287204", "url": "https://it.wikipedia.org/wiki?curid=2226409", "title": "Marek Novotny", "text": ""}
{"id": "2226412", "revid": "729019", "url": "https://it.wikipedia.org/wiki?curid=2226412", "title": "Polizia militare del Paran\u00e1", "text": "La Polizia militare del Paran\u00e1 (PMPR) \u00e8 un corpo di gendarmeria, parte del sistema di pubblica sicurezza e di protezione sociale dello Stato del Paran\u00e1 in Brasile e forza ausiliare e di riserva dell'esercito brasiliano. I suoi membri sono designati come \"militari dello Stato federato\" (della federazione). La missione primaria della Polizia militare \u00e8 la prevenzione e il mantenimento della ordine pubblico nel Paran\u00e1.\nStoria.\nLa PMPR fu creata come una unit\u00e0 di cacciatori (fanteria leggera) nel 1854, sotto il nome di \"Forza di polizia\". Questa origine era dovuta alla necessit\u00e0 per l'Impero del Brasile di rafforzare l'esercito in situazioni di emergenza. Con la proclamazione della Repubblica, il paese adott\u00f2 una Costituzione sul modello statunitense, le Province furono trasformate in Stati con un elevato grado di autonomia e le forze di polizia furono convertite in gendarmerie regionali.\nLa polizia militare del Paran\u00e0 ha partecipato ad eventi molto importanti per la storia dello Stato, tra cui:\nQuesta situazione di emergenza per l'unit\u00e0 nazionale \u00e8 rimasto fino alla fine della seconda guerra mondiale, con la deposizione del dittatore Get\u00falio Vargas. Solo dal 1946 la polizia militare ha assunto l'attuale configurazione, una sorta di gendarmeria subordinata allo Stato della Federazione.\nOrganizzazione.\nLa PMPR \u00e8 organizzata in battaglioni, compagnie e plotoni. I battaglioni hanno sede nei principali centri urbani e le loro compagnie e plotoni sono dislocate, in base alla densit\u00e0 di popolazione, nelle citt\u00e0 vicine.\nLa Polizia Militare del Paran\u00e1 \u00e8 presente in tutte le citt\u00e0 dello Stato.\nBattaglioni di polizia militare\nUnit\u00e0 Speciali\nComandi amministrativi\nCorpo di pompieri.\nIl Corpo di pompieri (vigili del fuoco) del Paran\u00e1 fu creato nel 1912. I pompieri sono militarizzati come i Sapeurs-pompiers francesi, e incorporati nella struttura della PMPR. Un gruppamento \u00e8 l'equivalente di un battaglione, e un sottogruppamento \u00e8 equivalente a una compagnia. I gruppamenti e sottogruppamenti sono basati nei principali centri urbani. Nelle citt\u00e0 pi\u00f9 piccole la lotta contro il fuoco \u00e8 fatto da piccoli distaccamenti di pompieri volontari.\nUniformi.\nDal 1854 fino ai primi anni della Repubblica la PMPR utilizz\u00f2 il blu nelle loro uniformi. Nel 1912 fu adottato il colore cachi, che per tradizione \u00e8 ancora in uso oggi. I pompieri indossano le stesse uniformi della Polizia militare, aggiungendo i loro scudetti e insegne."}
{"id": "2226415", "revid": "742830", "url": "https://it.wikipedia.org/wiki?curid=2226415", "title": "Carismatico", "text": ""}
{"id": "2226419", "revid": "248115", "url": "https://it.wikipedia.org/wiki?curid=2226419", "title": "Estado Novo portoghese", "text": ""}
{"id": "2226420", "revid": "767487", "url": "https://it.wikipedia.org/wiki?curid=2226420", "title": "Aumsville", "text": "Aumsville \u00e8 una citt\u00e0 degli Stati Uniti d'America, nella Marion nello Stato dell'Oregon. Conta 3.300 abitanti."}
{"id": "2226421", "revid": "49022", "url": "https://it.wikipedia.org/wiki?curid=2226421", "title": "Libro delle invasioni", "text": ""}
{"id": "2226424", "revid": "72122844", "url": "https://it.wikipedia.org/wiki?curid=2226424", "title": "Logos (Macrembolite)", "text": "Logos \u00e8 un'opera dello scrittore bizantino Alessio Macrembolite. Scritta dopo il 1341, \u00e8 dedicata a Teodoro Patrikiotes, il padrone di Alessio, che era il pi\u00f9 importante esattore delle tasse del reggente e poi imperatore Giovanni VI Cantacuzeno (1347-1354)."}
{"id": "2226427", "revid": "15756", "url": "https://it.wikipedia.org/wiki?curid=2226427", "title": "Tat'jana Konstantinovna Romanova", "text": "Titolo nobiliare.\nIl 14 luglio 1886 l'imperatore Alessandro III di Russia modific\u00f2 la Legge della Casa Imperiale limitando la concessione del titolo di granduca e granduchessa ai soli figli e nipoti in linea maschile di un imperatore russo. I discendenti agnatici pi\u00f9 distanti avrebbero invece avuto il titolo di principe o principessa del sangue imperiale. Tat'jana, essendo una bisnipote di Nicola I del ramo Kostantinovi\u010d dei Romanov, era quindi, alla nascita, solamente una principessa che godeva del trattamento di \"Altezza\" invece che quello di \"Altezza Imperiale\".\nCondizioni di matrimonio.\nNella primavera del 1911 Tat'jana Konstantinovna venne fidanzata al principe Konstantin Bagration-Mukhrani (Tbilisi, 2 marzo 1889 \u2013 Jaros\u0142aw, 19 maggio 1915), georgiano di nascita, che serviva nel reggimento delle Guardie Imperiale russe, e che mor\u00ec nella Prima guerra mondiale. Ella fu la prima figlia di un Romanov che spos\u00f2 apertamente un uomo russo o un principe di una casa non regnante dal momento in cui la dinastia dei Romanov sal\u00ec al trono nel 1613. Suo padre, ansioso, chiese l'approvazione dello Zar e della Zarina; il 30 novembre 1910 egli annot\u00f2 in uno dei suoi diari che venne assicurato che \u00abnon avrebbero mai giudicato morganatico il suo matrimonio con un principe Bagration, perch\u00e9 questa Casa, come la Casa di Orl\u00e9ans, discende da una ex dinastia regnante\u00bb.\nIn precedenza le mogli morganatiche di granduchi Romanov erano state bandite dalla Russia assieme ai loro mariti caduti in disgrazia: fu questo il caso della contessa Sofia de Torby e del granduca Michail Michajlovi\u010d o della principessa Ol'ga Valerianovna Paley e del granduca Pavel Aleksandrovi\u010d. Le donne Romanov si erano spinte unicamente a sposarsi morganaticamente in segreto, mantenendo le loro relazioni come un segreto noto a tutti: gli esempi includono l'imperatrice Elisabetta e Aleksej Grigor'evi\u010d Razumovskij ed il secondo matrimonio della granduchessa Marija Nikolaevna con il conte Grigorij Stroganov.\nCiononostante, il matrimonio di Tat'jana era legalmente morganatico. Il suo fu infatti il primo matrimonio della dinastia ad essere contratto in vigenza della formale decisione dell'Imperatore di non accettare come dinastico qualunque matrimonio, anche del pi\u00f9 giovane Romanov \u2013 quelli che portavano solo il titolo di principe o principessa \u2013 con persone di sangue non reale. Secondo quanto contenuto in \"Always a Grand Duke\", i diari del 1933 del cognato di Nicola II, il granduca Aleksandr Michajlovi\u010d di Russia (pubblicati a New York da Farrar e Rinehart), la preoccupazione circa gli eventuali matrimoni di Romanov cadetti era molto sentita dai granduchi pi\u00f9 anziani. Aleksandr Michajlovi\u010d arriv\u00f2 a tentare un approccio con lo Zar al fine di rendere meno stringente il requisito per i possibili coniugi dinastici di \u00abpossedere rango corrispondente\u00bb, contenuto nell'articolo 188 della Legge Fondamentale (la cosiddetta legge paolina). Tale proposta fu per\u00f2 rigettata.\nI granduchi presentarono ufficialmente una petizione allo Zar attraverso una commissione presieduta dal granduca Nikolaj Nikolaevi\u010d Romanov, nella quale richiedevano che venisse riconosciuta una nuova forma di matrimoni dinastici; in particolare auspicavano che fosse permesso ai principi e principesse imperiali di sposare, con specifico consenso dell'Imperatore, persone di sangue non reale e che al contempo venisse riconosciuto alla discendenza il diritto di ereditare, eventualmente, il trono. La risposta di Nicola II venne formalmente trasmessa il 14 giugno 1911 nella forma di un memorandum da parte del Ministro Imperiale della Corte, il barone Vladimir Freedericksz:\nCome promesso in questo comunicato, lo Zar procedette a legalizzare i matrimoni, purch\u00e9 autorizzati, dei Romanov di rango inferiore a quello granducale con persone che difettavano del \u00abrango corrispondente\u00bb. Questi matrimoni erano stati invece proibiti, piuttosto che considerati morganatici, dall\"ukase\" 5\u00a0868 del 23 marzo 1889 di Alessandro III; l\"ukase\" 35\u00a0731/1\u00a0489, pubblicato l'11 agosto 1911, rettific\u00f2 quello del 1889 con le parole: \u00abD'ora innanzi nessun granduca o granduchessa potr\u00e0 contrarre matrimonio con una persona non possidente rango corrispondente, cio\u00e8 non appartenente ad una casa Reale o Regnante\u00bb.\nSia il decreto del 1889 che quello del 1911 furono delle aggiunte all'articolo 188 della Legge Paolina (ricodificato come l'articolo 63 dello Statuto della Famiglia Imperiale). La versione originale dello statuto recitava: \u00abUna persona della famiglia imperiale che abbia stretto un'alleanza matrimoniale con una persona di rango non corrispondente, e cio\u00e8 non appartenente ad una Casa Reale o Regnante, non pu\u00f2 cedere a tale persona, o a qualunque discendenza che possa derivare da un tale matrimonio, i diritti che appartengono ai Membri della famiglia imperiale\u00bb.\nL'articolo 36 venne mantenuto invariato: \u00abI figli nati da un matrimonio tra un membro della Famiglia Imperiale ed una persona di rango non corrispondente, cio\u00e8 non appartenente ad una Casa Reale o Regnate, non avranno diritto di successione al Trono\u00bb. Questo articolo quindi poteva essere appllicato per impedire ai figli di Tat'jana Konstantinovna di avanzare diritti successori.\nEssendo stato reso legale il matrimonio che era stato progettato per Tat'jana ella procedette a rinunciare ai suoi diritti dinastici, come richiesto; Nicola II riconobbe questa dichiarazione in un \"ukase\" del 9 febbraio 1914 diretto al Senato Imperiale: \u00abSua Altezza la Principessa Tatiana Konstantinovna ha presentato a Noi con Sua propria firma, una rinuncia al diritto di successione al Trono Imperiale di Tutte le Russie a Lei appartenente come membro della Casa Imperiale\u00bb. Contemporaneamente, in cambio della rinuncia ella ebbe il consenso dello Zar al matrimonio con il principe Bagration-Mukhrani\nTat'jana ed il suo Principe georgiano vennero infine sposati il 3 settembre 1911 nella tenuta del granduca Konstantin Konstantinovi\u010d a Pavlovsk. L'Imperatore presenzi\u00f2 alla cerimonia e, secondo una tradizione di famiglia poi ripresa dai figli della coppia, si dice che consigli\u00f2 allo sposo di firmare il registro matrimoniale come \"Principe Gruzinsky\", cio\u00e8 \"Principe di Georgia\". Questo atto fu probabilmente un cortese riconoscimento del fatto che, nonostante per tutto il secolo precedente i Bagration avevano avuto unicamente il rango nobiliare di \"knyaz\", principe (titolo piuttosto comune in Russia), storicamente i Mukhrani erano un ramo di una dinastia reale deposta che aveva governato su entrambi i lati del Caucaso per centinaia d'anni in pi\u00f9 dei Romanov. Cambiando la legge, garantendo un permesso senza precedenti per il matrimonio e partecipandovi personalmente, Nicola II stava infatti riconoscendo questo avvenimento non come un atto di ribellione e nemmeno di disgrazia per i Romanov. In ogni caso la sua approvazione era condizionata dal fatto che il matrimonio era comunque ritenuto legalmente morganatico, riflettendo lo \"status\" non dinastico che i Bagration-Mukhrani detenevano nella Russia del 1911.\nLo stesso giorno, lo Zar pubblic\u00f2 un altro \"ukase\" (numero 35\u00a0766): \u00abPer concessione Nostra e del Granduca Konstantin Konstantinovi\u010d e della Granduchessa Elizaveta Mavrikievna, ha avuto luogo il ventiquattresimo giorno di Agosto [vecchio calendario] il matrimonio della Figlia delle Loro Altezze Imperiali, Sua Altezza la Principessa Tat'jana Konstantinovna, con il Principe Konstantin Bagration-Mukhrani. In conseguenza di questo ordino: alla Principessa Tat'jana Konstantinovna di mantenere il titolo di Altezza e d'ora in poi portare il nome di Sua Altezza la Principessa Tat'jana Konstantinovna Principessa Bagration-Mukhrani [...]\u00bb\nVita matura.\nTat'jana Konstantinova ed il principe Konstantin Aleksandrovi\u010d ebbero due figli:\nDopo lo scoppio della Prima Guerra Mondiale, Konstantin si iscrisse nelle forze armate russe e venne ucciso durante un'azione militare nel 1915; anche il fratello Oleg era stato ferito in battaglia ed in seguito mor\u00ec, il 29 settembre 1914, nell'ospedale Vitebsk, a Vilnius. Altri tre fratelli (Ivan, Konstantin e Igor) vennero uccisi dai bolscevichi nel 1918.\nSi dice che durante la vedovanza Tat'jana Konstantinovna si affezion\u00f2 in modo particolare allo zio, il granduca Dmitrij Konstantinovi\u010d; dopo la rivoluzione di febbraio soggiorn\u00f2 con lui nel suo palazzo, dove ella si innamor\u00f2 del suo aiutante di campo, Aleksandr Vassilievi\u010d Korochenzov (17 agosto 1877 \u2013 6 febbraio 1922). Su pressione dello zio ella lasci\u00f2 la Russia assieme ai figli e a Korochenzov; essi furono abbastanza fortunati da riuscire a fuggire, mentre il Granduca venne giustiziato a San Pietroburgo nel gennaio 1919.\nTat'jana Konstantinova e Korochenzov si recarono inizialmente in Romania ed in seguito in Svizzera; nel novembre del 1921 si sposarono a Ginevra. Non pi\u00f9 tardi di tre anni dopo Tat'jana rimase vedova per la seconda volta, alla morte di Aleksandr a Losanna. Tat'jana crebbe i suoi figli da sola e, una volta che entrambi furono adulti e cresciuti, prese i voti. Il 28 agosto 1979 mor\u00ec come Madre Tamara (chiamata cos\u00ec in onore di Tamara, regina medioevale della Georgia e antenata del Principe Bagration-Mukhrani), badessa del convento ortodosso della Chiesa di Maria Maddalena presso il Monte degli Ulivi, a Gerusalemme.\nImplicazioni del matrimonio per le pretese di successione.\nNei dibattiti post-monarchici su quale dei Romanov potesse avanzare le pretese pi\u00f9 fondate sul trono russo alla luce della legge dinastica, il matrimonio di Tat'jana Konstantinovna \u00e8 stato spesso citato a riprova delle richieste di pretendenti rivali. Alcuni citano come una prova il fatto che il matrimonio con un membro della famiglia Bagration non possa essere considerato pi\u00f9 \"eguale\" che non uno con un qualunque altro principe della nobilt\u00e0 russa; ne derivava che il matrimonio fosse morganatico, dal momento che la Principessa aveva ottenuto il consenso imperiale unicamente in conseguenza della rinuncia ai suoi diritti successori.\nBasandosi su questa argomentazione Maria Vladimirovna Romanova ed il figlio, Georgij Michailovi\u010d, non possono essere in alcun modo i legittimi eredi del trono in quanto la madre di Maria Vladimirovna \u00e8 la principessa Leonida Bagration-Mukhrani, appartenente alla stessa famiglia cui era stato in precedenza permesso di sposarsi con i Romanov solamente in termini morganatici. Una confutazione che \u00e8 stata spesso avanzata \u00e8 quella che il caso della famiglia Bagration rientra nella stessa \"area grigia\" del matrimonio, avvenuto nel 1856, della granduchessa Marija Nikolaevna con il duca Massimiliano di Leuchtenberg, che non era un membro di una \u00abcasa reale o regnante\u00bb, nonostante le storiche parentele reali del casato; in quel caso l'imperatore Nicola I esercit\u00f2 la sua autorit\u00e0 per legiferare in favore della dinasticit\u00e0 del duca Massimiliano ai fini matrimoniali.\nAltri monarchici ritengono invece che le circostanze del matrimonio della principessa Tat'jana Konstantinovna confermano le pretese al trono di Maria Vladimirovna per due motivi. Innanzitutto considerano il fatto che l'accoglimento della rinuncia ai diritti successori di Tat'jana da parte di Nicola II evidenzia il fatto che questi esistevano, nonostante il fatto che la madre di lei fosse luterana e non si fosse mai convertita alla fede ortodossa; in alcuni casi questa condizione era stata infatti considerata come un prerequisito per i pretendenti al trono. D'altronde bisogna per\u00f2 considerare che l'articolo 185 della Legge Paolina \u00e8 esplicito: \u00abIl matrimonio di un membro maschile della Casa Imperiale che possa salire al Trono con una persona di un'altra fede potrebbe non avere luogo finch\u00e9 questa non abbracci l'Ortodossia\u00bb. Basandosi su questo alcuni ritengono che Maria Vladimirovna non possa avere diritti alla successione perch\u00e9 il suo nonno paterno il granduca Kirill Vladimirovi\u010d si era sposato con la principessa Vittoria Melita di Sassonia-Coburgo-Gotha quando questa era protestante, e non si era ancora convertita all'ortodossia.\nLa seconda argomentazione rilevante in favore di Maria Vladimirovna \u00e8 quella che il mandato di rinuncia di Tat'jana Konstantinovna prova il fatto che ai principi Romanov era richiesto di sposarsi tra pari per poter trasmettere i diritti di successione ai loro discendenti. Questa interpretazione era per\u00f2 stata negata da Nicola Romanovi\u010d Romanov, presidente dell'Associazione della Famiglia Romanov, in un'intervista concessa alla rivista sui reali \"Poin de Vue\", pubblicata il 14 febbraio 1991; egli afferm\u00f2 che: \u00abPrendiamo l'esempio della principessa Tatiana che, nel 1911, spos\u00f2 un principe di una grande famiglia della Georgia, ma che non era regnante. Prima di dare la propria autorizzazione, lo Zar Nicola richiese che la principessa rinunciasse preventivamente ai suoi diritti di successione. La questione \u00e8 molto importante dal momento che, bench\u00e9 la madre fosse luterana, la principessa rinunci\u00f2 ad essi solo a causa del matrimonio, mentre esisteva una legge la quale prescriveva che un bambino nato da un matrimonio non Ortodosso non avesse diritti di successione alla carica di zar. Ciononostante, Nicola II richiese la sua rinuncia\u00bb.\nLa contro-argomentazione \u00e8 stata quella che la lettera dell\"'ukase\" dell'agosto 1911, il quale restringeva il bando del matrimonio morganatici ai granduchi, non menzionava i principi imperiale, cosicch\u00e9 non venne data piena efficacia legale al memorandum del barone Vladimir Freedericksz."}
{"id": "2226431", "revid": "19933", "url": "https://it.wikipedia.org/wiki?curid=2226431", "title": "Inglourious Basterds", "text": ""}
{"id": "2226433", "revid": "287204", "url": "https://it.wikipedia.org/wiki?curid=2226433", "title": "National Museum of Naval Aviation", "text": "Il National Museum of Naval Aviation \u00e8 un museo aeronautico situato a Pensacola, in Florida (Stati Uniti) ed \u00e8 il museo ufficiale della componente aerea della United States Navy. Nelle sue sale sono esposti aerei ed elicotteri che hanno segnato l'evoluzione tecnologica dell'arma, tra cui esemplari unici come il Curtiss F9C Sparrowhawk, raro esempio di caccia parassita ed unico ad essere stato progettato per un uso esclusivo imbarcato su un dirigibile.\nAttualmente risulta essere la pi\u00f9 grande struttura museale dedicata all'aviazione di marina a livello mondiale ed uno dei musei pi\u00f9 visitati della Florida\nStoria.\nCome suggerisce il nome, il National Museum of Naval Aviation \u00e8 incentrato sulla storia, sullo sviluppo ed sui mezzi utilizzati dall'aviazione navale statunitense includendo la U.S. Navy, lo U.S. Marine Corps e la U.S. Coast Guard. Bench\u00e9 i velivoli fossero stati assegnati alla base per preservarli gi\u00e0 dal periodo interbellico, l'US Navy sent\u00ec la necessit\u00e0 di raggruppare gli aerei preservati, molti dei quali all'aperto, e agli inizi degli anni Sessanta decise di riunirli presso la Naval Air Station di Pensacola, inaugurata nel 1914, considerata la culla dell'aviazione imbarcata americana. Ricorrendo a finanziamenti privati venne costruito l'edificio principale del museo, che fu aperto al pubblico nel 1962.\nSpazio espositivo.\nNel suo spazio espositivo sono ben 150 gli esemplari visibili tra gli aerei ed i veicoli spaziali tra i quali quattro Douglas A-4 Skyhawk della pattuglia acrobatica della U.S. Navy Blue Angels (i \"Blue Angels\" sono basati presso la NAS Pensacola), il Curtis NC-4 (il primo aereo che ha attraversato l'oceano Atlantico), elicotteri della U.S. Coast Guard, biplani, una K-47 gondola di controllo e la pinna caudale del dirigibile K-47, l'aereo da addestramento con il quale l'ex-presidente degli Stati Uniti d'America George H. W. Bush venne addestrato al pilotaggio, ed il Lockheed S-3 Viking utilizzato per trasportare l'ex presidente George W. Bush alla portaerei USS \"Abraham Lincoln\" nel 2003 (\"vedi anche\" Navy One). Questi mezzi aerei storici sono in esposizione sia all'interno della struttura museale, della superficie di 300\u00a0000 ft\u00b2 (30\u00a0000 m\u00b2), che nello spazio esterno alla struttura che consta di 37 acri.\nPeriodo di apertura.\nIl museo \u00e8 visitabile dalle 09:00 alle 17:00 tutti i giorni dell'anno tranne il Giorno del Ringraziamento, il 25 dicembre per la festivit\u00e0 natalizia ed il 1\u00ba gennaio. Sia il parcheggio che l'ingresso al museo sono gratuiti, tuttavia \u00e8 possibile fare una donazione spontanea. Al contrario, alcune mostre organizzate all'interno del museo e le attivit\u00e0 legate al teatro ed alle proiezioni IMAX, hanno una tariffa di ingresso.\nAttivit\u00e0 correlate.\nOltre alla mostra, il museo gestisce un IMAX theatre, un negozio specializzato in cui \u00e8 possibile acquistare materiale bibliografico, gadget e merchandising, ed un centro di ristorazione dotato di caffetteria.\nInoltre il museo \u00e8 sede della National Flight Academy (Accademia Nazionale di volo) e, in collaborazione con i distretti scolastici di Escambia e Santa Rosa, di un corso di approfondimento settimanale indirizzato agli studenti dal 7th (settimo) al 12th (dodicesimo) grade (grado) per l'apprendimento e l'importanza della conoscenza di materie scientifiche e della matematica per la carriera nel settore aerospaziale. L'Accademia ha recentemente pianificato l'espansione della struttura di ulteriori 245\u00a0000\u00a0ft\u00b2 (32\u00a0800 m\u00b2) per realizzare nuove aule didattiche ed un dormitorio atti ad ospitare gli studenti durante il loro soggiorno.\nSempre che le condizioni atmosferiche lo permettano, sono previste inoltre dimostrazioni da parte della pattuglia acrobatica Blue Angels tutti i marted\u00ec e mercoled\u00ec mattina nel periodo tra marzo e novembre, integrate nell'attivit\u00e0 di allenamento. Un calendario di massima pu\u00f2 essere consultato presso il sito ufficiale della pattuglia acrobatica. Il museo \u00e8 provvisto di un'area di visualizzazione per i visitatori che permette di poter vedere il team all'opera durante la pratica delle figure acrobatiche. Successivamente i componenti della pattuglia acrobatica sono disponibili per rispondere alle domande a loro poste e per firmare autografi.\nIl capitano in pensione della U.S. Navy Robert L. Rasmussen \u00e8 l'attuale direttore del museo che, dotato di buone qualit\u00e0 artistiche, ha scolpito molte delle statue e realizzato molti dei dipinti ad olio ed acquerelli esposti nelle sale del museo."}
{"id": "2226436", "revid": "51535", "url": "https://it.wikipedia.org/wiki?curid=2226436", "title": "Capitan Falcon", "text": ""}
{"id": "2226437", "revid": "287204", "url": "https://it.wikipedia.org/wiki?curid=2226437", "title": "Aurora (Oregon)", "text": "Aurora \u00e8 un comune degli Stati Uniti d'America, nella contea di Marion nello Stato dell'Oregon."}
{"id": "2226438", "revid": "110157", "url": "https://it.wikipedia.org/wiki?curid=2226438", "title": "Icona della madre di Dio", "text": "Icona della madre di Dio \u00e8 la seconda opera religiosa dello scrittore bizantino Alessio Macrembolite e fu scritta prima del 1340.\nDescrizione.\nLa prima opera religiosa trattata da Alessio fu \"elogio della vita monastica\". Nella prima opera, Alessio confessa che vorrebbe essere monaco ma non pu\u00f2, in questa seconda opera, Alessio fa una critica verso la vita monastica. Da quest'opera sappiamo anche che Alessio si spos\u00f2 e da questo matrimonio ebbe dei figli, infatti in questa opera prega per loro."}
{"id": "2226439", "revid": "19933", "url": "https://it.wikipedia.org/wiki?curid=2226439", "title": "Roger e io", "text": ""}
{"id": "2226441", "revid": "984922", "url": "https://it.wikipedia.org/wiki?curid=2226441", "title": "Donald (Oregon)", "text": "Donald \u00e8 una citt\u00e0 degli Stati Uniti d'America, nella Marion nello Stato dell'Oregon. Conta 608 abitanti."}
{"id": "2226444", "revid": "767487", "url": "https://it.wikipedia.org/wiki?curid=2226444", "title": "Gervais (Oregon)", "text": "Gervais \u00e8 una citt\u00e0 degli Stati Uniti d'America, nella contea di Marion nello Stato dell'Oregon. Conta 2.250 abitanti."}
{"id": "2226449", "revid": "767487", "url": "https://it.wikipedia.org/wiki?curid=2226449", "title": "Hubbard (Oregon)", "text": "Hubbard \u00e8 una citt\u00e0 degli Stati Uniti d'America, nella Contea di Marion nello Stato dell'Oregon. Conta 2.250 abitanti."}
{"id": "2226452", "revid": "767487", "url": "https://it.wikipedia.org/wiki?curid=2226452", "title": "Idanha", "text": "Idanha \u00e8 una citt\u00e0 degli Stati Uniti d'America, nella contea di Marion nello Stato dell'Oregon. Conta 2326 abitanti."}
{"id": "2226454", "revid": "547034", "url": "https://it.wikipedia.org/wiki?curid=2226454", "title": "Jefferson (Oregon)", "text": "Jefferson \u00e8 una citt\u00e0 degli Stati Uniti d'America, nella contea di Marion nello Stato dell'Oregon. Conta 3.098 abitanti.\nStoria.\nJefferson, inizialmente nota come Conser's Ferry, fu non-ufficialmente fondata nel 1851. \u00c8 situata sulla sponda nord del fiume Santiam, un miglio al di sotto del punto in cui si incontrano la foce nord e la foce sud del fiume, e nove miglia al di sopra della confluenza con il fiume Willamette.\nQuando Jacob Conser si trasfer\u00ec in quella che \u00e8 l'attuale Jefferson, l'unica via di comunicazione che attraversava l'area era la starda per carovane che portava a Santiam City, una comunit\u00e0 che nel 1861 sar\u00e0 completamente spazzata via da un'inondazione. \nConser costru\u00ec il suo traghetto per poter navigare il Santiam nel 1851. Successivamente si occup\u00f2 di costruire a Jefferson anche una segheria, un centro per l'istruzione e un mulino. \nJacob Conser divent\u00f2 prima un legislatore dello stato e successivamente un noto giudice della Contea di Marion.\nNel 1854 Conser costru\u00ec la Conser House, che fungeva sia da sua personale abitazione che da hotel. Numerosi notabili vi soggiornarono, inclusi il Generale Phil Sheridan e Ben Holiday, un noto costruttore di ferrovie. Successivamente la Conser House divenne la sede del Municipio di Jefferson; oggi \u00e8 presente nel registro nazionale degli edifici storici e ospita la biblioteca pubblica di Jefferson. \nCollegamenti esterni.\nSito Ufficiale"}
{"id": "2226455", "revid": "729019", "url": "https://it.wikipedia.org/wiki?curid=2226455", "title": "Akalla (metropolitana di Stoccolma)", "text": "Akalla \u00e8 una stazione della metropolitana di Stoccolma.\nSituata nell'omonima area, Akalla \u00e8 il capolinea settentrionale della linea blu \"T11\". Si tratta della stazione ubicata pi\u00f9 a nord di tutta la rete metroviaria locale. Sul tracciato, la fermata successiva \u00e8 quella di Husby.\nL'apertura ufficiale della stazione \u00e8 avvenuta il 5 giugno 1977, lo stesso giorno in cui fu inaugurato il tratto da Hallonbergen fino ad Akalla.\nLa fermata dispone di due biglietterie e due binari sotterranei, i quali sono collocati a circa 20 metri sotto il livello del suolo. Progettata dagli architetti Michael Granit e Per H. Reimers, la stazione presenta degli interni decorati dall'artista Birgit St\u00e5hl-Nyberg, con ceramiche che ritraggono momenti di vita quotidiana, come lavoro e tempo libero, con l'ocra utilizzato come colore dominante.\nDurante un normale giorno lavorativo vi transitano in media circa 5.400 persone. L'altro capolinea, quello di Kungstr\u00e4dg\u00e5rden, \u00e8 da qui distante circa 17,9 chilometri."}
{"id": "2226457", "revid": "110157", "url": "https://it.wikipedia.org/wiki?curid=2226457", "title": "Elogio della vita monastica", "text": "Elogio della vita monastica, scritta prima del 1340, \u00e8 la prima opera teologica dello scrittore bizantino Alessio Macrembolite.\nGrazie a quest'opera siamo sicuri che Alessio Macrembolite non fu mai un monaco, infatti egli rimpiange di non poter avere una vita spirituale come quella dei monaci. Stranamente Alessio nella sua seconda opera teologica \"Icona della madre di Dio\", \u00e8 critico verso la vita monastica."}
{"id": "2226458", "revid": "1788047", "url": "https://it.wikipedia.org/wiki?curid=2226458", "title": "I vecchi marinai", "text": "I vecchi marinai \u00e8 un racconto lungo dell'autore brasiliano Jorge Amado, membro della Accademia di Lettere Brasiliana, pubblicato nel 1961. In Italia \u00e8 uscito anche col titolo Le controverse avventure del Comandante Vasco Moscoso Arag\u00e3o, Capitano di lungo corso nel libro \"Due storie del porto di Bahia.\"\nTrama.\nArriva a Periperi un certo Vasco Moscoso Arag\u00e3o, capitano di lungo corso. Con le sue storie di mare, porti lontani e esotici e donne egualmente esotiche e sensuali, coinvolge la cittadina di villeggianti e pensionati, ma Chico Pacheco, invidioso del comandante, non gli crede, e pensa che sia un fanfarone, dopo alcune indagini svolte a Bahia, Chico torna con la sua versione dei fatti: Vasco \u00e8 solo un ricco commerciante che in giovent\u00f9 fece la vita \"bohemienne\" con un gruppo di amici, che ottenne il titolo di comandante solo per soddisfare il suo desiderio di possedere un titolo e non essere pi\u00f9 semplicemente \"sig. Vasco\". Gli amici di Vasco riescono a procurargli il titolo di \"Capitano di lungo corso\" con il grado di \"Comandante\" e in pi\u00f9 anche una medaglia, il tutto ottenuto illecitamente. Vasco si immedesima talmente nella sua figura di \"Comandante\" che inizia a indossare divise da ufficiale completa di medaglia, fuma la pipa, e colleziona oggetti marittimi. Nella vecchiaia si trasferisce a Periperi.\nOra le due versioni, quella del Comandante e quella del Chico Pacheco dividono la cittadina, chi crede ferventemente nel Comandante e che lo crede un fanfarone bugiardo.\nPer dipanare la questione il fato porta Vasco Moscoso a \"comandare\" una nave da Bahia a Bel\u00e9m fermandosi in vari porti lungo la costa.\nIl Comandante accetta anche per dimostrare ai suoi amici di Periperi che lui \u00e8 un vero Capitano di lungo corso.\nIl viaggio si svolge regolarmente, Vasco infatti lascia la guida della nave al secondo. Ma all'arrivo a Belem nello stato di Par\u00e0, il secondo vuole burlarsi del Comandante chiedendogli con quante gomene devono fissare la nave al porto dicendogli che \u00e8 una tradizione marittima che \u00e8 sempre il comandante a decidere come ormeggiare la nave. Indeciso Il comandante dice \"tutte\" e si scatenano le risate sulla nave, nel porto e in tutta Belem. Vasco si accorge di aver commesso un errore di essere diventato lo zimbello della nave e di Belem. Si rifugia in una pensione infima dove si ubriaca di cacha\u00e7a e si addormenta profondamente, amareggiato e deluso. Ma quella notte sulla citt\u00e0 di Belem si scatena l'uragano pi\u00f9 violento che si sia mai visto, case scoperchiate, morti, piantagioni distrutte e il porto in rovina. Tutte le navi in sfacelo o alla deriva tranne la nave del Comandante Vasco Moscoso Arag\u00e3o, intatta e inamovibile, precisamente come era stata ormeggiata dal suo capitano.\nE questo \u00e8 l'explicit geniale del racconto: il Comandante torna vittorioso a Periperi, onorato da premi e acclamato da tutti i giornali, i cittadini che lo diffamavano erano ora i suoi fans pi\u00f9 accaniti. Il sogno pu\u00f2 continuare."}
{"id": "2226463", "revid": "643662", "url": "https://it.wikipedia.org/wiki?curid=2226463", "title": "Percezione del rischio di mercato", "text": "La percezione del rischio di mercato \u00e8 la percezione, fondata o infondata, che hanno gli investitori sull'andamento futuro dei mercati.\nQuando si verifica una crisi finanziaria, aumenta l'incertezza che, a sua volta, genera emotivit\u00e0 e quindi comportamenti irrazionali.\nL'esperienza mostra che, nelle fasi di caduta delle quotazioni di mercato, l'incertezza si traduce anche in oscillazioni giornaliere pi\u00f9 ampie delle quotazioni dei titoli. L'ampiezza di queste oscillazioni \u00e8 la volatilit\u00e0 e rappresenta la pi\u00f9 comune misura del rischio di mercato. \nQuando prevalgono le vendite il rischio percepito dagli investitori \u00e8 alto e, viceversa, quando prevalgono gli acquisti il rischio percepito \u00e8 basso. Infatti, al contrario di quanto avviene in fasi di crisi, nelle bolle finanziarie la volatilit\u00e0 appare molto bassa. La spiegazione \u00e8 che, quando le quotazioni di un mercato crescono oltre ogni ragionevole misura, \u00e8 perch\u00e9 tutti si sentono sicuri e fanno la stessa cosa: comprano (e comprando alimentano la bolla, dando origine a valutazioni non giustificabili sotto il profilo economico-finanziario).\nLa percezione del rischio da parte degli operatori, \u00e8 diversa nelle fasi di salita dei mercati rispetto alle fasi di discesa o di crollo dei mercati. Nelle fasi di crescita la volatilit\u00e0 infatti diminuisce e in quelle di discesa sale."}
{"id": "2226470", "revid": "14691", "url": "https://it.wikipedia.org/wiki?curid=2226470", "title": "Still Life (fotografia)", "text": ""}
{"id": "2226472", "revid": "123823986", "url": "https://it.wikipedia.org/wiki?curid=2226472", "title": "Duccio Giordano", "text": "Biografia.\n\u00c8 laureato in Scienze Politiche, si \u00e8 inoltre diplomato al \"Centro Sperimentale di Cinematografia\" e alla \"New York Film Academy\". Debutta in teatro nel 1993, per poi intraprendere la carriera anche in campo cinematografico e televisivo.\nNel 2012 scrive e dirige il cortometraggio \"Svegliati\", di cui \u00e8 protagonista con Anita Kravos, prodotto da Gianfrancesco Lazotti."}
{"id": "2226474", "revid": "120203844", "url": "https://it.wikipedia.org/wiki?curid=2226474", "title": "Episodi di The Big Bang Theory (prima stagione)", "text": "La prima stagione della sitcom The Big Bang Theory \u00e8 stata trasmessa dal 24 settembre 2007 al 19 maggio 2008 dal network statunitense CBS.\nIn Italia, la prima stagione \u00e8 stata trasmessa in prima visione assoluta dal 19 gennaio al 29 agosto 2008 su Steel, canale pay TV della piattaforma Mediaset Premium. In chiaro, la prima stagione \u00e8 stata trasmessa dal 20 settembre al 12 ottobre 2010 su Italia 1.\nPilota.\nTrama.\nDopo una visita senza successo alla banca del seme per geni, Leonard e Sheldon tornano a casa e fanno la conoscenza di Penny, la loro nuova vicina, che si \u00e8 trasferita dall'altra parte del pianerottolo. Leonard diventa immediatamente interessato a lei, mentre Sheldon pensa che il suo amico stia inseguendo un sogno che non potr\u00e0 mai realizzare. Pi\u00f9 tardi Leonard invita Penny nel suo appartamento (condiviso con Sheldon), dove incontra i loro amici Howard, un aspirante playboy che vive ancora con la madre, e Raj, cos\u00ec timido che non riesce a parlare alle donne. Leonard \u00e8 cos\u00ec infatuato di Penny che, dopo averle lasciato usare la doccia, accetta di andare a recuperare la sua TV dal suo ex fidanzato Kurt. Tuttavia, la superiorit\u00e0 fisica di Kurt sovrasta il QI 360 combinato di Leonard e Sheldon, che ritornano a mani vuote e senza pantaloni. Sentendosi male per loro, Penny si offre di portare i ragazzi a cena, in quello che \u00e8 l'inizio di una nuova amicizia.\nL'ipotesi del cervellone.\nTrama.\nQuando Sheldon e Leonard vanno da Penny a consegnarle un pacco di mobili componibili, Sheldon rimane profondamente turbato nel vedere quanto appaia disordinato e disorganizzato l'appartamento della ragazza. Pi\u00f9 tardi quella notte, mentre Penny sta dormendo, Sheldon si intrufola nel suo appartamento per pulirlo e riordinarlo; Leonard lo scopre e a malincuore lo aiuta. La mattina successiva Penny realizza quello che \u00e8 successo e si arrabbia, Sheldon prova a scusarsi con lei ma senza successo. Pi\u00f9 tardi Penny incontra Raj e chiacchiera con lui, rendendosi conto che i ragazzi stavano solo cercando di aiutarla. Leonard si scusa con Penny, spingendola ad abbracciarlo e perdonarlo.\nIl corollario del gatto.\nTrama.\nQuando Leonard vede Penny baciare un ragazzo davanti alla porta di casa, rimane distrutto pensando che lei l'abbia \"rifiutato\". I ragazzi lo convincono a chiedere a qualche collega di uscire, cos\u00ec ci prova con la collega scienziata Leslie Winkle che lo scarica. Mentre Leonard cade sempre pi\u00f9 in depressione, al punto di pensare di comprare un gatto, Sheldon gli fa presente che non \u00e8 stato effettivamente scaricato da Penny, visto che non le ha mai chiesto di uscire. Leonard \u00e8 d'accordo e prontamente chiede a Penny di andare a cena fuori, ma lei interpreta il suo invito pensando di uscire con tutti i ragazzi. Leonard mantiene l'appuntamento e si inventa delle scuse per spiegare perch\u00e9 gli altri erano assenti. Penny dice a Leonard che l'uomo che aveva visto non \u00e8 il suo ragazzo, ma lei ha l'abitudine di avere dei weekend di sesso occasionale per superare le relazioni andate male. Eccitato, Leonard inizia ad essere pi\u00f9 sicuro ma, dopo essersi accidentalmente fatto male, Penny lo riporta a casa. Alla fine Leonard non riesce a rivelarle i suoi veri sentimenti per lei, anche se lei lo sospetta.\nL'effetto del pesce fluorescente.\nTrama.\nSheldon viene licenziato dal suo lavoro di fisico all'universit\u00e0 per aver insultato il suo nuovo capo, il dr. Gablehauser. Questo fatto lo getta in una spirale discendente di depressione a cui Leonard cerca di rimediare chiamando la madre di Sheldon, Mary. Quando arriva in visita, i ragazzi si rendono conto che \u00e8 completamente l'opposto di quello che si aspettavano: una persona dolce, coi piedi per terra e una devota cristiana. Mary costringe il figlio a scusarsi e cos\u00ec Sheldon, dopo che sua madre flirta col dr. Gablehauser, riottiene il suo posto di lavoro: alla fine Sheldon chiede infantilmente alla madre: \u00abIl dr. Gablehauser sar\u00e0 il mio nuovo pap\u00e0?\u00bb.\nIl postulato dell'hamburger.\nTrama.\nMentre stanno mangiando alla Fabbrica del Cheesecake, il ristorante dove lavora Penny, i ragazzi si imbattono in Leslie Winkle, che chiede a Leonard se vuole suonare nel suo quartetto d'archi, avendo bisogno di un nuovo violoncellista. Pi\u00f9 tardi, dopo aver provato a casa di Leonard, lui e Leslie vanno a letto insieme. Nel frattempo Sheldon \u00e8 a disagio sul da farsi dopo aver scoperto che Leslie ha dormito con Leonard. Penny si congratula con Leonard, e lui cerca di capire cosa lei intenda. Alla fine Leonard decide di voler intraprendere una relazione con Leslie, ma lei gli risponde che non \u00e8 interessata a un rapporto stabile, e che l'ha \"usato\" solo per soddisfare il suo desiderio sessuale.\nIl paradigma della Terra di Mezzo.\nTrama.\nPenny invita i ragazzi alla sua festa di Halloween. Alla festa i ragazzi hanno qualche problema a socializzare; ad esempio Sheldon non riesce a spiegare che il suo costume rappresenti l'effetto Doppler, mentre Raj non riesce a parlare alle donne. Pi\u00f9 tardi l'ex ragazzo di Penny, Kurt, arriva e affronta Leonard, costringendolo ad andarsene. La ragazza va da Leonard e si scusa; un po' ubriaca e al tempo stesso triste, bacia Leonard prima di tornare alla festa. Nel frattempo Howard perde di vista Raj, che torna a casa e finisce per andare a letto con una ragazza che ha incontrato alla festa.\nIl paradosso del raviolo a vapore.\nTrama.\nUn'amica promiscua di Penny, Christy, arriva in citt\u00e0 e Howard ci prova con lei. Senza di lui, Penny prende il suo posto in una partita a \"Halo 3\", causando grande disagio in Sheldon, perch\u00e9 la ragazza gioca benissimo. Intanto Howard invita Christy a vivere da lui (e sua madre) e questa relazione si prende cos\u00ec tutto il suo tempo. Sheldon \u00e8 sconvolto per la mancanza di un quarto membro nel gruppo, e lo \u00e8 ancor di pi\u00f9 quando invita nuovamente Penny a giocare a Halo ma lei declina l'offerta per andare a ballare. Pensando che stiano cadendo a pezzi come gruppo, i ragazzi vanno a parlare con Howard e, quando arrivano a casa sua, sentono Christy litigare con la madre di Howard e poi andarsene. Quindi Howard, di nuovo solo, ritorna dai suoi amici a giocare a \"Halo\".\nL'esperimento del cocktail.\nTrama.\nRaj presenta i suoi genitori (collegati via webcam) ai suoi amici, ma viene sopraffatto scoprendo che i genitori cercano di organizzare un appuntamento al buio con una sua amica d'infanzia, sapendo che non riesce a parlare con le donne. Nel frattempo Penny inizia a lavorare anche come barista per guadagnare qualcosa in pi\u00f9. Mentre prova a preparare dei cocktail, i ragazzi scoprono che dopo un paio di drink Raj riesce effettivamente a parlare con le donne, e tutti insieme decidono che l'appuntamento sar\u00e0 al ristorante dove lavora Penny, cos\u00ec lei e gli altri potranno tenerlo d'occhio. Tuttavia il comportamento di Raj diventa man mano sgradevole, e alla fine la ragazza va via con Sheldon. Di ritorno dal ristorante Raj cerca di spiegare ai genitori quello che \u00e8 successo e d\u00e0 tutta la colpa a Sheldon, ma quando quest'ultimo fa notare che fosse ubriaco e maleducato, i genitori rivolgono tutta la loro rabbia sul figlio.\nLa polarizzazione di Cooper e Hofstadter.\nTrama.\nLeonard trova nel cestino una lettera nella quale c'\u00e8 scritto che lui e Sheldon erano stati invitati a una conferenza di fisici per presentare alcune ricerche che avevano fatto insieme. Sheldon rifiuta di partecipare e allora Leonard risponde che parteciper\u00e0 da solo. Tra i due si crea uno strappo che Penny cercher\u00e0 di riparare, peggiorando per\u00f2 la situazione. Alla conferenza Sheldon appare tra il pubblico e litiga animatamente con Leonard. I due finiscono per arrivare alle mani mentre Howard riprende la scena col cellulare e carica il video su YouTube.\nLa decadenza di Loobenfeld.\nTrama.\nPenny ottiene una parte in un musical ma, sapendo quanto sia stonata, Leonard mente per evitare di andarla a vedere per non ferire i suoi sentimenti. Sheldon si preoccupa del fatto che la bugia dell'amico non possa reggere, quindi elabora una bugia ancora pi\u00f9 intricata su un suo finto cugino tossicodipendente. Sheldon diventa cos\u00ec ossessionato dalla credibilit\u00e0 della sua bugia che convince un collega fisico, che ha studiato teatro al college, ad interpretare il cugino, facendo abboccare Penny. Alla fine, Leonard deve comunque vedere la videocassetta con l'interpretazione di Penny.\nL'anomalia della pastella per le frittelle.\nTrama.\nPenny torna da una visita alla sua famiglia e racconta che molti dei suoi parenti si sono ammalati. Anche Sheldon si ammala e i suoi amici, conoscendo il suo comportamento da ammalato, se ne vanno a una maratona de \"Il pianeta delle scimmie\". Intanto Sheldon va al ristorante dove lavora Penny ordinando della zuppa; Penny decide di uscire prima dal lavoro e di prendersi cura di lui. Tuttavia Leonard rompe gli occhiali e deve tornare a casa, ma Penny lo scopre e lo lascia da solo con Sheldon. Alla fine sia Leonard che Sheldon si ritrovano malati sul divano.\nLa citt\u00e0 replicata.\nTrama.\nSheldon \u00e8 invidioso di un bambino prodigio nordcoreano appena arrivato al laboratorio e, perdendo fede nella sua ricerca, decide che il suo lavoro nella fisica \u00e8 diventato inutile. A questo punto decide di puntare al Premio Nobel per la pace per la risoluzione dei conflitti in Medio Oriente, ipotizzando la creazione di una replica esatta di Gerusalemme nel deserto messicano. Gli altri, stanchi del comportamento di Sheldon, decidono di distrarre il giovane facendolo pensare alle ragazze e, alla sua festa di benvenuto, egli se ne va con una sua coetanea. Sheldon riprende cos\u00ec la sua ricerca, mentre gli altri rimangono perplessi per come il ragazzino sia riuscito cos\u00ec facilmente a trovare una ragazza.\nLa congettura della bat-biscottiera.\nTrama.\nI ragazzi decidono di partecipare a un torneo di fisica, ma Sheldon durante le prove si mette troppo in mostra e gli altri lo escludono dalla squadra. Indignato, decide di formare una propria squadra e di competere contro i propri amici. I ragazzi, avendo bisogno di un quarto membro, chiedono a Leslie Winkle di unirsi a loro; lei all'inizio rifiuta, ma poi accetta quando viene a sapere che sfider\u00e0 Sheldon, che spesso si \u00e8 preso gioco delle sue ricerche. Al torneo, la squadra di Sheldon perde perch\u00e9 il ragazzo, per orgoglio, non accetta la risposta all'ultima domanda data dal bidello, suo compagno di squadra ed ex fisico nell'ex Unione Sovietica, che risulta essere corretta.\nLa macchina del tempo.\nTrama.\nLeonard acquista online una macchina del tempo, accessorio di scena del film \"L'uomo che visse nel futuro\" (\"The Time Machine\"). I ragazzi per spostarla in casa bloccano le scale, non riuscendo a far passare Penny, che cos\u00ec arriva tardi al lavoro; la ragazza si arrabbia particolarmente con Leonard, accusandolo di essere un ragazzino. Leonard allora decide di sbarazzarsi di tutti i suoi oggetti da collezione, mentre i suoi amici provano a dissuaderlo. Sheldon discute con Penny, sottolineando il suo amore per i peluche e la ragazza si scusa con Leonard il quale, scoprendo che lei ha un nuovo ragazzo, torna alla sua solita vita. Alla fine Sheldon, dopo aver avuto un incubo con i Morlock, decide di liberarsi della macchina del tempo.\nIl fattore sorella gemella.\nTrama.\nI ragazzi, nell'ufficio di Sheldon, trovano una bella ragazza, che risulta poi essere sua sorella gemella, Missy. Dopo averla conosciuta, Raj decide di prendere parte a una terapia sperimentale per curare la sua timidezza di fronte alle donne, mentre Leonard invita Missy a dormire nel suo appartamento anzich\u00e9 in hotel. I ragazzi cercano di fare colpo su di lei ma Penny prender\u00e0 le sue difese; a quel punto Leonard prova a convincere Sheldon ad essere protettivo nei confronti della sorella in quanto ha il suo stesso patrimonio genetico, ma quest'ultimo non ritiene i suoi tre amici adatti ad uscire con lei. Dopo aver saputo di questo, Missy discute con Sheldon, il quale le lascia la libert\u00e0 di uscire con chi vuole. Lei per\u00f2 rifiuter\u00e0 Leonard e Howard, mentre sembrerebbe ben disposta nei confronti di Raj, il quale per\u00f2 non riesce a parlarle poich\u00e9 l'effetto della terapia svanisce.\nLa reazione alle arachidi.\nTrama.\nDurante una cena al ristorante dove lavora Penny, lei scopre che Leonard non ha mai avuto una festa di compleanno. La ragazza decide di organizzare una festa a sorpresa, costringendo Sheldon a darle una mano. Quando arriva il grande giorno, Penny scopre che Sheldon non ha ancora comprato un regalo quindi decide di accompagnarlo a comprarne uno. Nel mentre Howard, che ha il compito di distrarre Leonard, fa finta di mangiare una barretta di arachidi, a cui \u00e8 allergico, e Leonard lo porta al pronto soccorso. Tuttavia Howard dovr\u00e0 tenerlo distratto ancora di pi\u00f9, al punto di mangiare veramente la barretta; dopo diverse ore in ospedale, i due tornano a casa per scoprire che la festa \u00e8 gi\u00e0 finita e a Leonard non resta che sedersi sul divano con Penny a guardare il filmato della festa realizzato da lei col cellulare. Alla fine, la ragazza lo abbraccia e lo bacia.\nIl fattore mandarino.\nTrama.\nPenny rompe con il suo fidanzato dopo che lui aveva scritto i dettagli della loro vita sessuale sul suo blog. Intanto Sheldon chiede a Howard di insegnargli il cinese mandarino, convinto che il ristorante cinese l\u00ec vicino prepari il pollo al mandarino con le arance. Leonard trova finalmente il coraggio per chiedere a Penny di uscire con lui e lei accetta; entrambi per\u00f2 sono preoccupati che questo appuntamento possa rovinare la loro amicizia e chiedono un parere a Sheldon il quale, con un paradosso (\"il gatto di Schr\u00f6dinger\"), spiega che potenzialmente l'appuntamento pu\u00f2 andare sia bene che male e, finch\u00e9 non escono, non possono sapere prima come andr\u00e0. Quando Leonard passa a prendere Penny, lui la bacia appassionatamente, facendole capire che \"il gatto \u00e8 vivo\" e vanno verso il ristorante cinese, per poi andarsene subito vedendo Sheldon che, col suo cinese maccheronico, si lamenta col proprietario."}
{"id": "2226478", "revid": "1318789", "url": "https://it.wikipedia.org/wiki?curid=2226478", "title": "TV Party", "text": "TV Party \u00e8 il quarto EP del gruppo hardcore punk statunitense Black Flag, pubblicato nel luglio 1982 su SST Records. La traccia \"T.V. Party\" \u00e8 stata inclusa nella colonna sonora del film \"Repo Man\"."}
{"id": "2226479", "revid": "6923", "url": "https://it.wikipedia.org/wiki?curid=2226479", "title": "Abrotanella", "text": "Abrotanella \u00e8 un genere di piante spermatofite dicotiledoni della famiglia delle Asteraceae. \u00c8 l'unico genere della sottotrib\u00f9 Abrotanellinae.\nEtimologia.\nIl nome del genere (\"Abrotanella\") \u00e8 un diminutivo femminile e significa \"simile all'abrotano\", ossia simile alla pianta \"Artemisia abrotanum\" (il termine \"abrotanum\" deriva dal greco antico e indica una generica pianta a foglia profumata).\nIl nome scientifico \u00e8 stato definito per la prima volta dal botanico francese Charles Gaudichaud-Beaupr\u00e9 (1789 \u2013 1854) e dal botanico e naturalista francese Alexandre Henri Gabriel de Cassini (1781 \u2013 1832) nella pubblicazione \"Dictionnaire des Sciences Naturelles. Strasbourg - 36\" del 1825; mentre il nome della sottotrib\u00f9 \u00e8 stato definito dai botanici contemporanei Harold Ernest Robinson (1932-), Gerald D. Carr (1945-), Robert Merrill King (1930-2007) e Albert Michael Powell (1937-) nella pubblicazione \"Annals of the Missouri Botanical Garden. St. Louis, Missouri - 84(4): 896\" del 1998.\nDescrizione.\nIl genere comprende prevalentemente piccole piante erbacee perenni non pi\u00f9 alte di pochi millimetri (piante nane), sebbene alcune specie formino cuscini che possono raggiungere il metro di diametro. Altre specie hanno un portamento prostrato.\nLe foglie lungo il caule sono disposte in modo alternato, sono sessili con una guaina basale (se i piccioli sono presenti, allora sono porporini), sono intere, talora di consistenza coriacea o subcarnosa; la superficie \u00e8 glabra con profonde ghiandole.\nLe infiorescenze sono formate da capolini sessili, di forma discoidale (capolini di tipo disciforme), eterogami. In particolare i capolini sono formati da un involucro composto da diverse squame (o brattee) disposte in modo embricato, al cui interno un ricettacolo fa da base ai fiori di due tipi (fiori dimorfici): quelli esterni del raggio e quelli pi\u00f9 interni del disco.\nFormula fiorale: per queste piante viene indicata la seguente formula fiorale:\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori per capolino sono pochi; quelli pi\u00f9 esterni sono femminili e a forma tubulare; quelli interni sono ermafroditi o funzionalmente maschili con corolle in genere tetralobate (ma talora presenta 2, 3 o 5 lobature), e di colorazione biancastra, porpora, verde chiaro o giallastra. I lobi delle corolle possono avere delle bande vascolari centrali. Il calice \u00e8 ridotto ad una coroncina di squame.\nL'androceo \u00e8 formato da 5 stami con filamenti liberi e antere saldate in un manicotto circondante lo stilo. Le antere sono corte e con coda (caudate). Il tessuto dell'endotecio \u00e8 polarizzato.\nIl gineceo ha un ovario uniloculare infero formato da due carpelli sincarpici.. Lo stilo \u00e8 unico semplice oppure con due corti stigmi nella parte apicale. Gli stigmi sono troncato-ottusi e papillosi.\nLe cipsele sono prive di pappo. La forma dell'achenio (la cipsela) \u00e8 oblunga-ovoide, la superficie \u00e8 glabra o papillosa-puberulosa con peli doppi. A volte la parte apicale dell'achenio \u00e8 coronata da un anello di piccole scaglie.\nDistribuzione e habitat.\nL'areale del genere \"Abrotanella\" si estende sulle due sponde dell'oceano Pacifico, nell'emisfero meridionale, includendo da un lato il Sud America meridionale e le isole Falkland e dall'altro la Nuova Zelanda, la Tasmania, l'Australia e la Nuova Guinea. Alcuni autori, sulla base di questo insolito areale disgiunto, ipotizzano che prima dell'ultima glaciazione il genere \"Abrotanella\" avesse un'ampia distribuzione centrata sull'Antartide e che l'areale attuale coincida con i confini settentrionali di quello ancestrale.\nTassonomia.\nLa famiglia di appartenenza del genere (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale e comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia (Asteroideae) \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Senecioneae \u00e8 una delle 21 trib\u00f9 della sottofamiglia. La trib\u00f9 Senecioneae a sua volta \u00e8 suddivisa in 5 sottotrib\u00f9 (Abrotanellinae \u00e8 una di queste).\nFilogenesi.\nIl genere \"Abrotanella\" era tradizionalmente incluso nella trib\u00f9 Anthemideae. In seguito venne descritto nella sottotrib\u00f9 Blennospermatinae insieme ai generi \"Blennosperma\", \"Crocidium\" e \"Ischnea\" (tutti e tre ora descritti all'interno della sottotrib\u00f9 Tussilagininae). Recenti studi filogenetici hanno portato alla sua collocazione tra le Senecioneae, come unico genere della sottotrib\u00f9 Abrotanellinae in posizione basale (\u00e8 \u201cgruppo fratello\u201d del resto della trib\u00f9).\nIl cladogramma a lato tratto dalla pubblicazione citata dimostra la posizione del genere nell'ambito della trib\u00f9 Senecioneae.\nIl numero cromosomico delle specie di questo gruppo \u00e8 2n = 18, 36.\nComposizione del genere.\nIl genere \"Abrotanella\" comprende le seguenti 20 specie:\nSinonimi.\nI seguenti nominativi sono considerati sinonimi:"}
{"id": "2226481", "revid": "697352", "url": "https://it.wikipedia.org/wiki?curid=2226481", "title": "Differenziale autobloccante", "text": ""}
{"id": "2226483", "revid": "782789", "url": "https://it.wikipedia.org/wiki?curid=2226483", "title": "Episodi di The Big Bang Theory (seconda stagione)", "text": "La seconda stagione della sitcom The Big Bang Theory \u00e8 stata trasmessa dal 22 settembre 2008 all'11 maggio 2009, dal network statunitense CBS.\nIn Italia, la seconda stagione \u00e8 stata trasmessa in prima visione assoluta dal 12 al 29 giugno 2009 su Steel, canale pay della piattaforma Mediaset Premium. In chiaro \u00e8 stata trasmessa su Italia 1 dal 13 ottobre 2010 al 12 novembre 2010.\nIl paradigma del pesce guasto.\nTrama.\nPenny e Leonard tornano dal loro primo appuntamento mentre Howard e Raj li stanno spiando con una webcam. Penny dice a Leonard che dovrebbero rallentare le cose, mentre i ragazzi cercano di convincere l'amico che l'appuntamento non sia andato bene. Pi\u00f9 tardi Penny confida a Sheldon di aver mentito a Leonard sul fatto che lei abbia finito l'universit\u00e0 pubblica, in quanto ha paura di non essere abbastanza intelligente per lui, e gli chiede di mantenere il segreto. Questo compito si rivela molto arduo per Sheldon, il quale decide di traslocare (per\u00f2 prima Raj e poi Howard lo mandano via) e, dopo qualche bicchiere di latte caldo corretto al valium, torna a casa e svela il segreto al coinquilino. Leonard, in buona fede, d\u00e0 a Penny diversi opuscoli di universit\u00e0 pubbliche, facendosi scappare che a lui stia bene uscire con una ragazza che non sia intelligente quanto lui; Penny di tutta risposta gli sbatte la porta in faccia\nLa topologia del sospensorio.\nTrama.\nDi ritorno da una fiera del Rinascimento e dopo aver visto Penny col suo nuovo ragazzo, Leonard decide di riconsiderare la sua relazione con Leslie Winkle. Leslie accetta di uscire con lui, anche se gli sottolinea il fatto che dovrebbe assumere lui il ruolo dominante. Intanto Sheldon confessa a Penny di sentirsi a disagio sul fatto che Leonard esca con la sua acerrima nemica ma, spinto da Penny, approver\u00e0 formalmente il rapporto tra Leonard e Leslie. Alla fine Leslie e Sheldon iniziano un confronto molto acceso circa la validit\u00e0 di due diverse teorie; Leonard si schiera con l'amico e Leslie lo scarica.\nLa sublimazione barbarica.\nTrama.\nPenny si sente frustrata dai suoi continui fallimenti, come il non riuscire a far decollare la sua carriera di attrice e il non copulare da sei mesi; siccome la sua porta di casa \u00e8 rimasta bloccata, Sheldon la invita nel suo appartamento in attesa che arrivi il fabbro. La ragazza si incuriosisce guardandolo giocare a un videogioco online (\"\"), diventando lei stessa dipendente. Nei giorni successivi Penny tormenta Sheldon affinch\u00e9 l'aiuti a superare i vari livelli (arrivando ad entrare nella sua stanza di notte) e, per giocare, si assenta dal lavoro; a quel punto Sheldon, rendendosi conto che Penny ha bisogno di riprendere in mano la sua vita, le crea un profilo su un sito di appuntamenti presentandole poi quello che, secondo lui, dovrebbe essere il suo ragazzo ideale, ma Penny non se ne accorge nemmeno. La ragazza superer\u00e0 da sola questa dipendenza, terrorizzata dal fatto di aver veramente accettato un appuntamento virtuale con Howard.\nL'equivalenza del grifone.\nTrama.\nRaj viene citato dalla rivista \"People\" nella lista dei \"30 sotto i 30 da tenere d'occhio\" per aver scoperto un nuovo asteroide. Nonostante Leonard affermi che i suoi amici dovrebbero mostrargli il loro supporto (Sheldon invece \u00e8 fin dall'inizio molto titubante sulla reale utilit\u00e0 di quel premio e di quanto potrebbe essere dannoso per lo stesso Raj), ben presto l'indiano si monta la testa, diventando insopportabile agli occhi dei suoi amici; ottiene un trattamento da star, un assistente e invita Penny alla festa di \"People\". Dopo la festa Raj, molto ubriaco, torna a casa sua con Penny, e lui la presenta ai suoi genitori via webcam come la sua fidanzata; Penny, dopo aver negato, se ne va. Il giorno dopo Raj cerca di scusarsi per il suo comportamento e, pur provando a lasciare una nota scritta, Penny lo costringe a scusarsi verbalmente (con uno \"scusa\" appena accennato) e solo a quel punto lo perdona.\nL'alternativa di Euclide.\nTrama.\nLeonard da diversi giorni \u00e8 costretto a lavorare di notte ad un suo esperimento, ci\u00f2 significa che non pu\u00f2 accompagnare Sheldon al lavoro e quest'ultimo deve trovare un'alternativa. Chiede un passaggio agli altri suoi amici, ma ben presto si rifiutano tutti quanti perch\u00e9 Sheldon si dimostra alquanto fastidioso; il gruppo decide allora di convincerlo a prendere la patente. Alla motorizzazione civile Sheldon ottiene il foglio rosa senza neanche fare il test, riuscendo ad annoiare la segretaria, ma nessuno vuole fare pratica con lui. Howard prepara quindi un simulatore di guida nel soggiorno per consentirgli di esercitarsi, ma il ragazzo si rivela un completo disastro e conclude che \u00e8 troppo evoluto per la guida. Sheldon decide di trasferirsi nel suo ufficio per risolvere il problema, mentre Leonard non gli rivela di aver terminato il suo esperimento una settimana prima, godendosi per qualche giorno l'appartamento tutto per s\u00e9.\nIl teorema di Cooper-Nowitzki.\nTrama.\nDopo una conferenza tenuta da Leonard e Sheldon, quest'ultimo si trova con una \"fan\", una studentessa di nome Ramona Nowitzki. La ragazza, palesemente attratta da lui, inizia a ricoprire Sheldon di attenzioni e inizialmente lui ne rimane particolarmente soddisfatto, ma poi si stanca di lei perch\u00e9 lo costringe in maniera ossessiva a concentrarsi esclusivamente sulle sue ricerche, impedendogli di svagarsi in qualunque modo con gli amici; Sheldon quindi chiede invano aiuto a Penny per liberarsi di Ramona. Quando Sheldon raggiunge un importante passo avanti nella sua ricerca, per\u00f2, ringrazia Ramona per averlo pressato affinch\u00e9 si concentrasse sul lavoro, ma quando Ramona gli chiede se possono condividere il riconoscimento, lui si rifiuta e la caccia. L'episodio si conclude con un'altra studentessa che attira l'attenzione di Sheldon cos\u00ec come aveva fatto Ramona.\nLa polarizzazione della pignatta.\nTrama.\nPenny si ritrova senza TV via cavo e cos\u00ec va in casa dei ragazzi a vedere \"America's Next Top Model\", tuttavia Sheldon caccia la ragazza dopo che lei ha violato per la terza volta le regole della casa. Leonard, sentendosi in colpa, va da Penny e le chiede di fare la pace con Sheldon ma la ragazza si rifiuta categoricamente, mentre tra lei e Sheldon la situazione degenera quando lui le ruba il bucato. Per porre fine alle ostilit\u00e0, Leonard confessa a Penny la \"kryptonite\" di Sheldon: il numero di telefono di sua madre. Proprio la madre di Sheldon chiama e costringe il figlio a scusarsi. Intanto Howard e Raj sono impegnati a rintracciare la casa delle aspiranti top model, utilizzando tutte le tecnologie a loro disposizione, tra cui un aereo spia militare e satelliti della NASA. Alla fine i due, fingendosi tecnici della TV via cavo, riescono a intrufolarsi nell'abitazione.\nL'espansione di Lizard e Spock.\nTrama.\nMentre Sheldon insegna a Raj una particolare variante della morra cinese denominata \"sasso-carta-forbice-Lizard-Spock\", Howard telefona ai suoi amici dicendo loro di aver conosciuto una donna, la dott.ssa Stephanie Barnett, cui aveva promesso di far guidare il Mars Rover; sfortunatamente la missione fallisce quando il robot cade in un cratere, e cos\u00ec Howard ha bisogno di una mano per non finire ulteriormente nei guai. Sheldon e Raj restano con Howard e i tre cancellano tutti i dati relativi alla missione per non farsi scoprire, mentre Leonard accompagna a casa Stephanie. I due si baciano e cominciano a frequentarsi. In seguito Leonard cerca un modo per raccontarlo ad Howard e decide di andare a casa sua, ma Stephanie lo chiama prima che Leonard possa dirglielo e Howard va su tutte le furie, ma si calmer\u00e0 quando viene invitato ad un doppio appuntamento con la coinquilina di Stephanie. Alla fine Howard sente al telegiornale che il Rover, in fondo al fosso, ha trovato acqua, ma visto che i dati sono stati tutti persi nessuno sapr\u00e0 mai chi \u00e8 stato a fare questa grande scoperta.\nLa triangolazione dell'asparago.\nTrama.\nSheldon ritiene che Stephanie sia la ragazza pi\u00f9 \"tollerabile\" che Leonard abbia mai avuto e cerca di aiutare l'amico nella sua relazione, pensando che altrimenti possa rovinare tutto. Leonard per\u00f2 rifiuta il suo aiuto perch\u00e9 Sheldon diventa rapidamente noioso al punto di disturbare la coppia durante una cenetta romantica o al cinema. Sheldon tenta di dimostrare a Stephanie la superiorit\u00e0 fisica di Leonard facendogli aprire un barattolo di asparagi bianchi; quest'ultimo, rompendo accidentalmente il barattolo, si taglia e Stephanie lo accompagna all'ospedale dove gli mette i punti. Di ritorno dall'ospedale Leonard si arrabbia scoprendo che Sheldon ha hackerato il suo profilo di Facebook, cambiando il suo status in \"impegnato\", ma scopre che anche Stephanie ha fatto lo stesso.\nLa sciarada di Vartabedian.\nTrama.\nStephanie decide, a insaputa di Leonard, di trasferirsi da lui; intanto Sheldon si lamenta riguardo a un ronzio nelle orecchie e si fa visitare da Stephanie. La mattina successiva Penny parla con Leonard a proposito della sua attuale relazione e capisce che lui non fa valere le sue opinioni per paura di essere lasciato. Rendendosi conto che le cose con Stephanie stanno andando troppo veloci, Leonard cerca di chiederle di tornare al suo appartamento ma ogni volta che ci prova i due finiscono col copulare. Nel frattempo Sheldon si intrufola nell'ospedale e si autoanalizza pi\u00f9 volte, visto che il ronzio nelle orecchie non \u00e8 ancora sparito, e quando Leonard torna a casa Stephanie ha diagnosticato a Sheldon una falsa infiammazione della laringe, consigliandogli di non parlare. Anche se non \u00e8 presente una scena in cui Leonard e Stephanie si lasciano, Stephanie non apparir\u00e0 pi\u00f9 negli episodi successivi.\nL'ipotesi dei sali da bagno.\nTrama.\nLeonard incontra lo scienziato David Underhill, un fisico sperimentale come lui. Anche se gli invidia il fatto di essere bello, affascinante e di avere pi\u00f9 successo di lui, Leonard accetta di collaborare con David nelle sue ricerche. Tuttavia questa gioia si trasforma in gelosia quando David conosce Penny e i due iniziano a frequentarsi; poco dopo, comunque, Penny rompe con lui scoprendo che \u00e8 gi\u00e0 sposato. Intanto Natale si avvicina e Penny dice a Sheldon di avergli comprato un regalo: Sheldon si sente dunque obbligato a ricambiare ma non sa cosa regalare a Penny. Aiutato a malincuore da Howard e Raj, propende per un cestino di prodotti da bagno e, insicuro sul valore economico del regalo di Penny, decide di comprarne tanti, di grandezze e prezzi diversi. Il suo piano \u00e8 di allontanarsi con un pretesto dopo aver aperto il regalo di Penny, controllarne il costo su internet e regalare alla ragazza il cestino con il valore pi\u00f9 vicino. Tuttavia quando scopre il regalo dell'amica, un tovagliolo usato e autografato da Leonard Nimoy, Sheldon, al settimo cielo, regala a Penny tutti i cestini, arrivando persino ad abbracciarla.\nL'instabilit\u00e0 del robot killer.\nTrama.\nPenny si arrabbia con Howard dicendogli quello che pensa sul suo modo di trattare le donne e il ragazzo cade in depressione; gli altri lo perdono di vista in un torneo di combattimenti tra robot. Successivamente Sheldon accetta la sfida di un collega, Barry Kripke, e Leonard cerca di convincere Penny a scusarsi per far tornare Howard in squadra. Penny va a casa di Howard per chiedergli scusa, ma lui prova a baciarla, la ragazza si arrabbia di nuovo e gli tira un pugno in faccia. Nel frattempo il robot viene irrimediabilmente distrutto.\nL'algoritmo dell'amicizia.\nTrama.\nSheldon viene a sapere che Barry Kripke controlla l'utilizzo di un nuovo supercomputer al laboratorio e che lo fa usare solo ai suoi amici, cos\u00ec decide di diventare suo amico. Socialmente inetto, Sheldon ha difficolt\u00e0 a capire come diventare amico di qualcuno, e i ragazzi, molto scettici al riguardo, non gli sono d'aiuto in questo senso. Dopo essere stato in libreria, Sheldon, con l'aiuto di un libro per bambini, elabora un diagramma di flusso coi passaggi necessari per instaurare un'amicizia; questo metodo funziona e diventa amico di Kripke a tal punto che, ritenendo cinque amicizie troppe per lui, decide di \"tagliare\" Raj per fare spazio al nuovo amico. Tuttavia, quando Kripke rivela a Sheldon che non \u00e8 lui a controllare l'uso del computer e che bisogna prenotarsi per farlo, Sheldon lo scarica e riammette Raj.\nLa permeabilit\u00e0 della finanza.\nTrama.\nPenny sta attraversando un periodo di difficolt\u00e0 economiche e Sheldon, dopo aver parlato con lei, le presta del denaro. Mentre Sheldon non \u00e8 affatto interessato a come riavere indietro i suoi soldi, Penny comincia a dare segni di frustrazione, reagendo irritata a tutto ci\u00f2 che accenni ai suoi problemi. Dopo aver scoperto i problemi di Penny, Leonard cerca di aiutarla a tagliare alcune spese e viene a sapere anche che il suo ex fidanzato Kurt le deve un'ingente somma di denaro. Senza dirlo a Penny, Leonard e i ragazzi vanno a casa di Kurt per cercare di farsi dare i soldi ma invano; pi\u00f9 tardi Penny, la quale nel frattempo ha riavuto indietro il denaro dal suo ex, restituisce a sua volta i soldi a Sheldon. Tuttavia Kurt non ha detto nulla a Penny a proposito della visita di Leonard e la ragazza, pensando che il suo ex sia davvero cambiato, accetta un suo invito a cena.\nLa capacit\u00e0 materna.\nTrama.\nLeonard \u00e8 preoccupato quando viene a sapere che sua madre Beverly, una brillante psichiatra e neuroscienziata, verr\u00e0 a fargli visita. Al suo arrivo la donna incontra Penny, che sulle scale si mette a piangere a dirotto raccontandole i problemi della sua infanzia; d'altro canto Sheldon rimane sorpreso nello scoprire che lui e la madre del suo coinquilino siano cos\u00ec caratterialmente simili. Anche Howard e Raj incontrano la madre di Leonard, la quale, dopo aver appreso che uno vive ancora con la madre e l'altro non riesce a parlare alle donne, conclude che i due stanno vivendo una specie di \"matrimonio omosessuale\". Pi\u00f9 tardi Leonard va a parlare con Penny ed entrambi cercano conforto l'uno nell'altra di fronte a una bottiglia di tequila, discutendo dei rispettivi problemi d'infanzia; ormai ubriachi, Penny e Leonard stanno per andare a letto insieme, ma quest'ultimo rovina tutto e la ragazza lo butta fuori di casa. Sheldon e la madre di Leonard invece vanno incredibilmente d'accordo, tanto che Sheldon dice al coinquilino di invidiarlo per avere una madre tanto straordinaria.\nLa saturazione del cuscino.\nTrama.\nDurante una partita di paintball, Howard si ritrova in un capanno insieme a Leslie Winkle e tra i due scocca la scintilla; il giorno dopo Leslie gli promette di fargli avere un macchinario utile alle sue ricerche, mentre nel resto del laboratorio mancano sempre pi\u00f9 fondi. Pi\u00f9 tardi Penny spara accidentalmente un colpo di vernice sul cuscino preferito di Sheldon e, insieme a Leonard, cerca di pulirlo ma senza successo; ovviamente Sheldon impazzisce quando lo scopre e invano prova a trovare un nuovo posto, mentre Penny porta il cuscino in lavanderia. Nel frattempo Howard e Leslie finiscono a letto, ma lui capisce che lei \u00e8 intenzionata ad avere una relazione di convenienza e senza alcun tipo di sentimenti. Howard, all'inizio un po' titubante, accetta di buon grado questo suo ruolo di \"giocattolo sessuale\". Dopo una settimana il cuscino \u00e8 come nuovo ma Sheldon rimane comunque insoddisfatto e si vendicher\u00e0 sparando a Penny alla successiva partita di paintball.\nIl binario del Terminator.\nTrama.\nI ragazzi vanno in treno a San Francisco per assistere a una conferenza che ha come ospite George Fitzgerald Smoot, premio Nobel per la fisica nel 2006. Il viaggio diventa pi\u00f9 interessante quando notano che la \"\" Summer Glau \u00e8 nel loro stesso vagone. Prima Raj, poi Howard e infine Leonard fanno a gara per conquistarla con scarso successo, mentre Sheldon si accorge di aver lasciato a casa la sua chiavetta USB contenente una ricerca che voleva mostrare a Smoot. Sheldon vorrebbe tornare indietro, ma Leonard lo convince a chiamare Penny, che ha una copia della chiave del loro appartamento, e a chiederle di cercare la chiavetta nella sua camera e di inviargli il contenuto via e-mail. Alla fine Smoot non rimane impressionato dalla ricerca di Sheldon.\nL'aggregazione dei fermacapelli.\nTrama.\nPenny realizza un fermacapelli, chiamato \"Bocciolo di Penny\", sperando che si trasformi in un'attivit\u00e0 redditizia. Tuttavia Sheldon le fa notare diversi difetti del suo processo di produzione e l'aiuta a svilupparne uno migliore. Anche gli altri contribuiscono al progetto con le loro idee riguardo efficienza, produzione e commercializzazione; in particolare Leonard progetta il sito web, che subito riceve un ordine di mille \"Boccioli di Penny\". Nonostante la loro soddisfazione iniziale, i ragazzi notano che Leonard ha scritto sul sito che le spedizioni verranno effettuate in una giornata, e cos\u00ec si ritrovano a fabbricare fermacapelli tutta la notte per soddisfare l'ordine (Penny offre del caff\u00e8 a Sheldon, e la bevanda gli causer\u00e0 uno strano effetto). La mattina seguente i ragazzi, ormai esausti, scoprono che lo stesso ordine \u00e8 stato raddoppiato.\nLa giustapposizione della nuova inquilina.\nTrama.\nGli ex inquilini dell'appartamento sopra quello di Leonard e Sheldon traslocano, e al loro posto arriva una ragazza bionda e molto attraente di nome Alicia che, come Penny, \u00e8 un'attrice, ma che ha avuto molto pi\u00f9 successo, avendo ottenuto una parte in \"CSI\". I ragazzi ne rimangono affascinati e fanno tutto quello che lei chiede. Penny diventa gelosa, pensando che Alicia si stia sostituendo a lei nelle attenzioni dei ragazzi, e cerca di riconquistarli. Quando Alicia sottolinea a Penny che ha avuto il suo stesso comportamento, quest'ultima si arrabbia e tra le due scoppia una rissa sul pianerottolo. Alla fine Penny riconquista i suoi amici, mentre pare che Alicia abbia fatto sesso con uno dei produttori di \"CSI\".\nL'isotopo di Hofstadter.\nTrama.\nPenny ha bisogno di un regalo per il compleanno di suo nipote e accompagna i ragazzi in fumetteria. Una volta l\u00ec, incontra il proprietario, Stuart, che riesce a chiederle un appuntamento. Ingelosito dal fatto che Penny possa uscire con \"uno di loro\" che non sia lui, Leonard chiede ad Howard e Raj di portarlo in un bar per abbordare qualche ragazza. Stuart riaccompagna Penny a casa ma viene interrotto da Sheldon, il quale inizia una discussione riguardo quale Robin debba essere il successore di Batman se quest'ultimo venisse ucciso; Sheldon \"vince\" la discussione quando Stuart gli dice che \u00e8 stanco e deve andare via, dopodich\u00e9 scoprono che Penny si \u00e8 addormentata sul divano dalla noia. Intanto Raj \u00e8 l'unico che riesce ad abbordare una donna e a finirci a letto.\nLa normalizzazione di Las Vegas.\nTrama.\nHoward viene scaricato da Leslie Winkle e cade in depressione. Per tirarlo su di morale, Leonard e Raj decidono di portarlo a Las Vegas; Sheldon, invece, \u00e8 ben contento di trascorrere il weekend da solo. In un bar di Las Vegas, una prostituta avvicina Raj, e lui e Leonard la pagano per Howard, il quale capisce subito che la donna \u00e8 una prostituta, ma ci\u00f2 nonostante ringrazia i suoi amici. Nel frattempo Sheldon, avendo dimenticato la chiave del suo appartamento, trascorre la notte in casa di Penny.\nLa turbolenza del polpettone.\nTrama.\nPer festeggiare il lancio della sua ultima creazione, una toilette a gravit\u00e0 zero da utilizzare nella Stazione Spaziale Internazionale, Howard compra ai suoi amici tutte le ultime uscite dei loro fumetti preferiti. Intanto Stuart dice a Leonard che uscir\u00e0 un'altra volta con Penny e gli chiede qualche consiglio; allora Leonard, per rovinargli l'appuntamento, gli consiglia di comportarsi come se fosse molto timido. Il giorno dopo Leonard, sentendosi in colpa, va da Stuart a scusarsi ma quest'ultimo gli spiega che \u00e8 andato tutto bene, almeno fino a quando, mentre baciava Penny, lei lo ha chiamato \"Leonard\". Intanto Howard scopre di aver tralasciato un particolare che causer\u00e0 un malfunzionamento del water dopo circa dieci scarichi, e riunisce i suoi amici per cercare di risolvere il guasto. Alla fine, gli astronauti dell'ISS prendono parte a una \"passeggiata spaziale\" fuori programma, facendo intendere che Howard non sia riuscito nel suo intento. Il titolo dell'episodio si riferisce all'utilizzo di un polpettone fatto dalla mamma di Howard per testare il water spaziale (il polpettone finisce \"sparato\" sul soffitto).\nLa spedizione monopolare.\nTrama.\nIl rettore dell'universit\u00e0 propone a Sheldon di guidare una spedizione di tre mesi al polo nord magnetico. Dopo qualche esitazione, accetta l'incarico e chiede a Leonard, Howard e Raj di accompagnarlo. I ragazzi accettano, anche se all'inizio sono un po' disgustati all'idea di dover restare chiusi in una capanna per tre mesi con Sheldon, ma al tempo stesso si tratta di un importante passo avanti per la loro carriera. Per prepararsi al freddo, Sheldon chiede a Penny se lui e gli altri possono usare la cella frigorifera del ristorante, e la ragazza, quando viene a sapere che partir\u00e0 anche Leonard, sembra apparentemente triste; pi\u00f9 tardi Penny gli regala una coperta con le maniche, gli dice che le mancher\u00e0 e lo abbraccia. La mattina della partenza Leonard chiede a Penny che cosa volesse intendere con quel lungo abbraccio, ma lei risponde vagamente anche se ammette tra s\u00e9 e s\u00e9, dopo aver chiuso la porta, che quell'abbraccio significava che lei avrebbe voluto che non partisse."}
{"id": "2226484", "revid": "287204", "url": "https://it.wikipedia.org/wiki?curid=2226484", "title": "Teodoro Patrikiotes", "text": "Biografia.\nTeodoro Patrikiotes era un nobile bizantino, appartenente all'aristocrazia militare, ed era anche un \"exis\u00f2tes\", ossia un funzionario che si occupava delle perequazioni delle propriet\u00e0 fondiarie, fondamentale per l'attivit\u00e0 dei pronoia. Quando il 15 giugno 1341 mor\u00ec l'imperatore Andronico III Paleologo (1328-1341), egli appoggi\u00f2 il capo dell'aristocrazia militare Giovanni Cantacuzeno (1347-1354), a diventare reggente di Giovanni V Paleologo (1341-1391), figlio di Andronico che aveva solo nove anni. Scoppi\u00f2 la guerra civile tra Giovanni e Anna di Savoia che aveva la reggenza sul figlio, intanto Giovanni si fece incoronare imperatore a Didymoteicho in Tracia. Grazie all'appoggio economico di Teodoro, Giovanni pot\u00e9 ricreare i pronoia e pagare i mercenari. Giovanni fece ridistribuire a Teodoro le terre dell'impero a lui fedeli tra l'aristocrazia militare, tra cui lui, che lo supportava. Teodoro divent\u00f2 il pi\u00f9 importante esattore delle tasse di Giovanni Cantacuzeno e si fece una pessima fama, infatti egli teneva dalle tasse un profitto per s\u00e9, Giovanni lo sapeva, ma non aveva intenzione di fare nulla a colui che lo finanziava. Teodoro fu collaboratore di Giovanni per il tentativo di riforma economica di Giovanni, che per\u00f2 non riusc\u00ec a raggiungere l'effetto desideraro. Lo scrittore Alessio Macrembolite fu al suo servizio, egli dopo il 1341 gli dedic\u00f2 un \"logos\". Nell'autunno del 1342 fu assassinato, a causa della riforma economica iniziata, che trov\u00f2 grande resistenza da parte del popolo.\nUn anno dopo la sua morte, Alessio Macrembolite scrisse la sua opera pi\u00f9 importante dialogo dei ricchi e dei poveri, opera in cui l'autore ragiona sul problema sociale ed economico presente nell'impero, egli ragion\u00f2 su queste argomentazioni a causa della morte di Teodoro."}
{"id": "2226485", "revid": "110157", "url": "https://it.wikipedia.org/wiki?curid=2226485", "title": "\u00c1lmosd", "text": "\u00c1lmosd \u00e8 un comune dell'Ungheria di 1.673 abitanti (dati 2001). \u00c8 situato nella provincia di Hajd\u00fa-Bihar."}
{"id": "2226488", "revid": "287204", "url": "https://it.wikipedia.org/wiki?curid=2226488", "title": "51\u00b0 Stato", "text": ""}
{"id": "2226490", "revid": "110157", "url": "https://it.wikipedia.org/wiki?curid=2226490", "title": "Federazione di rugby a 15 del Venezuela", "text": "La Federazione Rugby XV del Venezuela (in spagnolo \"Federaci\u00f3n Venezolana de Rugby\") \u00e8 l'organo che governa il Rugby a 15 in Venezuela.Affiliata all'World Rugby, \u00e8 inclusa fra le nazionali di terzo livello senza esperienze di Coppa del Mondo."}
{"id": "2226501", "revid": "101175", "url": "https://it.wikipedia.org/wiki?curid=2226501", "title": "Fortuna Honda", "text": ""}
{"id": "2226504", "revid": "371529", "url": "https://it.wikipedia.org/wiki?curid=2226504", "title": "The Process of Weeding Out", "text": "The Process of Weeding Out \u00e8 il quinto EP del gruppo hardcore punk statunitense Black Flag, pubblicato nel 1985. Il disco \u00e8 interamente strumentale e simile al lato B di \"Family Man\"."}
{"id": "2226511", "revid": "228587", "url": "https://it.wikipedia.org/wiki?curid=2226511", "title": "Oli Herbert", "text": ""}
{"id": "2226513", "revid": "339392", "url": "https://it.wikipedia.org/wiki?curid=2226513", "title": "Principessa Rosalinda", "text": ""}
{"id": "2226522", "revid": "599013", "url": "https://it.wikipedia.org/wiki?curid=2226522", "title": "Istv\u00e1n Barta", "text": ""}
{"id": "2226525", "revid": "39884", "url": "https://it.wikipedia.org/wiki?curid=2226525", "title": "S\u00e1ndor Iv\u00e1dy", "text": ""}
{"id": "2226526", "revid": "1372005", "url": "https://it.wikipedia.org/wiki?curid=2226526", "title": "Starhemberg", "text": "Gli Starhemberg sono un nobile casato di origine austriaca (Steyr, Steinbach), ricordati in documenti del XII secolo.\nDivennero conti del Sacro Romano Impero nel 1634 ed acquistarono diritto di voto personale nel 1679 e l'ammissione al collegio dei conti franconi nel 1719.\nDivisi in varie linee familiari, nel 1765 il capo della casa comitale di Starhemberg, Schaumburg und Wachsenberg (1705), Giorgio (1724-07), fu elevato alla dignit\u00e0 di principe del Sacro Romano Impero con voto personale alla Dieta imperiale (Reichstag). \nTitolari di feudi mediati come la contea di Schaumburg e Wachsenberg nell'Alta Austria e varie altre signorie nella Bassa e Alta Austria, persero il seggio e il voto con la caduta dell'impero nel 1806. \nNel 1825 gli viene riconosciuto dalla Dieta Germanica il titolo di \"Durchlaucht\".\nNel castello di Starhemberg ad Eferding (Austria superiore) si trova il Museo della famiglia Starhemberg."}
{"id": "2226527", "revid": "39884", "url": "https://it.wikipedia.org/wiki?curid=2226527", "title": "Alajos Keser\u0171", "text": "Era fratello di Ferenc Keser\u0171."}
{"id": "2226529", "revid": "793215", "url": "https://it.wikipedia.org/wiki?curid=2226529", "title": "I Can See You", "text": "I Can See You \u00e8 il sesto EP del gruppo hardcore punk statunitense Black Flag, pubblicato nel 1989 su SST Records, tre anni dopo lo scioglimento del complesso. Il materiale fu registrato prima che il batterista Bill Stevenson e la bassista Kira Roessler lasciassero la band, nel periodo in cui il gruppo stava registrando \"In My Head\". Le quattro tracce sono state incluse nella ristampa su CD di \"In My Head\" come bonus track."}
{"id": "2226530", "revid": "39884", "url": "https://it.wikipedia.org/wiki?curid=2226530", "title": "Ferenc Keser\u0171", "text": "Era fratello di Alajos Keser\u0171."}
{"id": "2226531", "revid": "1566286", "url": "https://it.wikipedia.org/wiki?curid=2226531", "title": "Vira Silenti", "text": "Biografia.\nAllieva a Roma dell'Accademia nazionale di danza diretta da Jia Ruskaja, viene scelta dopo un provino, per il film \"Una notte dopo l'opera\", per la regia di Nicola Manzari, dove debutta a 10 anni dimostrando non comuni doti di recitazione. Dopo questo film, si dedica completamente al cinema accantonando la scuola di danza classica.\nL'inizio della sua presenza negli sceneggiati televisivi della Rai, dei primi anni cinquanta, \u00e8 merito del regista Anton Giulio Majano, che la sceglie per \"Piccole donne\". Successivamente lavorer\u00e0 con una certa frequenza per il piccolo schermo, sia nelle commedie che negli sceneggiati televisivi (ad esempio \"Orgoglio e pregiudizio\", del 1957). Lavora, anche se saltuariamente, nell'attivit\u00e0 di doppiaggio, presso la CDC di Roma.\nLa sua carriera come attrice di cinema termina alla fine degli anni sessanta; continua per\u00f2 a recitare in televisione e in radio.\nPer la televisione lavora con registi come Daniele D'Anza, Vittorio Cottafavi, Eros Macchi (ad esempio ne \"La bella addormentata\" del 1963) e Ferrero, sino all'ultimo lavoro dove \u00e8 stata diretta da Mario Foglietti nella \"Scuola dei duri\", del 1981.\nCome doppiatrice ha lavorato essenzialmente per la televisione. \u00c8 stata la voce di Barbara Rush in \"Flamingo Road\"; ha poi doppiato Constance Ford in \"Destini\" e Valerie Reynolds in \"Capitol\"; sempre in ambito di soap opera ha dato voce a personaggi di \"Quando si ama\" (Gwyneth Alden). Negli anni sessanta \u00e8 stata anche interprete di fotoromanzi sul settimanale \"Grand Hotel\".\n\u00c8 morta il 1\u00ba novembre 2014 all'et\u00e0 di 83 anni. La sera del 31 ottobre era stata investita da un'automobile in sorpasso mentre attraversava la strada sulle strisce pedonali. Era in compagnia dell'amica attrice Sara Franchetti, che ne ha poi comunicato la morte."}
{"id": "2226537", "revid": "39884", "url": "https://it.wikipedia.org/wiki?curid=2226537", "title": "J\u00f3zsef V\u00e9rtesy", "text": ""}
{"id": "2226539", "revid": "599013", "url": "https://it.wikipedia.org/wiki?curid=2226539", "title": "Emil Benecke", "text": ""}
{"id": "2226541", "revid": "380654", "url": "https://it.wikipedia.org/wiki?curid=2226541", "title": "La moglie cinese", "text": "La moglie cinese \u00e8 una miniserie televisiva italiana composta da 4 puntate, prodotta nel 2006 da Rai Fiction, in collaborazione con la Film Master Film e la Sergio Silva Productions.\nTrama.\nLa miniserie \u00e8 ambientata in quattro citt\u00e0, 3 europee (Roma, Venezia e Sofia) ed una Nord-Africana (Tangeri). L'ispettore Stefano Renzi \u00e8 sulle tracce di un pericoloso criminale trafficante di schiavi e anche di droga. Nell'indagine riguardante la morte di dieci individui causata da un tipo di droga mai riconosciuto prima d'ora, l'ispettore arriva ad una comunit\u00e0 di cinesi di Roma. Qui ritrover\u00e0 Ling, una giovane cinese forzata a trasferirsi nella Capitale da Venezia e di cui Stefano si innamorer\u00e0. Cos\u00ec, trovato il trafficante, l'ispettore si metter\u00e0 a caccia di questo criminale, arrivando fino in Bulgaria."}
{"id": "2226544", "revid": "1573940", "url": "https://it.wikipedia.org/wiki?curid=2226544", "title": "Otto Cordes", "text": "Era il padre di Burkhard Cordes."}
{"id": "2226545", "revid": "767487", "url": "https://it.wikipedia.org/wiki?curid=2226545", "title": "Hans Eckstein", "text": ""}
{"id": "2226547", "revid": "1573940", "url": "https://it.wikipedia.org/wiki?curid=2226547", "title": "Joachim Rademacher", "text": "Era il fratello di Erich Rademacher."}
{"id": "2226548", "revid": "39884", "url": "https://it.wikipedia.org/wiki?curid=2226548", "title": "Heiko Schwartz", "text": ""}
{"id": "2226549", "revid": "767487", "url": "https://it.wikipedia.org/wiki?curid=2226549", "title": "Alexandra Szalay", "text": "Moglie del famoso naturalista e conservazionista Tim Flannery, \u00e8 nota per molti studi sulle trib\u00f9 indigene delle foreste pluviali della Nuova Guinea. Nel corso di una spedizione nella met\u00e0 indonesiana dell'isola, nel 1995, insieme al marito e al naturalista indonesiano Boeadi, scopr\u00ec il dingiso (\"Dendrolagus mbaiso\"), una delle ultime specie di mammiferi ad essere state scoperte. L'anno successivo, con il libro \"Tree Kangaroos\", vinse il Colin Roderick Award (insieme a Tim Flannery, a Roger Martin e all'illustratore Peter Schouten)."}
{"id": "2226551", "revid": "1573940", "url": "https://it.wikipedia.org/wiki?curid=2226551", "title": "Philip Daubenspeck", "text": ""}
{"id": "2226552", "revid": "599013", "url": "https://it.wikipedia.org/wiki?curid=2226552", "title": "Charles Finn", "text": ""}
{"id": "2226557", "revid": "74801", "url": "https://it.wikipedia.org/wiki?curid=2226557", "title": "Charles McCallister", "text": ""}
{"id": "2226559", "revid": "110157", "url": "https://it.wikipedia.org/wiki?curid=2226559", "title": "Annihilate This Week", "text": "Annihilate This Week \u00e8 il sesto EP del gruppo hardcore punk statunitense Black Flag, pubblicato postumo nel 1990 su SST Records. Il disco \u00e8 composto di tre brani \"live\"; la title track \u00e8 stata registrata nell'ultimo concerto della band, mentre le altre erano gi\u00e0 state pubblicate in \"Who's Got the 10\u00bd?\"."}
{"id": "2226560", "revid": "1573940", "url": "https://it.wikipedia.org/wiki?curid=2226560", "title": "Calvert Strong", "text": ""}
{"id": "2226568", "revid": "74801", "url": "https://it.wikipedia.org/wiki?curid=2226568", "title": "Herbert Wildman", "text": ""}
{"id": "2226572", "revid": "124123", "url": "https://it.wikipedia.org/wiki?curid=2226572", "title": "Boeadi", "text": "Grande esperto della fauna della sua regione, ha scoperto molte specie di Anuri e Molluschi delle regioni forestali del Sud-est asiatico. Tra i mammiferi scoperti, insieme a Tim Flannery, ricordiamo il dingiso (\"Dendrolagus mbaiso\"), un canguro arboricolo della Nuova Guinea."}
{"id": "2226578", "revid": "767487", "url": "https://it.wikipedia.org/wiki?curid=2226578", "title": "Sono diversa... mi chiamo Big Zapper", "text": "Sono diversa... mi chiamo Big Zapper (\"Big Zapper\") \u00e8 un film del 1973 diretto da Lindsay Shonteff.\nTrama.\nI figli del miliardario Horn, Pandy e Senty, sono stati rapiti e uccisi da Kono e la sua banda di criminali. \nHarriet Zapper, detective privata esperta in karate, indaga. \nI malviventi tentano di eliminarla, ma un sicario incaricato dell'omicidio viene sbaragliato dalla poliziotta. Intanto Kono fa rapire il miliardario per attirare in trappola Harriet, con l'intento di eliminarla. Ma la poliziotta, per la quale \u00e8 stata organizzata una vera fucilazione con una micidiale mitragliatrice, si impossessa dell'arma e stronca l'intera banda."}
{"id": "2226581", "revid": "106456", "url": "https://it.wikipedia.org/wiki?curid=2226581", "title": "Competenza trasversale", "text": "Con competenza trasversale s'intende quell'insieme di caratteristiche personali dell'individuo che entrano in gioco quando egli risponde a una richiesta dell'ambiente organizzativo e che sono ritenute essenziali in ambito lavorativo per trasformare una conoscenza in comportamento. Il termine \u00e8 dunque utilizzato per indicare capacit\u00e0 ad ampio spettro, non specifiche di una professione o di un ambiente organizzativo e applicabili a compiti e contesti diversi. \nIl concetto \u00e8 simile a quello che in inglese viene denominato \"core skills\", \"key skills\", \"cross competencies\", in tedesco \"Schl\u00fcsselqualifikationen\", \"\u00fcbergreifende Kompetenzen\" e in francese \"comp\u00e9tences transversales\". \nEsempio di competenze trasversali: capacit\u00e0 di diagnosi, di relazione, di \"problem solving\", di decisione, di comunicazione, di organizzazione del proprio lavoro, di gestione del tempo, di adattamento a diversi ambienti culturali, di gestione dello \"stress\", attitudine al lavoro di gruppo, spirito di iniziativa, flessibilit\u00e0, visione d'insieme."}
{"id": "2226586", "revid": "125754242", "url": "https://it.wikipedia.org/wiki?curid=2226586", "title": "Il medico per forza", "text": "Il medico per forza (\"Le M\u00e9dicin malgr\u00e9 lui\"), \u00e8 una commedia in tre atti in prosa di Moli\u00e8re, scritta e rappresentata nel 1666. \nTrama.\nAtto primo.\nSganarello, un venditore di fascine, picchia abitualmente la moglie Martina durante le loro liti. Dopo l'ennesimo scontro si allontana per tagliare la legna e Martina, che va meditando vendetta, trova la soluzione ideale quando si imbatte in Valerio e Luca, due servitori di Geronte, padre di una fanciulla affetta da un improvviso mutismo che ne ha fatto saltare il matrimonio. Costoro sono stati incaricati di cercare un medico capace di guarire la fanciulla, e Martina comunica che poco pi\u00f9 avanti potranno trovare, intento a tagliare la legna, un prodigioso dottore, recentemente capace di risuscitare una donna dalla morte e di salvare un bambino precipitato da un campanile. Precisa che l'uomo pu\u00f2 apparire a prima vista piuttosto bizzarro e ignorante, e che negher\u00e0 di essere medico; a quel punto i due dovranno colpirlo con un bastone per fargli confessare la verit\u00e0. \nValerio e Luca corrono verso Sganarello, il quale, dopo una serie di equivoci, cade dalle nuvole spiegando di non essere affatto medico. Picchiato ammette, anche perch\u00e9 ha inteso che la guarigione della ragazza potrebbe fruttargli un ottimo guadagno.\nAtto secondo.\nNella dimora di Geronte, Luca e Valerio presentano il guaritore, mentre la nutrice Giacomina, moglie di Luca, ricorda i fallimenti in cui Geronte \u00e8 gi\u00e0 incorso consultando altri medici. Secondo lei, la fanciulla \u00e8 divenuta muta perch\u00e9 malata d'amore, in quanto il suo sentimento per Leandro \u00e8 ostacolato dal padre, il quale vorrebbe invece darla in sposa a Orazio, per nulla amato ma favorito da una condizione economica migliore. Pertanto, Giacomina consiglia senza successo di far valere il cuore.\nCondotto nella stanza, Sganarello sciorina un latino maccheronico e affermazioni senza senso al fine di impressionare il padrone di casa. Non perde inoltre occasione per sedurre Giacomina, la moglie di Luca, con il pretesto di volerla visitare. Tutti rimangono colpiti dalla dottrina del falso medico, sicch\u00e9 Geronte ordina che la figlia Lucinda sia introdotta. Sganarello prescrive del pane inzuppato nel vino e Geronte lo ricompensa con del denaro. Pi\u00f9 tardi l'impostore incontra Leandro, che rivela come Lucinda si sia soltanto finta malata per sfuggire al matrimonio. Grazie a un compenso in denaro convince Sganarello a organizzare un piano per coronare l'amore dei due giovani.\nAtto terzo.\nIl piano prevede di spacciare Leandro per farmacista. Mentre Sganarello si avvia con lui verso la casa di Geronte, confessa di non essere affatto medico ma di approfittare della situazione, visti i lauti guadagni e la considerazione in cui \u00e8 ormai tenuto. Viene fermato da due uomini che chiedono un rimedio per una donna malata, e a loro prescrive di darle un pezzo di formaggio. \nArrivati da Geronte, Lucinda ritrova l'uso della parola. Il padre \u00e8 entusiasta, ma piomba nello sconforto sentendo che la figlia \u00e8 determinatissima a sposare Leandro, presente davanti a lei sotto mentite spoglie. Geronte rifiuta chiedendo a Sganarello di guarirla anche da questi folli pensieri; il finto medico la fa uscire con Leandro affinch\u00e9 le somministri i rimedi del caso, ma poco pi\u00f9 tardi si apprende che il farmacista altri non era che Leandro, fuggito con Lucinda grazie alla complicit\u00e0 di Sganarello. Furibondo, Geronte denuncia il presunto dottore per farlo impiccare.\nSopraggiunge Martina, seguita dai fuggitivi. Leandro rivela che suo zio \u00e8 appena morto lasciandogli una ricca eredit\u00e0. Geronte si addolcisce immediatamente acconsentendo al matrimonio, mentre Sganarello accetta di riconciliarsi con la moglie, poich\u00e9 ha avuto il merito di farlo assurgere a medico di fama.\nAltri progetti.\nTraduzioni. La compagnia Aller-Retour Th\u00e9\u00e2tre ha, nel 2022, prodotto una nuova traduzione in italiano del testo originale in francese."}
{"id": "2226590", "revid": "75421", "url": "https://it.wikipedia.org/wiki?curid=2226590", "title": "Process of Weeding Out", "text": ""}
{"id": "2226593", "revid": "1572989", "url": "https://it.wikipedia.org/wiki?curid=2226593", "title": "Nazionale di rugby a 15 della Tunisia", "text": "La nazionale di rugby XV della Tunisia \u00e8 inclusa nel terzo livello del rugby internazionale.\nPartecipa ogni anno all'Africa Cup."}
{"id": "2226595", "revid": "6923", "url": "https://it.wikipedia.org/wiki?curid=2226595", "title": "Gilera B 300", "text": ""}
{"id": "2226598", "revid": "75421", "url": "https://it.wikipedia.org/wiki?curid=2226598", "title": "T.V. Party", "text": ""}
{"id": "2226603", "revid": "599013", "url": "https://it.wikipedia.org/wiki?curid=2226603", "title": "7\u00aa Divisione fanteria &quot;Lupi di Toscana&quot;", "text": "La 7\u00aa Divisione fanteria \"Lupi di Toscana\" \u00e8 stata una Grande Unit\u00e0 del Regio Esercito. Trae le sue origini da una Brigata di fanteria costituita nella seconda met\u00e0 del diciannovesimo secolo e prese parte alle due guerre mondiali.\nStoria.\nInizialmente chiamata brigata Granatieri di Toscana (7\u00ba e 8\u00ba reggimento fanteria) fin dal 1862 e successivamente ridenominata brigata Toscana (77\u00b0 e 78\u00b0) nel 1871, gi\u00e0 in passato, durante la prima guerra mondiale i suoi fanti si distinsero in guerra. Fu nel 1915 che per la prima volta furono chiamati \u00ablupi\u00bb (da cui il motto \"Tusci ab hostium grege legio vocati luporum\") dal nemico.\nNel 1916 conquistarono il monte Sabotino e il Dosso Faiti, per questi atti eroici fu concessa la medaglia d'oro al valor militare.\nSempre nella Prima Guerra Mondiale combatterono anche sull'Altopiano dei Sette Comuni, luogo dove sono ricordati per le loro gesta eroiche con alcune lapidi commemorative sparse sul territorio ed una cappella che si trova presso contrada Zocchi.\nAlle Bocche del Timavo fu eretto in onore della brigata il monumento ai Lupi di Toscana, opera dell'architetto Guido Cirilli. \nNel 1938 venne costituita come divisione di fanteria binaria formata dai reggimenti 77\u00b0 (di stanza a Brescia nella Caserma \"Giovanni Randaccio\") e 78\u00b0 di fanteria (di stanza a Bergamo nella Caserma \"Umberto I\" poi \"Montelungo\") e 30\u00b0 d'artiglieria, anch'esso a Brescia (Caserma \"Flavio Ottaviani\").\nDurante la campagna di Grecia (dicembre 1940), inquadrata nel IV Corpo d'armata, 9\u00aa Armata, venne impiegata al suo arrivo senza armamento pesante per tamponare una falla apertasi nello schieramento sotto l'attacco greco, cedendo terreno sotto grosse perdite, e fu rinominata con finalit\u00e0 propagandistiche dalla propaganda greca \"lepri di toscana\" mentre in effetti i fatti dipendevano da un uso errato dell'unit\u00e0 da parte del comando superiore e non dal coraggio dimostrato comunque in combattimento dai fanti. Tuttavia i reduci narrarono che nelle fasi di ritirata vi furono casi di armamenti gettati nei burroni per sottrarli all'eventuale cattura da parte del nemico. Si distinsero, invitti, gli Arditi della 15\u00aa Legione CCNN d'Assalto della MVSN, in forza alla divisione.\nL'anno successivo pensarono alla difesa della costa ligure e francese, infine si scontrarono contro i Tedeschi a nord di Roma a Civitavecchia e La Spezia.\nNel 1947 venne ricostituito il 78\u00ba reggimento, con sede alla caserma Gonzaga di Scandicci (Firenze), che venne soppresso ufficialmente il 31 marzo 2008 a causa della ristrutturazione interna dell'Esercito Italiano e la fine del servizio di leva obbligatorio. Il 7 aprile 2008 la bandiera di guerra del 78\u00ba Reggimento \"Lupi di Toscana\" viene consegnata al sacrario delle bandiere dell'Altare della Patria in Roma, alla presenza del Capo di stato maggiore dell'Esercito Italiano e, tra gli altri, dell'Ass. Naz. Del Fante."}
{"id": "2226606", "revid": "2149408", "url": "https://it.wikipedia.org/wiki?curid=2226606", "title": "Diamond", "text": ""}
{"id": "2226608", "revid": "1543377", "url": "https://it.wikipedia.org/wiki?curid=2226608", "title": "Marco Asinio Marcello (console 54)", "text": " Fu descritto da Tacito come \"lodevole tra i suoi antenati\".\nMarcello era un importante e rispettato senatore sotto l'impero di Claudio e Nerone. Nel 60 fu coinvolto in uno scandalo legato a un pretore . Gli associati allo scandalo furono puniti. Sebbene Marcello fosse stato fatto cadere in disgrazia e i suoi complici giustiziati, non fu punito perch\u00e9 l'imperatore Nerone (suo terzo cugino) intervenne:\nMarco Asinio Marcello ebbe un figlio con il suo stesso nome. Il giovane Marco Asinio Marcello fu un console nel 104 sotto l'imperatore Traiano."}
{"id": "2226609", "revid": "767487", "url": "https://it.wikipedia.org/wiki?curid=2226609", "title": "Virtus Pallacanestro Bologna 1975-1976", "text": ""}
{"id": "2226610", "revid": "287204", "url": "https://it.wikipedia.org/wiki?curid=2226610", "title": "Diamond (album)", "text": ""}
{"id": "2226611", "revid": "729019", "url": "https://it.wikipedia.org/wiki?curid=2226611", "title": "Glock 23", "text": "La Glock 23 \u00e8 una pistola semiautomatica prodotta dall'austriaca Glock.\nCamerata per la cartuccia .40 S&amp;W, \u00e8 una pistola compatta che ha le stesse dimensioni della Glock 19, pur essendo pi\u00f9 pesante.\nBibliografia.\nLa Glock 23"}
{"id": "2226614", "revid": "767487", "url": "https://it.wikipedia.org/wiki?curid=2226614", "title": "Lerma (fiume)", "text": "Il Lerma (in spagnolo: \"R\u00edo Lerma Santiago\") \u00e8 il secondo fiume pi\u00f9 lungo del Messico. Scorre per una lunghezza di 965\u00a0km nella regione centro occidentale del paese.\nLe sue fonti sono negli altopiani centrali del Messico una altitudine di oltre 3.000 metri sul livello del mare. Sfocia nel lago di Chapala, il pi\u00f9 grande lago messicano, vicino alla citt\u00e0 di Guadalajara nello Stato di Jalisco, formando parte del sistema Lerma-Chapala-Santiago."}
{"id": "2226626", "revid": "287204", "url": "https://it.wikipedia.org/wiki?curid=2226626", "title": "Goran Maric", "text": ""}
{"id": "2226628", "revid": "22055328", "url": "https://it.wikipedia.org/wiki?curid=2226628", "title": "Fuschl", "text": ""}
{"id": "2226637", "revid": "486946", "url": "https://it.wikipedia.org/wiki?curid=2226637", "title": "Campionato italiano di calcio 1944", "text": ""}
{"id": "2226639", "revid": "1305772", "url": "https://it.wikipedia.org/wiki?curid=2226639", "title": "Speak", "text": ""}
{"id": "2226650", "revid": "122846759", "url": "https://it.wikipedia.org/wiki?curid=2226650", "title": "Aleksandr Kunakovi\u010d", "text": "La Aleksandr Kunakovi\u010d (), Progetto 1141.1 Sokol secondo la classificazione russa, \u00e8 un aliscafo antisomergibile costruito in Unione Sovietica alla fine degli anni settanta. Si \u00e8 trattato dell'unico esemplare costruito di quella che in Occidente \u00e8 nota come classe \"Babochka\". La classificazione russa \u00e8 MPK.\nTecnica.\nQuesto mezzo \u00e8 un aliscafo sperimentale capace di velocit\u00e0 estremamente elevate. La velocit\u00e0 massima raggiungibile varia a seconda delle condizioni.\nUtilizzo.\nLa costruzione dell'\"Aleksandr Kunakovi\u010d\" venne intrapresa presso il cantiere navale di Yuzhanaya Tochka Zavod, a Feodosiya (Ucraina). L'unit\u00e0 entr\u00f2 in servizio nel 1977 nella Flotta del Mar Nero, e fu utilizzata per scopi sperimentali. Questo aliscafo costitu\u00ec la base per la successiva classe Mukha, che ne eredit\u00f2 lo scafo ed il sistema propulsivo (che presentava alcune modifiche: in particolare, le Mukha montavano solo due NK-12M).\nNon \u00e8 chiaro lo status attuale dell'\"Aleksandr Kunakovi\u010d\", anche se nell'ottobre 2001 risultava nominalmente in servizio."}
{"id": "2226657", "revid": "122868359", "url": "https://it.wikipedia.org/wiki?curid=2226657", "title": "Congettura di Birch e Swinnerton-Dyer", "text": "In matematica, la congettura di Birch e Swinnerton-Dyer riguarda un particolare tipo di curve, le curve ellittiche nei numeri razionali. Questa congettura si basa sul fatto che le equazioni abbiano finite o infinite soluzioni razionali. Il decimo problema di Hilbert era simile, ma trattava delle equazioni diofantee, e ne \u00e8 stata dimostrata l'indecidibilit\u00e0.\nContesto.\nTra i problemi presentati da Hilbert, il decimo riguardava le equazioni diofantee, ovvero quelle equazioni in pi\u00f9 incognite di cui si cercano le soluzioni intere. Nel 1970 Yuri Matiyasevich dimostr\u00f2 che non esiste un metodo generale per risolverle. Tuttavia quando le soluzioni sono i punti di una variet\u00e0 abeliana, la congettura di Birch e Swinnerton-Dyer afferma che la dimensione del gruppo dei punti razionali della curva \u00e8 legata al comportamento di una certa funzione formula_1, per valori di formula_2 vicini a formula_3.\nIntroduzione matematica.\nNel 1922 Louis Mordell ha dimostrato il teorema di Mordell, che afferma che il gruppo di punti razionali su una curva ellittica \u00e8 finitamente generato. Questo significa che per ogni curva ellittica vi \u00e8 un sottoinsieme finito di punti razionali della curva, da cui tutti gli altri punti razionali possono essere ottenuti. Se il numero di punti razionali della curva \u00e8 infinito, allora almeno un punto della base deve avere ordine infinito.\nIl numero di generatori del gruppo dei punti razionali \u00e8 chiamato \"rango\" della curva ellittica, ed \u00e8 un'importante propriet\u00e0 di invarianza delle curve ellittiche. Se il rango di una curva ellittica \u00e8 formula_4, allora la curva ha solo un numero finito di punti razionali. D'altro canto, se il rango della curva \u00e8 maggiore di formula_4, allora la curva ha un numero infinito di punti razionali. Sebbene il teorema di Mordell mostri che il rango di una curva ellittica \u00e8 sempre finito, esso non fornisce un metodo efficace per calcolarlo per ogni curva. Il rango di alcune curve ellittiche pu\u00f2 essere calcolato utilizzando metodi numerici, ma (allo stato attuale delle conoscenze) questi non possono essere generalizzati per gestire tutte le curve.\nAd ogni curva ellittica formula_6 si pu\u00f2 associare una funzione funzione L formula_7 attraverso la costruzione di un prodotto di Eulero utilizzando il numero di punti della curva su un campo finito di formula_8 elementi con formula_8 primo. Questa funzione L \u00e8 analoga alla funzione zeta di Riemann e alle funzioni L di Dirichlet e si tratta di un caso particolare di una funzione L di Hasse-Weil.\nLa definizione di formula_7 come serie converge solo per valori di formula_2 nel piano complesso con formula_12. Helmut Hasse ha congetturato che formula_7 potrebbe essere estesa per prolungamento analitico in tutto il piano complesso. Questa ipotesi \u00e8 stata dimostrata da Max Deuring per curve ellittiche con moltiplicazione complessa. \u00c8 stato successivamente dimostrato che questo \u00e8 vero per tutte le curve ellittiche, come una conseguenza del teorema di modularit\u00e0.\nTrovare punti razionali su una generica curva ellittica \u00e8 un problema difficile. Trovare i punti su una curva ellittica modulo un numero primo formula_8 \u00e8 invece concettualmente semplice, in quanto vi sono solo un numero finito di possibilit\u00e0 da controllare. Tuttavia, per grandi numeri primi \u00e8 computazionalmente faticoso.\nEnunciato della congettura.\nLa congettura di Birch e Swinnerton-Dyer asserisce che il rango formula_15 di una curva ellittica formula_6 \u00e8 pari all'ordine di annullamento in formula_17 di formula_18.\nOssia valgono\ne\nStato attuale.\nLa Congettura di Birch e Swinnerton-Dyer \u00e8 stata dimostrata solo in alcuni casi particolari:\nPremio Clay Mathematics Institute.\nLa congettura di Birch e Swinnerton-Dyer \u00e8 uno dei sette problemi del millennio selezionati dal Clay Mathematics Institute, che offre un premio di 1 milione di dollari per la prima prova di tutta la congettura."}
{"id": "2226658", "revid": "235890", "url": "https://it.wikipedia.org/wiki?curid=2226658", "title": "Salto di potenziale", "text": ""}
{"id": "2226661", "revid": "466539", "url": "https://it.wikipedia.org/wiki?curid=2226661", "title": "Cayetano Vald\u00e9s y Flores", "text": "Fu un ufficiale della marina spagnola che serv\u00ec durante le guerre rivoluzionarie francesi e le guerre napoleoniche, combattendo in entrambi gli schieramenti in momenti diversi.\nBiografia.\nInizio della carriera.\nVald\u00e9s era solo quattordicenne quando si iscrisse all'Accademia Navale di Cadice nel 1781. In quel periodo assistette alla guerra d'indipendenza americana, partecipando all'assedio di Gibilterra dalla terraferma. prese parte anche all'operazione spagnola contro Algeri, nel tentativo di sconfiggere la crescente pirateria e la schiavit\u00f9 dei bianchi sponsorizzata dal Dey.\nLe spedizioni di Malaspina e Galiano.\nAlla fine Vald\u00e9s divenne ufficiale nella spedizione scientifica di Alessandro Malaspina. Nel 1791 Malaspina gli assegn\u00f2 il comando della \"goleta\" \"Mexicana\", ordinandogli di esplorare lo stretto di Juan de Fuca e lo stretto di Georgia durante una spedizione guidata da un altro ufficiale di Malaspina, Dionisio Alcal\u00e1 Galiano. Il termine \"goleta\" \u00e8 l'equivalente spagnolo di schooner, magari meno attrezzata. La \"Mexicana\" inizi\u00f2 il viaggio sotto forma di schooner con una vela di gabbia, salvo poi trasformarsi in brigantino.\nGuerre napoleoniche.\nDopo l'uscita dall'accademia la sua carriera fu veloce, e dal 1797 era al comando del vascello \"Pelayo\" durante la battaglia di Capo San Vincenzo, quando la flotta britannica di Sir John Jervis sconfisse gli spagnoli grazie ad un'audace mossa di Horatio Nelson. In ogni caso Vald\u00e9s si guadagn\u00f2 grazie a questa battaglia una buona reputazione di combattente valoroso, e fu di nuovo promosso, questa volta a capo della \"Neptuno\" su cui guid\u00f2 le forze spagnole fino ad Hispaniola per unirsi all'operazione franco-spagnola contro gli schiavi ribelli di Haiti, nel corso della rivoluzione haitiana.\nNel 1805 Vald\u00e9s, sulla \"Neptuno\", era di stanza a Cadice come commodoro di uno squadrone di navi, venendo chiamato a combattere quando la flotta francese tent\u00f2 di prendere il mare durante la campagna di Trafalgar. Il 21 ottobre la flotta fu inseguita ed attaccata nella battaglia di Trafalgar. Di nuovo Vald\u00e9s combatt\u00e9 duramente, la sua nave guid\u00f2 la flotta nella battaglia serrata che si svolgeva alle sue spalle. Sfortunatamente le navi francesi che accompagnavano la \"Neptuno\", guidate dall'ammiraglio Dumanior, non tornarono indietro, isolando la \"Neptuno\" che fu circondata ed obbligata ad arrendersi. \nNonostante la sua nave fosse naufragata nella tempesta che segu\u00ec la battaglia, Vald\u00e9s e molti compagni sopravvissero, ed egli si ritrov\u00f2 in Inghilterra nel 1808 mentre la guerra d'indipendenza spagnola stava scoppiando. Immediatamente rilasciato e tornato a casa, Vald\u00e9s si arruol\u00f2 nell'esercito di terra partecipando alla Battaglia di Espinosa de los Monteros sotto al comando del generale Blake. Per i servizi svolti durante la guerra fu nominato capitano generale in carica a Cadice ma, al ritorno di Ferdinando VII di Spagna, fu spogliato dei suoi titoli e riusc\u00ec per pura fortuna ad evitare la morte durante la repressione seguita al ritorno della monarchia.\nUltimi anni.\nDurante la rivolta del 1820 fu nuovamente coinvolto nello schieramento repubblicano, combattendo la prima guerra civile spagnola con poco successo, dimostrandosi pi\u00f9 esperto del ministro della guerra di un governo che dur\u00f2 poco tempo. Condannato a morte, fugg\u00ec a Gibilterra dove fu protetto dai britannici per dieci anni, finch\u00e9 nel 1833 gli fu permesso di tornare recuperando i titoli di capitano generale di Cadice e di ammiraglio. Mor\u00ec a Cadice nel 1834.\nFece parte della Massoneria.\nRetaggio.\nL'isola di Valdes, situata nello stretto di Georgia, prende il nome da Cayetano Vald\u00e9s, cos\u00ec come il \"Cayetano Point\" sull'estremo orientale dell'isola. Altri luoghi dell'isola di Valdes ricordano il viaggio del 1792, compresi \"Mexicana Hill\", dal nome della nave di Vald\u00e9s, la \"Mexicana\", \"Dibuxante\" (disegnatore) \"Point\", che prende il nome dall'artista Jos\u00e9 Cardero che salp\u00f2 a bordo della \"Mexicana\", e \"Vernaci Point\", da Juan Vernacci y Retamal, uno degli ufficiali di Vald\u00e9s."}
{"id": "2226662", "revid": "287204", "url": "https://it.wikipedia.org/wiki?curid=2226662", "title": "Cayetano Valdes y Flores", "text": ""}
{"id": "2226665", "revid": "287204", "url": "https://it.wikipedia.org/wiki?curid=2226665", "title": "Together (album)", "text": ""}
{"id": "2226667", "revid": "1543377", "url": "https://it.wikipedia.org/wiki?curid=2226667", "title": "Nazionale di rugby a 15 della Thailandia", "text": "La nazionale di rugby XV della Thailandia (\u0e23\u0e31\u0e01\u0e1a\u0e35\u0e49\u0e22\u0e39\u0e40\u0e19\u0e35\u0e22\u0e19\u0e17\u0e35\u0e21\u0e0a\u0e32\u0e15\u0e34\u0e44\u0e17\u0e22) \u00e8 inclusa nel terzo livello del rugby internazionale. La nazionale deve ancora fare debutto nella Coppa del Mondo di Rugby, ma ha partecipato ai tornei di qualificazione per essa dal 1999 in Galles.\nStoria.\nLa nazionale thailandese ha giocato il suo primo incontro internazionale nel 1970, contro il Giappone. Ha tentato di qualificarsi nella Coppa del Mondo di Rugby nel 1999, quando la ospit\u00f2 il Galles. La squadra ha partecipato al primo turno di qualificazione nel girone Asiatico, vincendo una partita e perdendo la successiva, portandoli a piazzarsi secondi nella classifica finale e mettendoli fuori dai giochi. Per la Coppa del mondo di Rugby del 2003, ospitata dall'Australia, la nazionale thailandese ha partecipato al Pool B del torneo di qualificazione delle squadre asiatiche, arrivando terza in classifica perdendo entrambe le partite, e di conseguenza non si \u00e8 qualificata.\nLa Thailandia ha cercato di qualificarsi anche per la Coppa del Mondo di Rugby del 2007 in Francia, nel girone con Sri Lanka e Singapore. Tuttavia, ha perso entrambe le partite e non \u00e8 avanzata al turno successivo. \nCon la 5 nazioni Asiatiche, ha gareggiato alla prima edizione del torneo, nella seconda divisione. Dopo aver vinto tutte le partite, giocarono nella prima divisione per la successiva edizione del torneo, prendendo il posto della nazionale cinese (ritirata a causa di problemi di visto).\nRosa giocatori.\nSquadra dell'Asian Five Nations 2012 - 3\u00aa divisione\nSostituti"}
{"id": "2226685", "revid": "709406", "url": "https://it.wikipedia.org/wiki?curid=2226685", "title": "Trabea", "text": "La trabea nell'antica Roma era il mantello o toga con pi\u00f9 strisce di porpora che inizialmente veniva indossata solo dai re (il primo fu Tarquinio Prisco), poi anche dagli auguri e dai consoli durante le cerimonie pubbliche, infine anche dai cavalieri (\"equites\") quando si presentavano per il censimento. Era pi\u00f9 corta e meno ampia della toga, e veniva fermata con un fermaglio.\nSecondo Servio Mario Onorato, esistevano tre tipi diversi di \"trabea\":\nDionigi di Alicarnasso afferma che era indossata anche dai personaggi di rango equestre, ma la cosa non \u00e8 confermata altrove.\nDistinguiamo la \"trabea triumphalis\", un manto grande molto decorato, che si avvolgeva in tutto il corpo, e la trabea imperiale, che mostrava gemme non presenti nella trabea consolare."}
{"id": "2226692", "revid": "22356", "url": "https://it.wikipedia.org/wiki?curid=2226692", "title": "Ulemosaurus", "text": ""}
{"id": "2226694", "revid": "22356", "url": "https://it.wikipedia.org/wiki?curid=2226694", "title": "Tapinocephalus", "text": ""}
{"id": "2226695", "revid": "22356", "url": "https://it.wikipedia.org/wiki?curid=2226695", "title": "Struthiocephalus", "text": ""}
{"id": "2226704", "revid": "287204", "url": "https://it.wikipedia.org/wiki?curid=2226704", "title": "Loharu", "text": "Loharu \u00e8 una citt\u00e0 dell'India di 11.421 abitanti, situata nel distretto di Bhiwani, nello stato federato dell'Haryana. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 28\u00b0 26' 60 N e 75\u00b0 49' 0 E e ha un'altitudine di 261 .\nSociet\u00e0.\nEvoluzione demografica.\nAl censimento del 2001 la popolazione di Loharu assommava a 11.421 persone, delle quali 5.993 maschi e 5.428 femmine. I bambini di et\u00e0 inferiore o uguale ai sei anni assommavano a 1.934, dei quali 1.026 maschi e 908 femmine. Infine, coloro che erano in grado di saper almeno leggere e scrivere erano 6.330, dei quali 3.960 maschi e 2.370 femmine."}
{"id": "2226705", "revid": "4175", "url": "https://it.wikipedia.org/wiki?curid=2226705", "title": "Nazionale di rugby a 15 della Colombia", "text": "La nazionale di rugby a 15 della Colombia () \u00e8 la selezione maschile di rugby a 15 (o \"Rugby union\") che rappresenta la Colombia in ambito internazionale.\nAttiva dal 1996, opera sotto la giurisdizione della Federaci\u00f3n Colombiana de Rugby.\nEssa partecipa dal 2001 al Sudamericano di rugby, la cui seconda divisione ha vinto 5 volte tra il 2009 e il 2017; dal 2019 milita invece nella prima divisione di tale competizione.\nPartecipa regolarmente anche alle qualificazioni sudamericane alla Coppa del Mondo di rugby ma, al 2021, non ha ancora mai guadagnato l'ammissione a tale torneo."}
{"id": "2226707", "revid": "287204", "url": "https://it.wikipedia.org/wiki?curid=2226707", "title": "Maham", "text": "Maham \u00e8 una citt\u00e0 dell'India di 18.166 abitanti, situata nel distretto di Rohtak, nello stato federato dell'Haryana. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 28\u00b0 58' 60 N e 76\u00b0 17' 60 E e ha un'altitudine di 213 .\nSociet\u00e0.\nEvoluzione demografica.\nAl censimento del 2001 la popolazione di Maham assommava a 18.166 persone, delle quali 9.742 maschi e 8.424 femmine. I bambini di et\u00e0 inferiore o uguale ai sei anni assommavano a 2.720, dei quali 1.532 maschi e 1.188 femmine. Infine, coloro che erano in grado di saper almeno leggere e scrivere erano 11.989, dei quali 7.058 maschi e 4.931 femmine."}
{"id": "2226709", "revid": "39884", "url": "https://it.wikipedia.org/wiki?curid=2226709", "title": "Max Amann (pallanuotista)", "text": "\u00c8 stato inoltre vice-campione europeo con la nazionale tedesca di pallanuoto nel 1931 e nel 1934, ottenendo un terzo posto nel 1926. Con il proprio club SC Hellas Magdeburg Amann vinse i titoli nazionali tedeschi nelle annate 1924-1925-1926, 1928-1929-1930-1931 e 1933. Oltre che nella pallanuoto Amann si aggiudic\u00f2 un titolo nazionale nei 4x100 misti nel 1924. Amman arruolato nella Wehrmacht risult\u00f2 disperso in azione nel 1944 o nel 1945. La sua data di morte ufficiale \u00e8 il 24 dicembre 1945."}
{"id": "2226711", "revid": "599013", "url": "https://it.wikipedia.org/wiki?curid=2226711", "title": "Karl B\u00e4hre", "text": ""}
{"id": "2226712", "revid": "39884", "url": "https://it.wikipedia.org/wiki?curid=2226712", "title": "Johann Blank", "text": ""}
{"id": "2226714", "revid": "287204", "url": "https://it.wikipedia.org/wiki?curid=2226714", "title": "Mahendragarh", "text": "Mahendragarh (o Mohindargarh) \u00e8 una citt\u00e0 dell'India di 23.977 abitanti, situata nel distretto di Mahendragarh, nello stato federato dell'Haryana. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 28\u00b0 16' 60 N e 76\u00b0 9' 0 E e ha un'altitudine di 261 .\nSociet\u00e0.\nEvoluzione demografica.\nAl censimento del 2001 la popolazione di Mahendragarh assommava a 23.977 persone, delle quali 12.749 maschi e 11.228 femmine. I bambini di et\u00e0 inferiore o uguale ai sei anni assommavano a 3.473, dei quali 1.907 maschi e 1.566 femmine. Infine, coloro che erano in grado di saper almeno leggere e scrivere erano 16.158, dei quali 9.727 maschi e 6.431 femmine."}
{"id": "2226715", "revid": "287204", "url": "https://it.wikipedia.org/wiki?curid=2226715", "title": "Lerma", "text": ""}
{"id": "2226718", "revid": "2110845", "url": "https://it.wikipedia.org/wiki?curid=2226718", "title": "\u00c9mile Bulteel", "text": ""}
{"id": "2226720", "revid": "39884", "url": "https://it.wikipedia.org/wiki?curid=2226720", "title": "Henri Cuvelier", "text": ""}
{"id": "2226723", "revid": "599013", "url": "https://it.wikipedia.org/wiki?curid=2226723", "title": "Paul Dujardin", "text": ""}
{"id": "2226725", "revid": "2110845", "url": "https://it.wikipedia.org/wiki?curid=2226725", "title": "Jules Keignaert", "text": ""}
{"id": "2226730", "revid": "599013", "url": "https://it.wikipedia.org/wiki?curid=2226730", "title": "Henri Padou (senior)", "text": "\u00c8 il padre di Henri Padou."}
{"id": "2226738", "revid": "188116", "url": "https://it.wikipedia.org/wiki?curid=2226738", "title": "Procuratore", "text": ""}
{"id": "2226739", "revid": "773636", "url": "https://it.wikipedia.org/wiki?curid=2226739", "title": "Stub", "text": ""}
{"id": "2226740", "revid": "709565", "url": "https://it.wikipedia.org/wiki?curid=2226740", "title": "Iso (mitologia)", "text": "Iso \u00e8 un personaggio della mitologia greca citato nell'undicesimo libro dell\"Iliade\" di Omero.\nMitologia.\nIso era uno dei cinquanta figli di Priamo. Sua madre non era una delle tre spose consorti del sovrano (Arisbe, Ecuba e Laotoe), ma una schiava. Tuttavia Iso partecip\u00f2 alla guerra di Troia come tutti i suoi fratellastri, facendo da auriga ad uno di loro, Antifo. I due giovani vennero fatti prigionieri da Achille, che non li uccise, preferendo venderli come schiavi. \nTornati a Troia dopo che Priamo ebbe pagato il riscatto, ripresero a combattere ma vennero uccisi da Agamennone."}
{"id": "2226741", "revid": "39884", "url": "https://it.wikipedia.org/wiki?curid=2226741", "title": "Ernest Rogez", "text": ""}
{"id": "2226742", "revid": "39884", "url": "https://it.wikipedia.org/wiki?curid=2226742", "title": "Albert Th\u00e9venon", "text": ""}
{"id": "2226743", "revid": "39884", "url": "https://it.wikipedia.org/wiki?curid=2226743", "title": "Achille Tribouillet", "text": ""}
{"id": "2226744", "revid": "39884", "url": "https://it.wikipedia.org/wiki?curid=2226744", "title": "Albert Vandeplancke", "text": ""}
{"id": "2226762", "revid": "285418", "url": "https://it.wikipedia.org/wiki?curid=2226762", "title": "Pedro e il capitano", "text": "Pedro e il capitano (titolo originale \"Pedro y el Capit\u00e1n\") \u00e8 un dramma scritto da Mario Benedetti nel 1979.\nL'opera \u00e8 divisa in quattro parti e si compone di un dialogo tra il capitano, un ufficiale ligio al regime, e Pedro, una vittima della persecuzione in America Latina durante le dittature militari nel corso dei decenni del 1970-1980.\n\u00c8 pubblicato in Italia dalla Biblioteca Franco Serantini ed \u00e8 stato rappresentato per la prima volta a Verona nel 1995, interpretato da Andrea De Manincor (che ne ha curato anche la regia) e Edoardo Ferrario (che l'ha prodotto per Il Circolo Keaton).\nAl dramma \u00e8 dedicato un brano dal titolo omonimo del gruppo italiano Los Fastidios."}
{"id": "2226766", "revid": "6923", "url": "https://it.wikipedia.org/wiki?curid=2226766", "title": "Dendrolagus stellarum", "text": "Il canguro arboricolo di Seri (Dendrolagus stellarum ) \u00e8 un marsupiale della famiglia dei Macropodidi. Spesso considerato in passato una semplice sottospecie del canguro arboricolo di Doria (\"Dendrolagus dorianus\"), \u00e8 stato elevato al rango di specie vera e propria da Colin Groves nel 2005. \u00c8 endemico della Cordigliera Centrale della Nuova Guinea ed \u00e8 diffuso dalla regione di Tembagapura, nella Provincia di Papua (Indonesia), fino ai Monti Vittorio Emanuele, nella parte occidentale di Papua Nuova Guinea.\nIl canguro arboricolo di Seri \u00e8 una delle specie pi\u00f9 graziose del genere \"Dendrolagus\". I giovani hanno una coda color giallo brillante ed un corpo molto scuro, ma con l'et\u00e0 la coda si fa pi\u00f9 scura e le estremit\u00e0 dei peli sui fianchi assumono una caratteristica tonalit\u00e0 argentata. La folta pelliccia aiuta questo animale a mimetizzarsi benissimo tra i muschi e i licheni delle foreste pluviali montane dove vive."}
{"id": "2226768", "revid": "767487", "url": "https://it.wikipedia.org/wiki?curid=2226768", "title": "Khirbet al-Batrawy", "text": "Khirbet al-Batrawy \u00e8 un sito archeologico della Giordania.\nIndividuato nel 2004, il sito \u00e8 oggetto di ricerche dal 2005 da parte di una missione archeologica della Sapienza di Roma, diretta da Lorenzo Nigro.\nPosta ai limiti del deserto, prova che gi\u00e0 nel III millennio i popoli del Levante abitarono queste zone. La citt\u00e0 venne distrutta nel 2300 a.C., con la conseguente caduta dei castelli vicini (cosiddetto \"domino collapse\"). Il sito costituisce un esempio di diffusione (attraverso contatti di scambio) della cultura mesopotamica della citt\u00e0 anche al di fuori del bacino del Tigri-Eufrate e fra etnie indigene, diverse da quelle l'hanno originata. Gli scavi condotti hanno riportato alla luce le imponenti fortificazioni, con la porta del Bronzo Antico II, la tripla linea di mura del Bronzo Antico III, un tempio \"Broad-Room\" del Bronzo Antico II-III, e, da ultimo un palazzo con straordinari ritrovamenti: quattro asce di rame, 120 vasi interi, ed un antichissimo tornio da vasaio.\nStoria.\nSulla collina di Batrawy, una rupe rocciosa oggi alla periferia nord della citt\u00e0 di Zarqa in Giordania centro\u2010settentrionale, agli inizi del III millennio a.C. - nell'epoca dei Faraoni delle grandi piramidi - sorse un'antichissima citt\u00e0. Nel dicembre del 2004 una spedizione della Sapienza Universit\u00e0 di Roma, durante una prospezione lungo l'alta valle dello Wadi az\u2010Zarqa, ne riconobbe la natura di insediamento umano (sulla superficie, irta di pietre e massi, si riconoscevano numerosi frammenti ceramici del Bronzo Antico, il III millennio a.C.). Dalla primavera 2005, con la collaborazione del Dipartimento delle Antichit\u00e0 della Giordania e il contributo del Ministero degli Affari Esteri italiano, sono iniziate campagne di scavo sistematiche nel sito che hanno immediatamente rivelato\nuna citt\u00e0 fortificata con straordinarie opere difensive, costituite inizialmente da un muro in pietra spesso 3,2 m, cui nei secoli si aggiunsero progressivamente torri e bastioni, e due ulteriori muraglioni sul versante nord, dove era localizzata la porta della citt\u00e0.\nLe ricerche hanno consentito di definire le principali fasi di sviluppo dell'antica Batrawy, fondata agli inizi del III millennio a.C. come centro egemone dell'alta valle dello Zarqa, in posizione strategica a controllo del guado attraverso questo fiume, il pi\u00f9 lungo affluente del Giordano, ma anche il fiume pi\u00f9 orientale della Terra Santa, il primo corso d'acqua raggiunto da chi attraversava il deserto siro\u2010arabico. Proprio la presenza di una citt\u00e0 ai margini del deserto ha aperto nuove prospettive circa la frequentazione e l'insediamento di queste remote regioni in un'epoca cos\u00ec antica, prima dell'addomesticamento del dromedario.\nRitrovamenti.\nNelle precedenti campagne (2005\u20102009) a Khirbet al\u2010Batrawy sono state identificate le mura urbiche del Bronzo Antico II\u2010II (2900\u20102300 a.C.), la porta urbica, il Tempio sulla terrazza orientale e una serie di abitazioni e edifici pubblici all'interno della citt\u00e0, che fu distrutta da un violento incendio intorno al 2300 a.C.\nDurante la VI campagna (2010) un grande edificio, rivelatosi il palazzo reale della citt\u00e0 del Bronzo Antico IIIB (2500\u20102300 a.C.), \u00e8 stato portato alla luce. Al suo interno \u00e8 stato scoperto un ampio magazzino (7,5 x 4,9 m), contenente almeno 20 grandi pithoi e giare da conservazione con semi carbonizzati e un totale di\ncirca 120 vasi interi e oggetti di lusso, trovati sepolti in uno strato di crollo con lenti cinerose, carboni, mattoni crudi spezzati e carbonizzati, spesso pi\u00f9 di 1,2 m. L'assoluta straordinariet\u00e0 dei ritrovamenti effettuati nel magazzino del palazzo della citt\u00e0 ha impiegato l'intera missione nello scavo di questo grande ambiente che ha restituito innumerevoli reperti di grandissimo valore e antichit\u00e0 e campioni paleobotanici, fondamentali per lo studio della vita quotidiana nel sito e della sua cronologia attraverso le analisi C14.\nI muri dell'ambiente, spessi 0,8\u20100,9 m, avevano conservato all'interno l'intonaco color avorio, anch'esso con forti tracce dell'incendio che pose fine alla citt\u00e0 del Bronzo Antico III intorno al 2300 a.C., mentre il pavimento era in parte costituito da battuti di marna calcarea, in parte dall'affioramento del banco roccioso\ndella rupe. Addossati ai muri del vano erano, su due file, i grandi contenitori ceramici per liquidi e granaglie, con attorno accatastati altri vasi di diversa forma e dimensione per un totale complessivo di pi\u00f9 di 120 esemplari interi. Tra questi: giare metalliche con la caratteristica decorazione pettinata detta \"patterncombed\", brocche in ceramica rossa ingubbiata e lustrata, brocchette in ceramica nera lustrata, coppette e altri vasi miniaturistici, evidentemente parte di un corredo da mensa. Mentre i pithoi allineati lungo le pareti del magazzino contenevano derrate alimentari (grano e orzo carbonizzati e, in un caso, ocra rossa), i\nvasi di minori dimensioni erano stati posti ai piedi degli stessi, finendo per esserne schiacciati al momento della conflagrazione che interruppe la vita della florida citt\u00e0. Nel settore centrale del magazzino sono stati rinvenuti i reperti pi\u00f9 pregiati: una grande coppa globulare biansata su alto piede scanalato in ceramica rossa lustrata, molto probabilmente un vaso cerimoniale del servizio reale, ispirato a prototipi metallici. Dallo stesso settore dell'ambiente a pilastri\nprovengono degli ossi animali lavorati, tra i quali una sorta di pugnale cerimoniale di piccole dimensioni, a testimonianza dell'esistenza e della tesaurizzazione nel magazzino di oggetti di lusso anche di minute dimensioni. Uno dei rinvenimenti pi\u00f9 rari effettuati nel magazzino \u00e8 un tornio da vasaio, costituito da una base il calcare e due dischi in basalto. Il disco superiore, o volano, \u00e8 finemente lavorato con un diametro di 28\u00a0cm; esso ruotava su un cilindro di minor diametro a sua volta fissato sul blocco di calcare fine che serviva da base. Il ritrovamento di questo strumento in un contesto palatino suscita grande interesse, poich\u00e9 \u00e8 proprio nel Bronzo Antico III che nel Levante si nota una progressiva standardizzazione della produzione ceramica con l'uso pi\u00f9 frequente della ruota; una trasformazione nella realizzazione della ceramica che fu probabilmente causata dalla diretta gestione palatina della produzione dei vasi. Questa ipotesi, avanzata nel coevo sito di Khirbet Yarmouk, sembra trovare a Batrawy, in un'area apparentemente periferica del Levante, un'inattesa ma convincente conferma.\nLe asce di rame.\nIl ritrovamento pi\u00f9 significativo \u00e8 stato fatto sempre nel settore centrale del vano, a breve distanza da dove era stato collocato il vaso cerimoniale. In una cachette nel pavimento roccioso erano state deposte quattro asce di rame. Sinora, da tutta la Palestina e la Giordania dello stesso periodo, si conoscevano\nsolamente altri cinque esemplari di asce in rame, e, complessivamente, poco pi\u00f9 di una diecina di oggetti dello stesso metallo. Inoltre, una spedizione dell'Universit\u00e0 di San Diego (California) ha identificato da pochi anni le miniere di rame nello Wadi Feinan (a sud del Mar Morto, lungo la Valle della \u2018Arabah, a Khirbat Hamra Ifdan), dove il minerale veniva estratto e pre\u2010lavorato, per poi essere commerciato verso il nord; la scoperta del magazzino del palazzo di Batrawy offre, quindi, la straordinaria opportunit\u00e0 di verificare questa ipotesi."}
{"id": "2226769", "revid": "599013", "url": "https://it.wikipedia.org/wiki?curid=2226769", "title": "Bojan Jani\u0107", "text": "Gioca nel allenatore di ."}
{"id": "2226770", "revid": "125864713", "url": "https://it.wikipedia.org/wiki?curid=2226770", "title": "Tempio di Atena (Paestum)", "text": "Il tempio di Atena o tempio di Cerere (circa 500 a.C.) \u00e8 un tempio greco che si trova a \"Paestum\", nel comune di Capaccio Paestum in provincia di Salerno, costruito nel Santuario settentrionale, in posizione diametralmente opposta rispetto al Santuario meridionale, dove si ergono il tempio di Nettuno e la Basilica.\nCaratteristiche.\nRealizzato su un rilievo artificiale del terreno, sul precedente santuario distrutto probabilmente da un incendio, presenta in facciata un frontone e un fregio dorico, ornato da metope incassate nell'arenaria, su colonne doriche lievemente slanciate. La struttura \u00e8 pi\u00f9 semplice di quella dei due templi dedicati ad Era (detti \"tempio di Nettuno\" e \"Basilica\"): presenta il pronao e la cella ma \u00e8 privo di adyton, ovvero la camera del tesoro sul retro della cella.\nConcepito seguendo un innovativo schema di proporzioni equilibrate, che si traducono nel rapporto di 6 colonne frontali e 13 laterali di uguale dimensione e forma, il santuario presentava una fastosa policromia.\nL'interno dell'ampio pronao presentava sei colonne in stile ionico, di cui quattro frontali e due laterali, delle quali restano soltanto le basi e due capitelli; questi ultimi, come nel caso della \"Basilica\", nascono da un collarino ornato. Sembra essere il primo esempio della presenza dei due ordini, dorico e ionico, nello stesso edificio, non solo nel colonnato ma anche nella trabeazione e nel coronamento del tempio.\nDella profonda cella destinata ad accogliere la statua della dea non rimane quasi pi\u00f9 nulla: \u00e8 visibile solo il pavimento sopraelevato di circa 1 metro e le tracce di scale laterali che portavano probabilmente al tetto.\nDurante lo scavo in profondit\u00e0 del 1937, a cura di Amedeo Maiuri, sono venute alla luce delle terrecotte architettoniche che hanno permesso di ricostruire il tetto dell'edificio del periodo arcaico, uno dei pi\u00f9 antichi di Poseidonia.\nTradizionalmente il tempio era stato attribuito a Cerere, ma in seguito al ritrovamento di numerose statuette in terracotta che raffigurano Atena, si propende per una dedica a questa divinit\u00e0\nIn epoca tardo antica, intorno all'VIII secolo, la struttura venne adibita a chiesa: il santuario venne chiuso con mura fra le colonne, le pareti della cella furono abbattute, l'ambulacro a Sud fu utilizzato per le sepolture. Tali strutture vennero eliminate durate le campagne di scavo degli anni Quaranta del Novecento."}
{"id": "2226776", "revid": "1861950", "url": "https://it.wikipedia.org/wiki?curid=2226776", "title": "Iran Air", "text": "Iran Air, conosciuta anche come \"The Airline of the Islamic Republic of Iran\" (persiano: \u0647\u0648\u0627\u067e\u06cc\u0645\u0627\u06cc\u06cc \u062c\u0645\u0647\u0648\u0631\u06cc \u0627\u0633\u0644\u0627\u0645\u06cc \u0627\u06cc\u0631\u0627\u0646, traslitterato: Hav\u00e2peym\u00e2yiye Jomhuriye Esl\u00e2miye Ir\u00e2n), \u00e8 la compagnia aerea di bandiera dell'Iran, che ha sede presso l'aeroporto Mehrabad di Teheran. Al 2018, opera servizi di linea verso 71 destinazioni in Asia ed Europa. Le basi principali di Iran Air sono l'aeroporto Internazionale Imam Khomeini e l'aeroporto Mehrabad, entrambi situati a Teheran, capitale dell'Iran. A livello nazionale, Iran Air \u00e8 comunemente nota come Homa, che \u00e8 il nome di un mitico grifone persiano e anche l'acronimo di Iran National Airlines in lingua persiana. La divisione cargo della compagnia aerea, Iran Air Cargo, opera servizi di linea a livello internazionale utilizzando un Boeing 747-200 cargo.\nStoria.\nFormazione.\nIranian Airways \u00e8 stata fondata nel maggio 1944 da Reza Afshar e Gholam Ebtehaj. Dopo la guerra, il primo volo passeggeri and\u00f2 da Teheran a Mashhad, seguito da un servizio Tehran-Esfahan-Shiraz-Bushehr-Abadan-Ahwaz. Nel 1946, la compagnia aerea stabil\u00ec un servizio per Il Cairo, Baghdad e Tel Aviv, e nell'aprile 1947 per Parigi. Tra il 1945 e il 1962, la compagnia aerea divenne un importante vettore nazionale, operando anche alcuni voli internazionali verso l'Europa ogni settimana. La flotta era inizialmente composta da Douglas DC-3, successivamente integrata da Douglas DC-4 e Vickers Viscount.\nNel 1954 fu fondata la compagnia aerea privata Persian Air Services (PAS). PAS inizialmente operava solo servizi di trasporto merci, seguita da operazioni di trasporto passeggeri tra Teheran e altre grandi citt\u00e0 dell'Iran. Nel 1960, PAS avvi\u00f2 il servizio passeggeri verso diverse destinazioni europee, tra cui Ginevra, Parigi, Bruxelles e Londra, utilizzando Boeing 707 e Douglas DC-7 noleggiati da Sabena.\nIranian Airways venne nazionalizzata nel 1961. Il 24 febbraio 1961, Iranian Airways e PAS si fusero per formare la Iran National Airlines Corporation (HOMA), nota come Iran Air, usando l'homa come simbolo. HOMA era un'impresa del settore pubblico che combinava i due vettori aerei precedenti. Tra gli aerei utilizzati c'erano Avro York, Douglas DC-3, Douglas DC-6 e Vickers Viscount. Il vettore divenne membro a pieno titolo della International Air Transport Association (IATA) nel 1964. Era il cliente di lancio del Boeing 747SP, al quale andarono 4 dei primi 6 esemplari prodotti.\nEspansione.\nNel 1965, Iran Air ricevette la consegna del suo primo jet, un Boeing 727-100, seguito dal Boeing 707-300 nel 1969, dal Boeing 737-200 nel 1971, dal Boeing 727-200 nel 1974 e da tre varianti del Boeing 747 (747-100, -200 e SP), a partire dal 1975. Dalla met\u00e0 del 1970, Iran Air serviva citt\u00e0 europee con voli non-stop e one-stop (oltre 30 voli settimanali per Londra).\nL'8 ottobre 1972, Iran Air effettu\u00f2 un ordine con la British Aircraft Corporation per due Concorde, pi\u00f9 uno in opzione. Uno fu noleggiato per alcuni voli da Teheran a Kish Island, ma non apparve in livrea Iran Air. Questi ordini vennero cancellati nel mese di aprile del 1980, sulla scia della rivoluzione iraniana, facendo Iran Air l'ultima compagnia aerea ad annullare gli ordini del Concorde.\nIl 29 maggio 1975, venne inaugurata la tratta da Teheran a New York, prima con un Boeing 707, facendo scalo a Londra, e poco dopo il percorso venne convertito in un volo non-stop con un Boeing 747SP, rendendo Iran Air il secondo vettore del Medio Oriente (dopo El Al) ad offrire servizi senza scalo verso New York. Con questo volo, Iran Air stabil\u00ec un nuovo record del mondo nel tempo e nella distanza di un volo non-stop (12 ore e 15 minuti, 9.867\u00a0km - 6.131\u00a0mi - 5.328\u00a0nmi). Nel 1978, la compagnia aerea acquis\u00ec sei Airbus A300B2 per l'uso nelle rotte nazionali e regionali. Prima della fine dello stesso anno, Iran Air stava servendo 31 destinazioni internazionali, che si estendevano da New York a Pechino e Tokyo. Vennero fatti dei piani per offrire servizi diretti a Los Angeles e Sydney, per i quali i Boeing 747SP della compagnia aerea erano ideali. Questo avrebbe permesso di utilizzare Teheran come un punto a met\u00e0 strada tra Oriente e Occidente, ma questi voli non divennero mai operativi.\nAlla fine del 1970, Iran Air fu la compagnia aerea pi\u00f9 rapida nella crescita e una delle pi\u00f9 redditizie del mondo. Nel 1976, Iran Air si classific\u00f2 seconda solo a Qantas, tra le compagnie aeree pi\u00f9 sicure al mondo, non avendo avuto incidenti per almeno dieci anni consecutivi. Anche se entrambe le compagnie aeree non avevano mai avuto incidenti, Iran Air arriv\u00f2 seconda solo a causa del minor numero di ore di funzionamento rispetto a Qantas. Prima di questa classifica, si era verificato un incidente mortale il 25 dicembre 1952, in cui 27 dei 29 passeggeri a bordo morirono quando il loro Douglas DC-3 si schiant\u00f2 al momento dell'atterraggio.\nIl tenente Gen. Ali-Mohammad Khademi fu il direttore generale di Iran Air dal 1962 al 1978.\nLa rivoluzione iraniana.\nA seguito delle sanzioni economiche contro l'Iran, Iran Air non \u00e8 stata in grado di espandere o sostituire la sua flotta. L'ultima volta che Iran Air ha ricevuto un velivolo occidentale nuovo di zecca prima della revoca delle sanzioni relative al nucleare nel 2016 \u00e8 stato nel 1994, quando ha ricevuto due Airbus A300B4 come risarcimento per l'abbattimento del volo Iran Air 655 da parte di un incrociatore americano nel 1988. Nel 2001, l'Iran Air ha acquistato 6 Airbus A300 di seconda mano dalla Turchia, ma solo dopo due anni tutti e sei sono stati messi a terra negli aeroporti di Teheran, Mashhad e Mosca. Ci\u00f2 ha causato notevoli controversie in Iran, dove i funzionari hanno citato difetti di progettazione dei motori e il conseguente surriscaldamento come motivo per la messa a terra. Successivamente \u00e8 stato confermato che uno di questi 6 aerei era tornato in servizio nel 2010.\nPrima della separazione di Iran Airtour da Iran Air nel 2011, i Tupolev Tu-154 di fabbricazione russa costituivano la spina dorsale della flotta della prima. Tuttavia, diversi disastri successivi che hanno coinvolto questo aereo alla fine hanno portato a un divieto totale nel 2011 delle sue operazioni all'interno delle compagnie aeree iraniane, inclusa Iran Airtour. La flotta di Tu-154 \u00e8 stata gradualmente sostituita con MD-83 nel corso di pochi mesi.\nSecondo il viceministro iraniano delle strade e dello sviluppo urbano, l'Iran ha attualmente pi\u00f9 di 100 aerei, alcuni dei quali di propriet\u00e0 di Iran Air, a terra a causa della mancanza di accesso a nuove parti e competenze tecniche durante l'era delle sanzioni.\nIl periodo di tempo prolungato in cui Iran Air \u00e8 stata soggetta a sanzioni internazionali e gli \u00e8 stato impedito di acquistare pezzi di ricambio e nuovi aerei ha portato a un drammatico aumento dell'et\u00e0 media della sua flotta e al crollo del record di sicurezza, al punto da diventare ampiamente conosciuta come una delle peggiori compagnie aeree nel mondo in termini di record di sicurezza aerea. A marzo 2017, l'et\u00e0 media della flotta di Iran Air era di 24,1 anni, anche se questa cifra \u00e8 destinata a migliorare con l'aggiunta di nuove consegne (nel 2020 \u00e8 scesa a 18,8 anni).\nLa puntualit\u00e0 estremamente scadente di Iran Air, tra quelle della maggior parte delle altre compagnie aeree iraniane, ha portato a rabbia e frustrazione pubblica, spesso incitando proteste sotto forma di scontri violenti con i dipendenti della compagnia aerea o sit-in per molte ore. I funzionari attribuiscono abitualmente i ritardi alle sanzioni economiche, sebbene almeno un ideologo filo-rivoluzionario abbia citato \"l'inefficienza e la cattiva gestione\" come la causa principale di questo problema.\nDivieti europei e problemi di rifornimento.\nIl 5 luglio 2010, un ufficiale dell'aviazione iraniana ha accusato il Regno Unito, la Germania e gli Emirati Arabi Uniti di rifiutarsi di rifornire di carburante per gli aerei iraniani. Questa mossa ha fatto seguito alle sanzioni unilaterali imposte dagli Stati Uniti sulla disputa sulle armi nucleari. Iran Air e Mahan Air hanno entrambe affermato che gli erano stati negati i rifornimenti. Una portavoce della Abu Dhabi Airports Company (ADAC) ha affermato che era in vigore un contratto per rifornire di carburante i voli passeggeri iraniani e l'ADAC avrebbe continuato a farlo. Un portavoce dell'Autorit\u00e0 per l'aviazione civile del Regno Unito ha affermato che \u00e8 stata l'unica decisione dei fornitori indipendenti se gli aeromobili dovevano essere riforniti o meno. Il ministero dei Trasporti tedesco ha affermato che il rifornimento di aerei iraniani non \u00e8 stato vietato dalle sanzioni dell'UE o delle Nazioni Unite, ma non ha detto se qualche distributore indipendente stesse negando i rifornimenti. Nel corso della giornata, l'aeroporto di Dubai ha rivelato di aver continuato a rifornire di carburante i voli passeggeri iraniani in entrata e in uscita da Dubai. Il giorno successivo, un portavoce dell'Iran ha ritrattato le affermazioni del governo affermando che nessuna limitazione del genere era stata imposta.\nIl 6 luglio 2010 \u00e8 stato annunciato che la Commissione europea avrebbe vietato dall'entrata nell'UE tutta la flotta di Airbus A320, Boeing 727 e Boeing 747 di Iran Air per motivi di sicurezza. Questa mossa \u00e8 stata un duro colpo per Iran Air, limitando i voli verso l'Europa con i propri aerei.\nNel 2012, l'UE ha nuovamente autorizzato il rifornimento di aeromobili di Iran Air negli aeroporti europei secondari come Lubiana e Budapest, nel tentativo di mantenere i contratti di rifornimento all'interno dell'UE, piuttosto che lasciarli andare in Serbia o successivamente in Bielorussia e Ucraina.\nNel gennaio 2012, i voli di Iran Air da e per Londra Heathrow operavano con scalo di carburante all'aeroporto di Manston nel Kent. Tuttavia, l'aeroporto ha annunciato nel dicembre 2011 che questo accordo sarebbe terminato e non avrebbe pi\u00f9 rifornito gli aerei della compagnia. Questo annuncio fece seguito rapidamente alla chiusura dell'ambasciata iraniana a Londra a seguito del saccheggio dell'ambasciata britannica a Teheran. L'aeroporto ha sottolineato di non aver violato alcun accordo commerciale, in quanto non aveva collegamenti con gli Stati Uniti.\nRevoca delle sanzioni e piani di ammodernamento.\nIn attesa del raggiungimento di un accordo per la revoca delle sanzioni, il presidente di Iran Air, Farhad Parvaresh, ha dichiarato che la compagnia aerea avrebbe cercato di ottenere almeno 100 jet a fusoliera larga e a corto raggio.\nVenerd\u00ec 15 gennaio 2016, il presidente degli Stati Uniti Barack Obama ha autorizzato il suo segretario di stato, John Kerry, a revocare le sanzioni contro l'aviazione civile iraniana. A seguito dell'attuazione da parte dell'Iran del Piano d'azione globale congiunto (JCPOA) il 16 gennaio 2016, tutte le sanzioni contro l'aviazione civile iraniana sono state revocate. Di conseguenza, alle compagnie aeree iraniane, inclusa Iran Air, \u00e8 stato concesso il permesso di acquistare nuovi aeromobili civili da qualsiasi produttore e di fare rifornimento in tutti gli aeroporti europei, ad eccezione di due destinazioni svedesi, Stoccolma e G\u00f6teborg, a causa del rifiuto del fornitore di carburante BP di fornire carburante ai vettori iraniani.\nIl 24 gennaio 2016, Teheran ha ospitato il CAPA Iran Aviation Summit organizzato dal CAPA - Center for Aviation al fine di riunire le autorit\u00e0 aeronautiche iraniane e internazionali per valutare i piani di sviluppo per l'industria aeronautica iraniana. CAPA colloca le dimensioni dell'economia iraniana da qualche parte tra quelle della Turchia e dell'Australia, le cui flotte di compagnie aeree commerciali sono dell'ordine di 500-600 aerei. Bombardier ha presentato i suoi modelli regionali durante il vertice CAPA a Teheran. In una dichiarazione, Parvaresh ha annunciato che la compagnia aerea prevedeva di spendere circa 3-5 miliardi di dollari USA per l'acquisto di aeromobili regionali dai produttori Airbus, Boeing, Bombardier ed Embraer.\nNuove sanzioni.\nL'8 maggio 2018, a seguito del ritiro degli Stati Uniti dall'accordo sul nucleare iraniano, e come parte del ripristino delle sanzioni statunitensi contro l'Iran revocate nel 2015, il segretario al Tesoro americano Steven Mnuchin ha annunciato la decisione di revocare tutte le licenze di vendita dell'Iran gi\u00e0 concesse ai produttori di aerei Boeing e Airbus dopo un periodo di 90 giorni.\n\u00c8 stato annunciato che Iran Air ha dovuto annullare l'ordine per i Boeing a causa della decisione del presidente Trump di reimporre le sanzioni contro l'Iran, nonostante sia stato annunciato che Iran Air ricever\u00e0 ancora aerei da ATR. Non \u00e8 stato ancora annunciato se gli aerei Airbus saranno ancora consegnati. Qualsiasi aeromobile pronto per Iran Air deve essere consegnato entro un periodo di 90-180 giorni prima dell'inizio delle sanzioni.\nMentre i membri dell'amministrazione Trump hanno consigliato alle aziende europee di smettere di fare affari con l'Iran, Federica Mogherini ha affermato che l'obiettivo europeo era \"mantenere e approfondire le relazioni economiche con l'Iran\". Gli esperti tecnici intendono proporre modi per evitare interruzioni in aria, mare e trasporto terrestre da e per l'Iran e mantenere aperti i canali per \"transazioni bancarie efficaci\".\nStruttura aziendale.\nSociet\u00e0 non pi\u00f9 controllate.\nIran Airtour.\nIran Airtour \u00e8 stata fondata nel 1973 come consociata interamente controllata da Iran Air, concentrandosi sui voli charter e sul turismo. Nel 2011, la societ\u00e0 \u00e8 stata acquistata dalla Hesayar Cooperative Company, a sua volta una controllata del Ministero della Difesa e della Logistica delle Forze Armate. Tuttavia, Hesayar non \u00e8 riuscita a rispettare i suoi impegni finanziari e la compagnia aerea \u00e8 tornata prontamente in mano a privati nel 2016.\nHoma Hotel Group.\nHoma Hotel Group \u00e8 stato fondato nel 1979 dal governo iraniano dopo aver completato la nazionalizzazione del settore alberghiero. Nel 2016 era di propriet\u00e0 dell'Organizzazione iraniana per la sicurezza sociale.\nDestinazioni.\nA dicembre 2020 Iran Air serve destinazioni in Iran, Asia, Medio Oriente ed Europa.\nAccordi di codeshare.\nA dicembre 2020 Iran Air ha accordi di codeshare con le seguenti compagnie:\nServizi di bordo.\nServizi in volo.\nCibo e bevande in volo.\nIran Air \u00e8 una delle poche compagnie aeree al mondo che, ai sensi della Sharia, non serve bevande alcoliche su nessuno dei suoi voli. Inoltre, non vi \u00e8 alcuna scelta di cibi non halal, come quelli contenenti carne di maiale.\nFlotta.\nFlotta attuale.\nA dicembre 2021 la flotta di Iran Air \u00e8 cos\u00ec composta:\nFlotta futura.\nAirbus.\nNel gennaio 2016, Iran Air ha firmato un accordo per 118 aeromobili Airbus, composto da diversi tipi di velivoli bimotore del produttore e 12 A380. Tuttavia, l'ordine per gli A380 \u00e8 stato successivamente annullato. Il 22 dicembre 2016, Airbus ha annunciato un accordo definitivo per 100 aeromobili comprendenti 46 della famiglia Airbus A320/A320neo; 16 A350 e 38 A330/A330neo. Nel gennaio 2017, Airbus ha iniziato il processo di consegna iniziando con un A321 seguito da 2 A330-200, tutti inizialmente ordinati e costruiti per Avianca ma mai consegnati.\nNel gennaio 2018, il capo vendite di Airbus ha segnalato che la consegna degli ordini effettuati da Iran Air avrebbe potuto deviare dal programma originale a causa di ostacoli al finanziamento e al pagamento anticipato.\nATR.\nIl 1\u00ba febbraio 2016, Iran Air ha firmato un accordo con il produttore di aeromobili ATR per venti ATR 72-600 turboelica pi\u00f9 opzioni per altri venti. Iran Air intende utilizzare gli ATR 72 come parte della sua strategia per espandere la sua portata sul mercato interno e per fornire un servizio agli aeroporti pi\u00f9 piccoli che si trovano nelle citt\u00e0 meno popolate dell'Iran. Le consegne avrebbero dovuto iniziare all'inizio del 2017, ma sono state ritardate a causa di uno stallo nei colloqui con il produttore canadese dei motori, Pratt &amp; Whitney Canada, per l'assistenza post-vendita e la manutenzione. I primi quattro aerei sono stati consegnati in un'unica tranche il 16 maggio 2017. Nell'aprile 2019, l'Office of Foreign Assets Control (OFAC) degli Stati Uniti ha rilasciato ad ATR una licenza di due anni per consentirle di fornire pezzi di ricambio e altri elementi essenziali per mantenere in funzione la flotta dei 13 ATR 72-600. Tuttavia, i restanti 7 ATR 72-600 dell'ordine del 2016 rimangono sanzionati e in giacenza.\nBoeing.\nNel giugno 2016, Iran Air ha annunciato ufficialmente di essere in trattativa con Boeing per un possibile ordine \"di dimensioni simili a quelle dell'ordine di 118 Airbus\". Il 21 giugno 2016, Boeing ha annunciato di aver firmato un tentativo di accordo per vendere aerei all'Iran, in quello che sarebbe stato uno dei pi\u00f9 grandi accordi della Repubblica Islamica con un produttore statunitense da quando le sanzioni commerciali su Teheran sono state allentate. L'11 dicembre 2016, Boeing ha annunciato un ordine provvisorio da parte di Iran Air per ottanta aeromobili, soggetto a \"imprevisti [in corso] di autorizzazione\"; l'ordine includeva 50 737 MAX 8, 15 777-300ER e 15 777-9.\nNell'aprile 2018, il CEO di Boeing ha annunciato il differimento delle consegne di Iran Air almeno fino al 2019, citando la conformit\u00e0 con il processo del governo degli Stati Uniti.\nNel giugno 2018, Boeing ha annunciato che non sar\u00e0 in grado di consegnare alcun aereo alle compagnie aeree iraniane a causa delle sanzioni.\nFlotta storica.\nIran Air operava in precedenza con i seguenti aeromobili:"}
{"id": "2226788", "revid": "83531", "url": "https://it.wikipedia.org/wiki?curid=2226788", "title": "ATS D6", "text": "L'ATS D6 fu una vettura di Formula 1 che corse nella stagione 1983. Spinta da un motore turbo BMW, fu concepita da Gustav Brunner.\nRealizzata in fibra di carbonio, le sue prestazioni furono limitate dalla scarsa affidabilit\u00e0 del propulsore e del cambio. Il miglior risultato fu l'ottavo posto di Manfred Winkelhock nel Gran Premio d'Europa. Il miglior risultato in prova fu il settimo posto in qualifica conquistato in tre occasioni.\nNel Gran Premio di casa non ottenne la qualificazione.\nFu la prima vettura costruita con la tecnica del \"telaio nudo\": infatti a differenza delle altre vetture il telaio fungeva anche da carrozzeria, con un notevole risparmio in termini di peso e un guadagno in termini di rigidit\u00e0 torsionale."}
{"id": "2226791", "revid": "124784587", "url": "https://it.wikipedia.org/wiki?curid=2226791", "title": "Slobodan Bo\u0161kan", "text": "Giocava nel ruolo di schiacciatore. Campione olimpico nel 2000 con la maglia della , con la quale ha disputato 260 incontri.\nCarriera.\nClub.\nInizia la sua carriera ad alti livelli nel 1994, in quella che allora era la formazione pi\u00f9 forte del panorama pallavolistico della Repubblica Federale di Jugoslavia, il . Milita nella squadra della Voivodina fino al 1999, vincendo 5 campionati consecutivi e quattro Coppe nazionali. Nella stagione 1999-00 si trasferisce in Grecia nelle file dell' vincendo, al termine della stagione, il campionato.\nNell'annata successiva approda in Italia, acquistato dalla neonata societ\u00e0 della . Fa parte delle formazioni dei primi due anni della squadra trentina in Serie A1. Nel stagione 2002-03 torna in Grecia, questa volta con l'. La sua seconda avventura greca termina gi\u00e0 nel 2003, e nella stagione successiva \u00e8 impegnato con la maglia della squadra che lo aveva lanciato, impegnata nel nuovo campionato della Serbia e Montenegro.\nNel campionato 2004-05 si trasferisce in Francia, dove disputa quattro stagioni col . Sotto la guida dell'italiano Roberto Serniotti vince due Coppe di Francia, una Supercoppa (perdendo invece le finali del 2004 e del 2006) ed arriva alla finale del campionato nel 2006. Il successo pi\u00f9 importante dell'esperienza francese \u00e8 per\u00f2 la Champions League, vinta nell'edizione 2004-05 alla Final Four di Salonicco. sfiora il trionfo continentale anche nell'edizione 2006-07, dove per\u00f2 viene sconfitto in finale dai tedeschi del .\nNel 2008 vive una breve esperienza in Turchia, ma gi\u00e0 a novembre si trasferisce al , formazione montenegrina.\nNazionale.\nEsordisce in Nazionale nel 1998, prendendo parte in quello stesso anno al Mondiale, dove viene sconfitto in finale dalla Nazionale italiana. Nel 2000 fa parte della spedizione impegnata nelle Olimpiadi di Sydney 2000 che conquista la medaglia d'oro ai danni della Russia. Il periodo d'oro con la nazionale jugoslava termina con la vittoria degli Europei del 2001, dove si vendica con gli Azzurri della sconfitta del 1998.\nGioca con la nazionale (che intanto passa a rappresentare prima la Serbia e Montenegro e poi solo la Serbia) fino al 2007, conquistando negli anni un argento alla Coppa del Mondo, due argenti e un bronzo alla World League, due bronzi agli Europei ed un bronzo alla Grand Champions Cup."}
{"id": "2226792", "revid": "287204", "url": "https://it.wikipedia.org/wiki?curid=2226792", "title": "Slobodan Boskan", "text": ""}
{"id": "2226802", "revid": "852396", "url": "https://it.wikipedia.org/wiki?curid=2226802", "title": "Centre de donn\u00e9es astronomiques de Strasbourg", "text": "Il Centre de donn\u00e9es astronomiques de Strasbourg (CDS; in italiano: \"Centro dati astronomici di Strasburgo\") \u00e8 un centro dati dedicato alla raccolta e alla distribuzione in tutto il mondo di dati astronomici. \u00c8 stato fondato nel 1972 con il nome Centre de Donn\u00e9es Stellaires (\"Centro dati stellari\"). Esso ospita la base di riferimento mondiale per l'identificazione di oggetti astronomici; i suoi obiettivi consistono:\nIl CDS e l'osservatorio virtuale.\nA partire dagli anni settanta il CDS raccoglie, cataloga e rende accessibili mediante la rete Internet dati astronomici di ogni genere: articoli scientifici, dati osservazionali, immagini digitalizzate. Gli astronomi di tutto il mondo si servono delle sue risorse, tramite i servizi:\nAmministrazione.\nIl CDS \u00e8 connesso all'osservatorio di Strasburgo, e dipende quindi a sua volta dal CNRS e dall'Universit\u00e0 Louis Pasteur di Strasburgo."}
{"id": "2226814", "revid": "320578", "url": "https://it.wikipedia.org/wiki?curid=2226814", "title": "Crogetti", "text": ""}
{"id": "2226815", "revid": "124377095", "url": "https://it.wikipedia.org/wiki?curid=2226815", "title": "Urbanista", "text": "L'urbanista (o pianificatore territoriale) \u00e8 la figura professionale che si occupa della progettazione, riqualificazione, tutela della citt\u00e0, del territorio, dell'ambiente e della costruzione.\nNel mondo.\nFrancia.\nPer meglio definire e difendere la professione dell'urbanista, \u00e8 stato creato il 3 marzo 1998 l'Office professionnel de qualification des urbanistes (OPQU), con il sostegno dell'Association des maires de France e dello stato francese nel quadro di un protocollo firmato dal ministro in carica per l'urbanistica il 22 luglio 1998.\nL'ufficio ha l'incarico di attribuire una qualifica professionale agli urbanisti e di farla conoscere. Questa funzione pubblica \u00e8 svolta da una commissione specializzata nominata dal consiglio di amministrazione dell'OPQU in presenza di un commissario del governo. Dalla sua fondazione l'OPQU ha qualificato oltre 400 urbanisti. L'OPQU pubblica ogni anno un annuario degli urbanisti qualificati.\nItalia.\nLa figura ufficiale del Pianificatore e Urbanista in Italia ha una lunga tradizione. Gi\u00e0 con la legge istitutiva delle figure di Ingegnere e Architetto e con il relativo regolamento di attuazione si attribuiva ad ingegneri ed architetti le competenze esclusive di tale professione. Pi\u00f9 tardi, nel 1992, anche le figure del dottore agronomo e del dottore forestale acquisiscono talune prerogative legate alla pianificazione territoriale e all'urbanistica. \nA partire dal 2001, con l'attuazione della riforma degli ordinamenti universitari e degli ordini professionali (DPR 328/2001) le competenze di urbanista e pianificatore territoriale - fatte salve le competenze precedentemente acquisite da ingegneri civili ed architetti iscritti all'Ordine prima della riforma - sono competenza esclusiva dei pianificatori territoriali iscritti all'Ordine degli Architetti, Pianificatori, Paesaggisti e Conservatori sezione A ed ai dottori agronomi e dottori forestali iscritti all'Ordine dei Dottori Agronomi e Dottori Forestali sezione A."}
{"id": "2226819", "revid": "119736235", "url": "https://it.wikipedia.org/wiki?curid=2226819", "title": "Giorgio Melchiori", "text": "Biografia.\nAllievo del padre dell'anglistica italiana Mario Praz alla Sapienza di Roma, da allora ne condivise interessi letterari e culturali. Dopo una breve esperienza di redattore e traduttore presso l'agenzia ANSA di Roma, vinse una borsa di studio del British Council e trascorse un anno in Gran Bretagna. Rientrato in Italia, fu professore ordinario di letteratura inglese per qualche anno all'Universit\u00e0 di Torino, quindi alla Sapienza di Roma (prima alla facolt\u00e0 di Lettere e Filosofia, poi a quella di Magistero) e, negli ultimi anni, presso l'Universit\u00e0 Roma Tre, di cui divenne professore emerito nel 1996.\nNel 1941 incontr\u00f2 Elio Vittorini a Milano nella sede della casa editrice Bompiani per un progetto di traduzione in italiano di drammi elisabettiani. Nel 1943 venne pubblicato da Sansoni \"L'ebreo di Malta\", la sua versione italiana del \"The Jew of Malta\" di Christopher Marlowe. Segu\u00ec nel 1950 il volume \"Michelangelo nel Settecento inglese\", un'analisi della \"resurrezione di Michelangelo\" nella storia del gusto inglese fra Seicento e Settecento vista come elemento significativo dell'evoluzione in senso romantico della sensibilit\u00e0 e della percezione dei modelli artistici. Nel 1956 usc\u00ec a Londra \"The tightrope walkers\", che verr\u00e0 poi pubblicato in traduzione italiana nel 1963 con il titolo \"I funamboli\": con tale definizione Melchiori indic\u00f2 quei poeti e scrittori del Novecento che esprimevano il disagio della precariet\u00e0 di un'epoca, gi\u00e0 definita \"et\u00e0 dell'ansia\", dando vita ad una nuova forma di manierismo, risolta in seguito in una nuova fase barocca. \"I funamboli\" segn\u00f2 in modo considerevole una lunga stagione della critica letteraria ed \u00e8 ancora un testo di riferimento per gli anglisti italiani.\nAgli inizi degli anni cinquanta, Vittorio Gabrieli lo aveva introdotto al salotto di Elena Croce e Raimondo Craveri. Iniziava cos\u00ec la sua collaborazione con la rivista \"Lo Spettatore Italiano\", dove avrebbe pubblicato i primi articoli di critica letteraria, molti dei quali saranno poi ripresi, ripensati ed inclusi nei volumi degli anni successivi. Alcuni contributi apparsi su \"Lo Spettatore Italiano\" sarebbero stati raccolti in un volume sotto il titolo \"Verso i funamboli\" nel 2003. Il titolo del libro vuole significativamente indicare una precedenza, una anteriorit\u00e0 rispetto a \"I funamboli\". Il lungo saggio su Yeats, ora pubblicato on line, sar\u00e0 il germe da cui avrebbe preso le mosse per la monografia sul poeta irlandese, cos\u00ec come i saggi \u2014 tra gli altri \u2014 sulla poesia contemporanea, sulla fioritura del teatro in versi nel Novecento, su Dylan Thomas, su Virginia Woolf, tutti prolegomeni al funambolismo, troveranno la loro ultima definizione, intellettuale e formale, proprio in \"I funamboli\".\nNella seconda met\u00e0 degli anni cinquanta, a Torino, partecipa, come consulente editoriale per la letteratura inglese, alle riunioni del mercoled\u00ec promosse da Giulio Einaudi per la sua casa editrice, assieme a Italo Calvino, Vittorio Strada e Guido Davico Bonino.\nNel 1960 Arnoldo Mondadori Editore pubblica, nella collana della Medusa, diretta da Elio Vittorini, la prima traduzione italiana dell\"'Ulisse\" di James Joyce: la traduzione e il commento effettuati da Giulio De Angelis nel decennio precedente erano stati parzialmente rivisti da Carlo Izzo e da Glauco Cambon, e quando venne finalmente decisa la pubblicazione, furono affidate a Giorgio Melchiori la cura e la revisione di tutto il materiale precedente, e il completamento e l'integrazione delle annotazioni di De Angelis, che escono insieme al romanzo come guida alla lettura. Con la presentazione della traduzione ha inizio una intensa attivit\u00e0 di ricerca e traduzione sull'opera di Joyce e una instancabile azione di mediazione nei confronti della cultura italiana. I numerosi contributi successivi fanno di lui l'iniziatore e il fulcro degli studi joyciani in Italia.\nNel 1961 esce, in Inghilterra, \"The Whole Mystery of Art\", una monografia fondamentale sull'opera poetica di Yeats, che \u00e8 subito oggetto di riconoscimenti internazionali. Vengono qui rintracciate le suggestioni visive dalle quali nascono non solo le immagini poetiche ma soprattutto la struttura e i disegni, le immagini-concetto, del mondo di W.B.Yeats e del sistema filosofico esposto in \"A Vision\".\nNel corso degli anni Giorgio Melchiori \u00e8 stato studioso raffinato e ricercatore assiduo, autore di una grande variet\u00e0 e di una quantit\u00e0 impressionante di contributi, sempre di notevole qualit\u00e0 e spessore: introduzioni, traduzioni, edizioni, saggi, recensioni, note che spaziano da Shakespeare alla letteratura elisabettiana, dalla poesia metafisica e dal Seicento inglese al secondo Settecento, dal romanzo vittoriano fino al modernismo, sempre sensibile alle suggestioni non solo letterarie della cultura e della storia delle idee, ma anche della musica, del teatro e delle arti visive.\nSpirito libero e laico, docente ancora molto amato nel ricordo dei suoi studenti, la sua attivit\u00e0 di critico letterario ha continuato a svolgersi senza interruzione nell'arco di oltre sessanta anni di vita accademica con la pubblicazione di alcuni studi seminali. \"L'uomo e il potere: Indagine sulle strutture profonde dei \u201cSonetti\u201d di Shakespeare\" (1973) \u00e8 un'analisi strutturalista di cinque sonetti shakespeariani, ispirata dalla lezione di D'Arco Silvio Avalle su Montale. Nel 1974 pubblica per Einaudi, con la moglie, Barbara Arnett, \"Il gusto di Henry James \", una monografia sul grande scrittore statunitense, poi ripubblicata in inglese nel 2001 come \"The Taste of Henry James\". Nello stesso anno cura i Meridiani Mondadori, James Joyce, \"Racconti e Romanzi\" e James Joyce, \"Lettere\", che offrono anche un profilo di biografia letteraria dello scrittore irlandese. Negli anni che vanno dal 1976 al 1991 realizza il progetto dell'edizione italiana dei Meridiani di tutto il teatro di Shakespeare. Nel 1994 Laterza pubblica \"Shakespeare\", un volume che sistematizza una ricerca sempre aperta. Nelle intenzioni dell'autore il titolo avrebbe dovuto essere \"Shakespeare, il mestiere del teatro\", per assonanza sia con \"Joyce: Il mestiere dello scrittore\" \u2014 che Giorgio Melchiori pubblica nello stesso anno \u2014 che con quel mestiere/mistero dell'arte a cui allude il titolo del bel saggio su Yeats. Tra il 1982 e il 1983 aveva affidato alla collana di testi a fronte della Biblioteca Mondadori l'edizione della \"Telemachia\" \u2014 i primi tre episodi di \"Ulisse\" \u2014 e i primi quattro capitoli di \"Finnegans Wake\". Nel 1984 con la pubblicazione di \"Joyce in Rome: the Genesis of Ulysses\", d\u00e0 inizio alla collana dei \"Joyce Studies in Italy\", della quale \u00e8 stato \u201ceditor\u201d\u2014 diretta oggi dalla sua allieva Franca Ruggieri \u2014 e per la quale ha coordinato un gruppo di studiosi joyciani pi\u00f9 giovani. E proprio nella collana \"Joyce Studies in Italy\", nel 1995, esce \"James Joyce's Feast of Languages\", che, sull'eco di une citazione da \"Love's Labour's Lost\", raccoglie diversi contributi joyciani scritti nel corso degli anni. Il suo ultimo contributo agli studi joyciani, \"Joyce Barocco/Baroque Joyce\" \u2014 che ha inaugurato la nuova collana \"Piccola Biblioteca Joyciana\" \u2014 sembra proporsi come conclusione ideale, quasi l'ultimo atto che voglia completare un movimento circolare, una chiusura del cerchio, un ritorno alla riflessione de \"I funamboli\", quaranta anni prima.\nNel 2006 esce \"Foglie per un anno\", un \u201cnon libro\u201d, in cui ricordi di esperienze personali intrecciandosi ed alternandosi, come la \"madeleine\" proustiana danno luogo a rievocazioni della storia e della cultura italiana di un cinquantennio suscitando considerazioni personali sul tempo presente e sul passato in una costruzione narrativa fatta di divagazioni letterarie, filologiche, storiche ed artistiche. Un pastiche, non propriamente un saggio, nemmeno un romanzo o una autobiografia in senso stretto, e tuttavia un libro organico in cui la cultura, l'erudizione e l'eclettismo di Giorgio Melchiori si manifestano con una voce pi\u00f9 propriamente personale, ma non per questo meno incisiva.\nNell'ambito della critica letteraria britannica, la fama di Giorgio Melchiori \u00e8 legata soprattutto alla sua opera di filologo curatore di diversi \"plays\" elisabettiani. Le edizioni critiche di due testi controversi come \"The Insatiate Countess\", di John Marston e altri (1984), e del dramma \"Sir Thomas More\", di Anthony Munday e altri (1990), edizione curata in collaborazione con l'amico e collega Vittorio Gabrieli, sono oggi considerate le edizioni definitive dei rispettivi drammi. Si aggiunga l'edizione critica del \"King Edward III\" di Shakespeare (1998), che, assieme a quella appena citata di \"Sir Thomas More\" fa di Giorgio Melchiori uno dei pi\u00f9 grandi esperti mondiali nel campo degli \u201capocrifi shakespeariani\u201d (nel caso di \"Edward III\" la sua curatela \u00e8 riuscita a far riclassificare il dramma nel canone shakespeariano). Ha curato l'edizione critica di \"The Second Part of Henry the IV\" per la serie \"New Cambridge Shakespeare\" (1989) e di \"The Merry Wives of Windsor\" per la collana \"Arden Shakespeare\" (2000). Accanto alle curatele \u00e8 da citare il volume \"Shakespeare's Garter Plays: Edward III to Merry Wives of Windsor\" (Delaware 1994): \u00e8 uno studio \u2014 apparso soltanto in inglese \u2014 su un gruppo di drammi storici legati in parte alla figura di Falstaff, e, per certi versi, si avvale di un lavoro affine a quello propriamente filologico intrapreso con le edizioni critiche. La considerazione di cui gode come filologo shakespeariano, porta l'editore Mondadori ad affidargli la curatela dei nove volumi delle opere complete di Shakespeare per la collana \u201cI Meridiani\u201d (1976-1991).\nGli ultimi contributi shakespeariani di Melchiori sono apparsi nelle due iniziative editoriali curate da Agostino Lombardo ed ora dirette rispettivamente da Rosa Maria Colombo e da Nadia Fusini \u2014 \"Memoria di Shakespeare\" e \"Piccola Biblioteca Shakespeariana\". Con \"The Music of Words. From Madrigal to Drama and Beyond: Shakespeare Foreshadowing an Operatic Technique\" (2008), e con il precedente, \"Shakespeare all'opera. I drammi nella librettistica italiana\" (2006), Melchiori propone un parallelo tra musica operistica e letteratura elisabettiana, due passioni che ha sempre coltivato dalla giovinezza fino agli ultimi anni.\nInstancabile, appassionato e rigoroso nel suo impegno civile e di studioso, \u00e8 stato per tutta la vita un membro attivo del mondo della critica letteraria internazionale soprattutto shakespeariana e joyceana, collaborando con le istituzioni culturali alla diffusione della letteratura inglese, e in particolare con il \"British Council\", che dopo quella prima borsa di studio ha continuato ad essere un punto di riferimento per la sua vita di critico. Nel corso dei suoi studi ha potuto godere dell'esperienza e dell'amicizia di critici illustri, a cominciare da Sir Herbert Read, quindi William Empson \u2014 in occasione della sua traduzione italiana di \"Seven Types of Ambiguity\" \u2014, Richard Ellmann e Norman Jeffares con i quali condivide interessi comuni e intrattiene rapporti professionali e di amicizia. A Cambridge conosce e diviene amico di Frank Kermode e di George Steiner. Frequenta studiosi come Stanley Wells, Muriel Bradbrook, Patrick Parrinder e con loro si confronta con metodo su questioni filologiche ed ermeneutiche.\nGiorgio Melchiori \u00e8 stato insignito negli anni di numerose onorificenze nazionali ed internazionali. \u00c8 stato nominato socio corrispondente dell'Accademia delle Scienze di Torino (1963), Life Member of Clare Hall, Cambridge (1981), Honorary Commander of the British Empire (CBE) (1990), Life Trustee della Shakespeare Birthplace Trust (1991), Fellow della British Academy (FBA) (1991), Socio corrispondente (1991) e poi Socio Nazionale (1993) dell'Accademia Nazionale dei Lincei, Honorary Trustee della International James Joyce Foundation (1994), Honorary Trustee della James Joyce Italian Foundation sin dalla sua fondazione; vincitore del premio Grinzane Cavour per traduttori nel 1986, vincitore della XIV edizione del Premio Pirandello nel 1989/90 per l'edizione di tutto il teatro di Shakespeare per i Meridiani Mondadori, vincitore del Premio annuale di storia letteraria della Fondazione Natalino Sapegno di Aosta nel 2005."}
{"id": "2226822", "revid": "729019", "url": "https://it.wikipedia.org/wiki?curid=2226822", "title": "Strada statale 348 Feltrina", "text": "La strada regionale 348 Feltrina, gi\u00e0 strada statale, \u00e8 una strada regionale italiana che collega Treviso e Feltre.\nIn seguito al decreto legislativo n. 112 del 1998, dal 1\u00ba ottobre 2001 la sua gestione \u00e8 passata dall'ANAS alla Regione Veneto, alla quale \u00e8 a sua volta succeduta, il 20 dicembre 2002, la societ\u00e0 Veneto Strade.\nStoria.\nBench\u00e9 la sua esistenza sia documentata solo dal XIV secolo, i reperti archeologici fanno pensare che la Feltrina fosse utilizzata sin dall'epoca preromana come via di comunicazione tra l'area alpina e l'antica Treviso, dalla quale si poteva proseguire verso la laguna Veneta ridiscendendo il Sile. Non \u00e8 un caso se lungo la direttrice si trovava anche l'importante centro paleoveneto di Montebelluna.\nIn epoca romana venne rettificata, andando a rappresentare il cardo massimo, nonch\u00e9 il limite occidentale, della centuriazione trevigiana. Quanto ai rapporti con le altre strade, all'altezza dell'attuale Postioma incrociava la via Postumia mentre, secondo alcune ipotesi, la Feltrina avrebbe rappresentato un tratto della via Claudia Augusta Altinate. Tra i ritrovamenti archeologici del periodo, si ricorda una pietra miliare individuata a Fener: vi \u00e8 inciso il numero XI, indicante probabilmente le miglia di distanza da Feltre.\nNel medioevo il percorso fu certamente frequentato da pellegrini e commercianti, come testimoniato dalla presenza di alcuni ospedali che accoglievano i viandanti in sosta. La prima citazione scritta risale per\u00f2 al 1315: nel \"Cathasticum viarum et locorum Agri Tarvisini\", di cui resta una traduzione secentesca, si parla di una \"via Trivisana\" (\"cal Trevisana\" \u00e8 il nome che a lungo contraddistinse la strada) che da Cornuda poteva raggiungere Treviso o, dall'altra parte, Feltre.\nPercorso.\nL'arteria si raccorda alla circonvallazione di Treviso all'altezza di Porta Santi Quaranta e prosegue in direzione nord-ovest sfiorando Trevignano, Montebelluna e Cornuda. Da Pederobba prosegue sulla riva destra del Piave e, dopo aver attraversato Quero, raggiunge Feltre terminando nella strada statale 50 del Grappa e del Passo Rolle."}
{"id": "2226825", "revid": "83531", "url": "https://it.wikipedia.org/wiki?curid=2226825", "title": "Tyrrell 011", "text": "La Tyrrell 011 fu una vettura di Formula 1 che esord\u00ec nella stagione 1981 e corse anche in quelle 1982 e 1983. Spinta da un tradizionale motore Ford Cosworth DFV, adottava un cambio Hewland FGA 400, e fu concepita in monoscocca d'alluminio da Maurice Philippe e Brian Lisles.\nFece il suo esordio col solo Eddie Cheever nel Gran Premio di Germania 1981 andando subito a punti, quinta. Venne utilizzata anche nella stagione seguente ottenendo una vittoria con Michele Alboreto nel Gran Premio di Las Vegas. Al Caesars Palace Alboreto part\u00ec dal terzo posto, miglior risultato in gara per la vettura, ed anche il giro pi\u00f9 veloce.\nIl pilota italiano conquist\u00f2 inoltre un terzo posto nel Gran Premio di Imola (boicottato da molte scuderie), tre quarti posti, un quinto e un sesto. Brian Henton conquist\u00f2 il gpv nel Gran Premio di Gran Bretagna.\nNel 1983 Alboreto fece sua ancora una vittoria (Gran Premio degli Stati Uniti-Est, ultima per la scuderia britannica), e un quinto posto. Danny Sullivan fu invece secondo nella Race of Champions, non valida per il mondiale."}
{"id": "2226828", "revid": "36426", "url": "https://it.wikipedia.org/wiki?curid=2226828", "title": "Giovan Battista Niccolini", "text": ""}
{"id": "2226829", "revid": "228587", "url": "https://it.wikipedia.org/wiki?curid=2226829", "title": "Porta Santi Quaranta", "text": "Porta Santi Quaranta \u00e8 una delle tre porte delle mura cinquecentesche di Treviso. Si trova alla fine di borgo Cavour. In passato garantiva l'accesso in citt\u00e0 da ovest (Castelfranco e Vicenza, Padova, Feltre).\nTrae il nome dalla vicina chiesa intitolata ai quaranta martiri di Sebaste, l'attuale Sant'Agnese.\nLa porta attuale fu realizzata nel 1516, forse su progetto di Alessandro Leopardi, dal podest\u00e0 veneziano Andrea Vendramin che la battezz\u00f2 \"Porta Vendramina\", apponendovi una lapide autocelebrativa. Ci\u00f2 non piacque al Consiglio dei Dieci, che mut\u00f2 la denominazione e fece rimuovere l'iscrizione (il fornice meridionale riporta tuttora i segni della scalpellatura).\nLa precedente porta medievale.\nIn zona era gi\u00e0 presente una porta di accesso alla citt\u00e0, sempre intitolata ai Santi Quaranta martiri, ma era pi\u00f9 arretrata lungo borgo Cavour rispetto a quella attuale.\nDopo la battaglia di Legnano del 29 maggio 1176 Treviso, citt\u00e0 in cui si era gi\u00e0 costituito un comune, sent\u00ec l'esigenza di tutelare la propria autonomia. Si pens\u00f2 dunque di costruire nuove opere difensive. Sotto il podest\u00e0 Oberto Visdomini (1176-1178) inizi\u00f2 dunque la costruzione di nuove mura per la citt\u00e0, in sostituzione della precedente cerchia romana. Lungo queste mura si aprivano ben tredici porte: una di queste era proprio Porta Santi Quaranta. Era ubicata all'incrocio tra le attuali via San Liberale, via Caccianiga e borgo Cavour. Uno scorcio di questa porta \u00e8 riconoscibile nella \"Pala di Santa Cristina\" di Lorenzo Lotto.\nLa struttura era simile alle porte delle mura di Castelfranco Veneto, costruite dagli stessi ingegneri pochi anni dopo. Il fossato esterno a difesa delle mura era costituito dal canale delle Cantarane, che ancora scorre - interrato - sotto via San Liberale.\nUn'altra duplice immagine della porta medievale potrebbe essere quella che appare sulla tomba di Cangrande della Scala, in bassorilievo, all'esterno della chiesa di Santa Maria Antica a Verona.\nLa porta rinascimentale (attuale).\nIl 10 dicembre 1508 venne creata la lega di Cambrai: papa Giulio II riun\u00ec Massimiliano I d'Asburgo (imperatore del Sacro Romano Impero), Luigi XII di Francia, Ferdinando II d'Aragona, per una guerra contro la Repubblica di Venezia.\nLa Repubblica decise di fortificare Padova e Treviso, citt\u00e0 sulle quali aveva esteso il suo dominio, come estrema difesa. A Treviso le mura e le porte medievali vennero rase al suolo per realizzare la nuova fortezza costituita dall'intera citt\u00e0. Sorsero cos\u00ec le mura rinascimentali, costruite prima sotto la direzione di fra Giovanni Giocondo, poi di Lorenzo Cerri e infine di Bartolomeo d'Alviano, autore del progetto definitivo delle nuove mura, approvato dal Senato veneziano nel 1516. Le porte che si aprivano su queste mura erano ridotte a tre: porta Altinia del 1514, porta Santi Quaranta del 1516-1517 e porta San Tomaso del 1518.Porta Santi Quaranta venne forse realizzata dallo scultore e architetto Alessandro Leopardi in chiaro stile rinascimentale. La facciata verso la campagna \u00e8 scandita da quattro lesene di pietra d'Istria, con alto zoccolo, che sorreggono la trabeazione. Ad impreziosire gli spazi tra una lesena e l'altra, oltre allo stemma del podest\u00e0 Vendramin, vi sono quelli della citt\u00e0 e del doge Leonardo Loredan.\nSopra e sotto la porta erano installate delle cannoniere, rispettivamente per il tiro di gittata e per quello radente. Sulla facciata esterna venne installato un altorilievo di un leone di San Marco, che venne poi distrutto dalle truppe napoleoniche nel 1797 (attualmente si pu\u00f2 vedere sulla porta una copia di quel leone, realizzata nel 1909 da Annibale De Lotto).\nAi lati dell'arco centrale vi sono due piccoli portali: quello di sinistra \u00e8 sormontato da un'iscrizione dedicata a Bartolomeo d'Alviano, che aveva collaborato alla costruzione e al completamento della cerchia muraria: \u00ab\"Bartolomeo Liviano veneti exercitus imperatore designante idemque comprobante Senatu\"\u00bb; sopra quello di destra invece, sono ancora evidenti le tracce della lapide dedicata a se stesso dal podest\u00e0 Andrea Vendramin. Questa iscrizione venne scalpellata nel 1691 per ordine della Repubblica di Venezia e da allora la \"Porta Vendramina\" riprese il proprio originario nome di Porta Santi Quaranta.\nLa porta \u00e8 legata anche agli eventi del Risorgimento italiano, ricordati da due lapidi murate all'interno: \nFra il 1911 e il 1938 la porta fu attraversata del binario della linea 2 della rete tranviaria di Treviso.\nSulla parete interna meridionale \u00e8 murato un bassorilievo quattrocentesco che raffigura il patrono san Liberale armato con lo scudo e il vessillo della citt\u00e0; potrebbe provenire da una porta della cinta medievale, forse quella omonima . Il leone marciano posto sul lato esterno, invece, non \u00e8 l'originale, ma \u00e8 un lavoro del 1909. Sopra l'arco centrale, una duplice iscrizione indica il nome della porta: in latino per chi esce da Treviso (\"Porta Sanctorum Quadraginta\") e in dialetto locale per chi vi entra (\"Porta de Sancti Quaranta\").\nTre fessure verticali servivano per l'antico ponte levatoio, sostituito nel XVIII secolo dall'attuale ponte in muratura sul fossato.\nNel 2006 \u00e8 stata collocata, di fronte alla porta, la riproduzione ottocentesca di un piccolo cannone del XVI secolo."}
{"id": "2226841", "revid": "4252", "url": "https://it.wikipedia.org/wiki?curid=2226841", "title": "Viva Pi\u00f1ata (serie)", "text": ""}
{"id": "2226850", "revid": "36426", "url": "https://it.wikipedia.org/wiki?curid=2226850", "title": "Bagolari", "text": ""}
{"id": "2226851", "revid": "90919", "url": "https://it.wikipedia.org/wiki?curid=2226851", "title": "Pietra preziosa", "text": ""}
{"id": "2226858", "revid": "729019", "url": "https://it.wikipedia.org/wiki?curid=2226858", "title": "Siebel Fh 104", "text": "Il Siebel Fh 104 \"Hallore\" era un bimotore da trasporto e da collegamento ad ala bassa prodotto dall'azienda tedesca Siebel Flugzeugwerke WG negli anni trenta.\nInizialmente destinato al mercato dell'aviazione civile leggera e a quello dell'aviazione turistica e sportiva, venne in seguito adottato dalla Luftwaffe. Dal modello verr\u00e0 sviluppato il Si 204.\nStoria del progetto.\nNel 1935 il Reichsluftfahrtministerium (RLM), il ministero che nel periodo della Germania hitleriana sovraintendeva l'intera aviazione tedesca, emise una specifica per la fornitura di un velivolo da trasporto leggero in grado di portare 5 passeggeri. Alla richiesta risposero la Gothaer Waggonfabrik, con il suo Go 146, e la Klemm Leightflugzeugbau con un suo progetto che assunse la denominazione Kl 104, mutato poi in Fh 104 per l'acquisizione dell'azienda da parte della Flugzeugwerk Halle. Successivamente quest'ultima venne assorbita dalla Siebel Flugzeugwerke Halle mantenendone comunque il prefisso nella sigla, analogamente a quanto fatto alla Messerschmitt che mantenne in alcuni modelli il prefisso Bf inizialmente assegnato dall'RLM alla Bayerische Flugzeugwerke AG (BFW).\nNel 1934 Hanns Klemm apr\u00ec un nuovo sito produttivo ad Halle sul Saale, per la produzione di velivoli completamente metallici (al contrario dei normali velivoli leggeri prodotti fino ad allora da Klemm) e trasfer\u00ec le risorse dedicate allo sviluppo del nuovo velivolo bimotore Klemm Kl 104 nello stabilimento di Halle, rinominando il velivolo come Fh 104. Klemm affid\u00f2 il controllo dello stabilimento a Fritz Siebel nel 1936, tuttavia assunse l'incarico di consulente tecnico ed ingegnere anziano contribuendo alle ultime fasi di sviluppo del modello.\nL'Fh 104 era caratterizzato dalla fusoliera metallica, da ali ricoperte in legno e dal carrello ad azionamento idraulico che si ritraeva nella parte inferiore delle gondole dei motori.\nIl prototipo, immatricolato con marche civili D-IEHR, venne portato in volo con successo per la prima volta nella seconda parte degli anni trenta, tuttavia le fonti non sono concordi sul preciso anno indicando il 1936, anno in cui si afferma venne anche avviata la produzione in serie, oppure il 25 febbraio 1937 ai comandi del pilota collaudatore Wolfgang Ziese, quindi dopo aver ricevuto l'autorizzazione dall'RLM, avviato alla produzione nell'agosto di quello stesso anno.\nIl modello venne soprannominato \"Hallore\", .\nTecnica.\nL'Fh 104 era un velivolo realizzato in tecnica mista dall'impostazione convenzionale, configurazione bimotore traente con velatura monoplana.\nLa fusoliera, di costruzione metallica in duralluminio e realizzata posteriormente con struttura in correntini ed ordinate ricoperta da pannelli sagomati, integrava la cabina di pilotaggio monoposto e lo scompartimento passeggeri con quattro posti a sedere e sezione bagagliaio separata. L'accesso avveniva da due portelli posizionati sul lato sinistro della fusoliera all'altezza dell'ala, cos\u00ec come per lo scompartimento bagagli, pi\u00f9 arretrato. Posteriormente terminava in un impennaggio classico monoderiva con piani orizzontali a sbalzo.\nLa configurazione alare era monoplana, con ala, posizionata bassa e a sbalzo sulla fusoliera, realizzata con struttura integralmente lignea in due pezzi, bilongherone con centine in legno di pino, dotata sul bordo d'uscita di alettoni ed ipersostentatori. La stessa integrava le gondole dove erano posizionati i motori e dove si ritraevano, idraulicamente con comando a pulsante, le componenti anteriori del carrello d'atterraggio. Quest'ultimo, era un triciclo classico con le gambe di forza anteriori ammortizzate retrattili con movimento verso coda ed integrato da un ruotino d'appoggio posteriore.\nLa propulsione era affidata ad una coppia di motori Hirth HM 508, degli otto cilindri a V rovesciata raffreddati ad aria che nella versione D, adottata dal modello, erano in grado di erogare una potenza pari a 280 PS (206 kW) ciascuno, posizionati nelle gondole alari in configurazione traente ed abbinati ad eliche bipala.\nImpiego operativo.\nAlmeno 15 furono gli esemplari immatricolati civilmente in Germania prima dell'inizio del conflitto.\nDurante la seconda guerra mondiale l'Fh 104 venne utilizzato come aereo da trasporto leggero per gli ufficiali anziani della Wehrmacht e personale della Luftwaffe tra cui Adolf Galland, Albert Kesselring e Ernst Udet. Inoltre fu su uno di questi modelli che perse la vita, il 21 agosto 1942, Carl August von Gablenz, personalit\u00e0 di spicco nella storia dell'aviazione tedesca, ufficiale e direttore della Deutsche Luft Hansa (DLH), assieme all'allora ministro dell'istruzione Carl Kr\u00fcmmel ed alcune altre personalit\u00e0 militari e politiche tedesche, per un incidente aereo a M\u00fchlberg an der Elbe in circostanze mai chiarite.\nAttivit\u00e0 sportiva e primati.\nGli Fh 104 vennero inoltre utilizzati come aereo da competizione in alcune manifestazioni aeree del periodo, tra le quali, nel luglio del 1938, il III Avio Raduno del Littorio, svoltosi sull'Aeroporto dell'Urbe dove riusc\u00ec ad aggiudicarsi un premio, e nella prima edizione dell'Internationalen Lufttrennen, svoltasi sull'Aeroporto di Francoforte sul Meno, dove risultarono i pi\u00f9 veloci velivoli partecipanti, primato bissato anche nella seconda edizione del 1939.\nL'Fh 104 riusc\u00ec inoltre ad acquisire alcuni primati di categoria. Nel settembre di quello stesso anno un esemplare comp\u00ec un raid attorno all'Europa su una rotta di 6\u00a0200 km che lo vide sorvolare dodici diverse nazioni in 21 h di volo stabilendo un primato di distanza quindi, nel 1939, un altro esemplare riusc\u00ec a compiere 40\u00a0000\u00a0km volando intorno all'Africa."}
{"id": "2226864", "revid": "200154", "url": "https://it.wikipedia.org/wiki?curid=2226864", "title": "Centre de Donn\u00e9es astronomiques de Strasbourg", "text": ""}
{"id": "2226877", "revid": "484362", "url": "https://it.wikipedia.org/wiki?curid=2226877", "title": "Dangui", "text": "Il dangui (\ub2f9\uc758) \u00e8 un tipico indumento coreano, utilizzato come parte superiore del'hanbok, abito tradizionale locale, indossato durante le cerimonie nel periodo della dinastia Joseon. Veniva principalmente utilizzato come abito ufficiale di eventi nazionali, o come abito per tutti i giorni dalle donne altolocate."}
{"id": "2226895", "revid": "322880", "url": "https://it.wikipedia.org/wiki?curid=2226895", "title": "Gian Francesco Alois", "text": "Biografia.\nDetto \"Il Caserta\", dalla provincia nella quale la famiglia, ricca e nobile, possedeva grandi estensioni di terre, Gian Francesco era figlio di Aloisio Alois e di Ippolita Caracciolo e spos\u00f2 un'altra esponente della nobile famiglia Caracciolo, Isabella. Dedito alle lettere, fu amico di molti umanisti, quali Galeazzo Florimonte, Paolo Manuzio, Ludovico Dolce, Paolo Giovio. Scipione Ammirato lo rese protagonista del suo dialogo \"Il Rota, ovvero delle imprese\", ed egli stesso fu autore di poesie, pubblicate in \"Rime di diversi Signori Napoletani\", Venezia 1552 e in \"Rime di diversi nobilissimi et eccellentissimi autori in morte della Signora Irene di Spilimbergo\", Venezia 1561.\nFu tra i primi discepoli di Juan de Vald\u00e9s, l'evangelico nicodemita spagnolo che tanta parte ebbe nella diffusione a Napoli delle idee riformate, insieme con Marcantonio Flaminio - il coautore con Benedetto Fontanini del \"Beneficio di Cristo\" - che l'Alois ospit\u00f2 nel 1539 nella sua villa di Piedimonte e ne fu ringraziato nei \"Carmina\" dell'umanista friulano. Nella villa di Piedimonte ospit\u00f2 anche il frate agostiniano e allievo del Vald\u00e9s Lorenzo Romano, perch\u00e9 vi tenesse scuola: questi fu scoperto nel 1551, fugg\u00ec ma poi, presentatosi spontaneamente a Roma, abiur\u00f2.\nVide il fratello Giambattista morire durante le proteste, avvenute a Napoli nel 1547, contro l'Inquisizione, e favor\u00ec la conversione alla Riforma del cugino, il marchese di Vico Gian Galeazzo Caracciolo che, quando prese la decisione di riparare in Svizzera, nel 1551, invano gli chiese di seguirlo. Fu presto coinvolto nella repressione inquisitoriale condotta da Giulio Antonio Santori dell'eresia valdesiana: ricercato dapprima nel suo feudo di Piedimonte, nel settembre del 1552 si trasferir\u00e0 con la moglie a Napoli, dove fu arrestato.\nL'11 ottobre fu trasferito con altri arrestati a Roma, per mare, e rinchiuso nelle carceri dell'Inquisizione a Santa Maria sopra Minerva. Grazie all'intercessione di uno dei cardinali inquisitori, Girolamo Verallo, in cui fratello Matteo era suo amico, e alla pubblica abiura, fu rilasciato il 23 dicembre dietro cauzione e pot\u00e9 ritornare a Napoli. Era stata un'abiura di convenienza e l'Alois riprese le sue abituali frequentazioni, mentre la sua famiglia, particolarmente irritata contro l'inquisitore Santori, a detta di quest'ultimo non esit\u00f2 a minacciarlo di morte.\nLa morte, nell'agosto del 1559, di papa Paolo IV, violento repressore di ogni dissenso religioso, fu accolta con manifestazioni di giubilo sia a Roma che altrove: \u00abgli heretici di Napoli e di Caserta et di altre parti fecero moltissimi pasquini volgari e latini contra lui, per l'odio che gli portavano\u00bb, annot\u00f2 l'inquisitore Santori. e l'Alois dir\u00e0 un giorno che \u00abmentre visse Paulo Quarto noi andavamo assi ritenuti nelli ragionamenti di queste cose, ma dipoi, che se intese de la brusata di Ripetta et che era morto Papa Paulo quarto, noi altri, che eravamo di queste oppinioni alargamo la mano, et si ragionava a pieno di queste oppinioni lutherane\u00bb.\nL'illusione di ottenere una qualche tolleranza durer\u00e0 poco; intanto, l'Alois poteva permettersi di frequentare noti personaggi gi\u00e0 sospetti d'eresia, come Giulia Gonzaga e Pietro Carnesecchi. Ma un fatto nuovo venne a turbare definitivamente l'esistenza dell'Alois: Juan de Soto, notabile spagnolo e segretario vice-reale, nel 1562 si era visto rifiutare dal barone Consalvo Bernaudo - gi\u00e0 costretto all'abiura anni prima ed amicissimo dell'Alois - la mano della figlia Cornelia, malgrado offerte, lusinghe e anche minacce. Come estrema risorsa, il de Soto fece arrestare dall'Inquisizione, a Napoli, l'Alois, con l'intenzione di usare la sua liberazione come merce di scambio con la mano di Cornelia Bernaudo. Il ricatto ebbe successo e il de Soto pot\u00e9 sposare la figlia del barone, ma l'Alois non fu liberato e nell'ottobre del 1562 venne tradotto, insieme con altri inquisiti, tra i quali il nobile di Aversa Bernardino Gargano, nelle carceri del Sant'Uffizio a Roma, per il timore che la sua detenzione a Napoli scatenasse reazioni violente da parte della influente famiglia degli Alois e di quelle a loro vicine.\nL'inchiesta a carico dell'Alois prosegu\u00ec a Napoli: il teste Giovan Battista Sasso, suo parente e amico, afferm\u00f2 il 13 settembre 1563 che Gian Francesco Alois gli aveva confidato anni prima di aver abiurato \u00abper forza, et per non perdere la vita, perch\u00e9 quando era stato in mano de' preti bisognava che avesse detto come volevano loro [...] per\u00f2 tutte quelle oppinioni, che esso Giovan Francesco haveva insegnate al modo lutherano et tenute, diceva che erano vere et che le teneva per vere, cos\u00ec come le teneva et credeva prima\u00bb. Queste opinioni consistevano nel ritenere che \u00abil Papa non haveva autorit\u00e0 alcuna, eccetto di predicare l'Evangelio [...] diceva gran male di Papa Paolo quarto [...] la Fede sola senza le opere nostre buone era sufficienta a giustificar l'huomo, et che bastava per soddisfatione de' nostri peccati lo sangue et la Passione di Gies\u00f9 Christo [...] chi era predestinato necessariamente doveva andare in Paradiso, et che la vera Chiesa era delli Eletti et Predestinati\u00bb. Inoltre, il purgatorio non esisteva e le indulgenze richieste e i giubilei indetti dalla Chiesa erano solo \u00abburle et inventioni per trovar denaro\u00bb.\nL'Alois e il Gargano furono riportati a Napoli per ascoltare la sentenza di morte, emessa il 3 gennaio 1564 ma il 10 gennaio vennero sottoposti a tortura per strappar loro i nomi dei seguaci. Entrambi confessarono e il 1\u00ba marzo fu emessa la \u00abnuova e definitiva sentenza declaratoria\u00bb: dichiarati eretici impenitenti, pertinaci e relassi, furono consegnati al braccio secolare per l'esecuzione della condanna, avvenuta il 4 marzo per decapitazione e rogo dei cadaveri in piazza del Mercato."}
{"id": "2226896", "revid": "599013", "url": "https://it.wikipedia.org/wiki?curid=2226896", "title": "Il mago dei prodigi", "text": "Il mago dei prodigi (\"El magico prodigioso\") \u00e8 una commedia in tre atti di Pedro Calder\u00f3n de la Barca scritta nel 1637.\nTrama.\nNarra della storia di Cipriano e della lotta della sua anima che il demonio cerca di rubargli: dopo essersi tramutato in cavaliere gli promette l'amore di una donna che \u00e8 in realt\u00e0 uno scheletro, l'uomo accortosi dello spirito malvagio che aleggiava sul cavaliere riesce a farlo fuggire grazie al simbolo della croce. Il tutto \u00e8 ambientato in Antiochia, ma il luogo \u00e8 completamente stravolto."}
{"id": "2226901", "revid": "1543377", "url": "https://it.wikipedia.org/wiki?curid=2226901", "title": "Spaceman (The Killers)", "text": "Spaceman \u00e8 un singolo dei The Killers, estratto dall'album \"Day &amp; Age\".\nIl singolo, che ha in copertina il ritratto di Brandon Flowers dell'artista Paul Normansell, \u00e8 stato pubblicato con tempistiche e modalit\u00e0 diverse nei diversi paesi del mondo, nella maggior parte dei quali \u00e8 uscito solo in formato digitale. La versione italiana, acquistabile da iTunes, contiene sia \"Tidal Wave\", sia la cover che la band ha fatto della canzone \"Four Winds\" dei Bright Eyes, dall'album Cassadaga.\nLa prima stesura della canzone prevedeva un'introduzione diversa pi\u00f9 in stile elettronica, senza i cori iniziali e finali presenti nella versione attuale inclusa nel nuovo album. La nuova versione della canzone \u00e8 stata eseguita per la prima volta il 4 ottobre 2008 al Saturday Night Live.\nSi \u00e8 classificato #17 nella classifica dei 100 singoli migliori del 2008 secondo Rolling Stone.\nSignificato.\nIl brano narra la storia di un uomo rapito dagli alieni e sottoposto a test, una metafora sull'alienazione che stiamo vivendo in questi tempi, tema affrontato da Brandon Flowers anche in altre canzoni dell'album Day &amp; Age, come Losing Touch e Human. \u00c8 stata composta a Panama, durante il Sam's Town Tour del 2007, ed \u00e8 stata eseguita per la prima volta live il 29 luglio 2008 durante il concerto all'Highline Ballroom di New York nel corso del warm-up tour estivo.\nVideoclip.\nIl video \u00e8 stato girato il 7 gennaio 2009 al Boulder City Airport e diretto da Ray Tintori, regista di cortometraggi e videoclip."}
{"id": "2226904", "revid": "36426", "url": "https://it.wikipedia.org/wiki?curid=2226904", "title": "Tuja", "text": ""}
{"id": "2226907", "revid": "1762097", "url": "https://it.wikipedia.org/wiki?curid=2226907", "title": "Spaceman", "text": "Spaceman (\"uomo dello spazio\") si pu\u00f2 riferire a:"}
{"id": "2226908", "revid": "484362", "url": "https://it.wikipedia.org/wiki?curid=2226908", "title": "Jeogori", "text": "Il jeogori (\uc800\uace0\ub9ac) \u00e8 l'indumento tipicamente utilizzato come parte superiore dell'hanbok, il tradizionale abito coreano, indossato sia dagli uomini che dalle donne. Il jeogori copre le braccia e la parte superiore del corpo dell'indossatore. \nLa forma pi\u00f9 semplice di \"Jeogori\" consiste nei seguenti \"pezzi\": \"gil\", \"git\", \"dongjeong\", \"goreum\" e guanti. Il \"gil\" (\uae38) \u00e8 la sezione pi\u00f9 ampia dell'indumento che copre la maggior parte del busto dell'indossatore; il \"git\" (\uae43) \u00e8 una fascia di tessuto che contorna il collo, il \"Dongjeong\" (\ub3d9\uc815) \u00e8 un colletto removibile di colore bianco, posto alla fine del \"git\" mentre i \"goreum\" (\uace0\ub984) sono dei nastri attaccati sul petto, che servono a chiudere il \"jeogori\". Il \"jeogori\" femminile pu\u00f2 essere dotato dei \"kkeutdong\" (\ub05d\ub3d9), dei braccialetti posizionati alla fine dei guanti. Il design del \"jeogri\" ha subito diverse modifiche nel corso degli anni.\nEsistono diversi tipi di \"jeogori\", a seconda del materiale, della tecnica con cui essi sono realizzati, e della forma."}
{"id": "2226910", "revid": "2056951", "url": "https://it.wikipedia.org/wiki?curid=2226910", "title": "Interdizione da una professione o da un'arte", "text": "L'interdizione dall'esercizio di una professione o un'arte \u00e8 una pena accessoria prevista dal codice penale italiano all'art. 30 e priva chi ne sia colpito della capacit\u00e0 di esercitare, durante l'interdizione, una professione, un'arte, un mestiere che preveda il rilascio di un'autorizzazione, abilitazione, licenza o altro genere di permesso, e comporta la decadenza dal permesso, abilitazione, licenza; la decadenza si intende rivolta a chi \u00e8 gi\u00e0 in possesso di una abilitazione, licenza ecc, mentre privazione della capacit\u00e0 chi non sia abitualmente titolare del permesso.\nQuesta interdizione, oltre ad essere prevista in singole norme incriminatici, consegue anche alla condanna per delitti commessi con abuso dei poteri o violazione dei doveri inerenti all'esercizio di una professione, arte, mestiere (art.31 c.p.) e non pu\u00f2 avere durata inferiore a un mese, n\u00e9 superiore a cinque anni. \nDeve essere tenuta distinta dal \"divieto temporaneo di esercitare determinate attivit\u00e0 professionali o imprenditoriali\", designato come misura cautelare."}
{"id": "2226915", "revid": "55935", "url": "https://it.wikipedia.org/wiki?curid=2226915", "title": "Atenagora (apologista)", "text": ""}
{"id": "2226917", "revid": "484362", "url": "https://it.wikipedia.org/wiki?curid=2226917", "title": "Po (indumento)", "text": "Il po (\ud3ec) \u00e8 il termine generico con cui si fa riferimento ad un indumento utilizzato come soprabito o mantello dell'hanbok, il tradizionale abito coreano, indossato sia dagli uomini che dalle donne.\nPrincipali tipi di po.\nDopo.\nIl dopo (\ub3c4\ud3ec) \u00e8 un tipo di po, indossato principalmente dagli studenti confuciani chiamati \"seonbi\", dopo il periodo della dinastia Joseon. I \"seonbi\" lo indossavano come capo quotidiano, mentre per gli ufficiali rappresentava un capo formale, da indossare in eventi particolari. Secondo alcuni documenti come il \"Seonghosaseol\" (\uc131\ud638\uc0ac\uc124) o il \"Ojuyeonmunjang jeonsango\" (\uc624\uc8fc\uc5f0\ubb38\uc7a5\uc804\uc0b0\uace0), il dopo nasce sotto l'influenza del taoismo e del buddhismo, dato che il \"dopo\" ha diverse somiglianze con la tonaca dei monaci. \nDurumagi.\nIl durumagi (\ub450\ub8e8\ub9c8\uae30) \u00e8 un tipo di po, il cui principale scopo \u00e8 quello di proteggere dal freddo, tipicamente indossato al di sopra del \"jeogori\" (giacca) e dei \"baji\" (pantaloni).Viene anche chiamato \"jumagui\", \"juchaui\" o \"juui\".\nSagyusam.\nIl sagyusam (\uc0ac\uaddc\uc0bc) \u00e8 un tipo di po, indossato principalmente dai bambini e dagli adolescenti, fino al momento della cerimonia del \"gwannye\" (\uad00\ub840), che segna il loro passaggio all'et\u00e0 adulta. Il nome deriva dalla stessa forma del capo, dato che la parte inferiore del sagyusam si divide in quattro lembi."}
{"id": "2226918", "revid": "73843", "url": "https://it.wikipedia.org/wiki?curid=2226918", "title": "Atenagora di Atene", "text": "Biografia.\nLe notizie sulla vita di Atenagora sono molto scarse. \nAtenagora non \u00e8 citato n\u00e9 da Eusebio n\u00e9 da San Girolamo; qualche piccolo accenno si trova in Metodio, Epifanio e Fozio. Filippo di Side dice che Atenagora era un retore e filosofo ateniese dell'Accademia di Atene, convertito al Cristianesimo dopo la lettura delle Sacre Scritture consultate alla ricerca di temi da utilizzare nelle polemiche contro gli apologeti cristiani. In seguito Atenagora si sarebbe recato ad Alessandria d'Egitto dove avrebbe fondato il prototipo della sua celebre accademia cristiana. Le date di nascita e di morte sono state calcolate per estrapolazione dalle opere a lui attribuite.\nOpere.\nDue sono le opere rimasteci di Atenagora: un'apologia, intitolata \"Supplica in favore dei Cristiani\" (in greco: \"\u03a0\u03c1\u03b5\u03c3\u03b2\u03b5\u03af\u03b1 \u03c0\u03b5\u03c1\u03af \u03c4\u03c9\u03bd \u03a7\u03c1\u03b9\u03c3\u03c4\u03b9\u03b1\u03bd\u03ce\u03bd\", Presbe\u00eca per\u00ec ton Christian\u00f2n), e un trattato, attribuitogli con molte riserve, \"Sulla resurrezione dei morti\" (\"\u03a0\u03b5\u03c1\u03af \u03b1\u03bd\u03b1\u03c3\u03c4\u03ac\u03c3\u03b5\u03c9\u03c2 \u03bd\u03b5\u03ba\u03c1\u03ce\u03bd\", Per\u00ec anast\u00e0seos necr\u00f2n).\nLa supplica in favore dei Cristiani.\nLa \"Supplica\" (titolo latino: \"Legatio pro Christianis\") \u00e8 una apologia di 30 capitoli indirizzata \"agli imperatori Marco Aurelio e Lucio Aurelio Commodo, conquistatori dell'Armenia e della Sarmazia, e, quel che pi\u00f9 conta, filosofi\" tesa a difendere i Cristiani dalla triplice accusa, rivolta gi\u00e0 agli ebrei, di ateismo (la mancanza di fede nelle divinit\u00e0 pagane), incesto e cannibalismo (bambini come cibo nei banchetti). In base alla dedica e alla citazione della pace nel primo capitolo, la data di composizione della \"Supplica\" \u00e8 stata fissata fra la fine del 176 e il principio del 177. Gli argomenti utilizzati da Atenagora per ribattere ai tre capi di accusa sono di natura razionale.\nAi due imperatori pertanto Atenagora chiedeva per i Cristiani gli stessi diritti riconosciuti a tutti gli altri cittadini romani.\nL'autore attribuisce a Platone il primato fra i filosofi greci, descrivendolo come un precursore del Dio cristiana e della nozione della Trinit\u00e0. Il testo presenta la prima dimostrazione storica nota dell'esistenza di Dio, almeno fra gli autori della Cristianit\u00e0. Viene esposta nel capitolo VII col nome di \"Dimostrazione della fede\" in quanto avente delle verit\u00e0 di fede come ipotesi (la generazione dell'Unigenito) e come tesi (l'esistenza e unicit\u00e0 di Dio). \nL'argomento, imperfetto dal punto di vista teorico, consiste nel duplice legame fra generazione e eguaglianza o somiglianza, nonch\u00e9 fra quest'ultima e la possibilit\u00e0 di coesistere insieme, in particolare in un medesimo spazio geografico. Secondo Atenagora, solamente le creature che si generano le une con le altre sono identiche oppure una a immagine e somiglianza dell'altra. Di nuovo, solamente queste ultime possono coesistere insieme e in uno stesso luogo. \nL'argomento fu applicato al Verbo di Dio, generato dal Padre Dio e Dio egli stesso. La loro identit\u00e0 rende possibile la loro coesistenza e sovranit\u00e0 sul mondo. Tuttavia, la concezione trinitaria risulta viziata da una nozione incompleta dello Spirito Santo la cui sostanza e identit\u00e0 di Dio sembra non essere definita chiaramente, pur ammettendo che la terza divina persona della ss. Trinit\u00e0 \u00e8 \"emanante da Dio Padre e a lui riveniente come un raggio\" di luce.\nL'argomento fu applicato anche contro gli dei pagani, per destituire i fondamenti filosofici del politeismo. In quanto ingenerati, gli dei pagani sono dissimili e non possono coabitare in una casa comune. D'altra parte, il mondo creato ammette di essere avvolto dalla provvidenza e potenza di un unico Dio il quale non sarebbe perfetto, onnipotente e onnisciente se dovesse condividere la propria signoria sul creato con altri dei dissimili e discordi da Lui. L'ipotesi residua porta a postulare l'associazione dei molteplici dei con altrettanto mondi possibili la cui separazione da quello delle creature umane li rende invisibili, privi di effetti indiretti o di facolt\u00e0 di controllo e intervento. Un Dio che non si vede, non opera e non giudica \u00e8 riconducibile per l'uomo ad un essere che in realt\u00e0 non \u00e8.\nL'argomento di Atenagora sarebbe poi stato ripreso da san Giovanni Damasceno, Dottore della Chiesa, nel suo trattato \"De fide ortohodoxa\".\nLa risurrezione dei morti.\nAd Atenagora, ma con molte riserve, \u00e8 attribuito un secondo lavoro intitolato \"\u03a0\u03b5\u03c1\u03af \u03b1\u03bd\u03b1\u03c3\u03c4\u03ac\u03c3\u03b5\u03c9\u03c2 \u03bd\u03b5\u03ba\u03c1\u03ce\u03bd\" (La Risurrezione dei Morti). Il trattato \u00e8 diviso in due parti, nella prima vengono confutate le obiezioni contro la tesi della rrsurrezione, nella seconda si dimostra che la risurrezione \u00e8 possibile. Rifiutando il dogma platonico del corpo come prigione dell'anima, ed affermando la complementarit\u00e0 tra materia e spirito, Atenagora accetta la risurrezione fisica dei morti sulla base dell'onnipotenza di Dio allo scopo di rendere manifesta per l'eternit\u00e0 l'immagine umana.\nIl pi\u00f9 antico testo di quest'opera di Atenagora si trovava nel \"Codex parisinus graecus\" (anno 914), immediatamente dopo il testo della \"Supplica per i Cristiani\", copiato per Areta di Cesarea dal suo segretario Baanes. L'attribuzione ad Atenagora di quest'opera viene tuttavia di solito negata per motivi di stile e di contenuto.\nCulto.\nLa Chiesa ortodossa lo considera santo e lo ricorda il giorno 24 giugno."}
{"id": "2226920", "revid": "248632", "url": "https://it.wikipedia.org/wiki?curid=2226920", "title": "Movie Maker", "text": ""}
{"id": "2226924", "revid": "712828", "url": "https://it.wikipedia.org/wiki?curid=2226924", "title": "D'Artacan e i tre moschettieri", "text": ""}
{"id": "2226927", "revid": "767487", "url": "https://it.wikipedia.org/wiki?curid=2226927", "title": "Dollaro mongolo", "text": "Il dollaro \u00e8 stata la valuta della Mongolia tra il 1921 e il 1925.\nFino al 1921, la Mongolia aveva utilizzato monete russe, cinesi, il dollaro messicano, buoni di societ\u00e0 commerciali cinesi e sostituti del denaro come: mattoni di t\u00e8, lingotti d'argento, seta (hadaki) e altro. Di grande importanza ero lo scambio commerciale.\nBuoni del tesoro al 6% vennero messi in circolazione nell'aprile 1921, dal \"Ministero delle finanze della repubblica mongola\", sotto il barone Ungern von Sternberg. I tagli erano da 10, 20, 50 e 100 dollari. La valuta doveva sostituire lo yuan cinese alla pari ma, secondo i viaggiatori europei dell'epoca, era senza valore. Ulteriori banconote furono stampate nel 1924, in tagli da 50 centesimi, 1, 3, 5, 10 e 25 dollari, ma non furono messe in circolazione. Il dollaro, insieme con le altre valute in circolazione, fu rimpiazzato dal tugrik nel 1925.\nSulle banconote erano raffigurati animali che ne rappresentavano il valore:\nLe banconote erano stampate a Urga."}
{"id": "2226929", "revid": "1632387", "url": "https://it.wikipedia.org/wiki?curid=2226929", "title": "Polarkreis 18", "text": "I Polarkreis 18 sono una band tedesca originaria di Dresda. Suonano musica pop. Dal loro ultimo album \"The colour of snow\" (2008) sono stati tratti il singolo di grande successo \"Allein - Allein\" e dal gennaio 2009 \"The colour of snow\". Cantano in inglese e tedesco."}
{"id": "2226930", "revid": "1632387", "url": "https://it.wikipedia.org/wiki?curid=2226930", "title": "Il Caff\u00e8 (1764-1766)", "text": "Il Caff\u00e8 fu un periodico italiano, pubblicato dal giugno 1764 al maggio 1766. Nacque a Milano ad opera dei fratelli Pietro ed Alessandro Verri con il contributo del filosofo e letterato Cesare Beccaria e del gruppo di intellettuali che era solito raccogliersi all'Accademia dei Pugni. I fondatori del \"Caff\u00e8\", pur provenendo dall'aristocrazia, furono i portavoce delle istanze culturali, sociali e politiche delle classi emergenti che puntavano allo svecchiamento delle istituzioni e alla razionalizzazione dell'apparato statale.\nIl periodico divenne il principale strumento di diffusione del pensiero illuminista in Italia.\nStoria.\nCon la pace di Aquisgrana del 1748 le tensioni tra Impero Asburgico, Prussia, Inghilterra, Francia e Spagna si allentarono, favorendo il dialogo tra le nazioni. In Italia le idee illuministe trovarono un fertile contesto culturale a Milano e Napoli, dominate da sovrani riformatori. La Milano del Settecento, sotto il controllo di Maria Teresa d'Austria, stava vivendo un regime di dispotismo illuminato che permise un felice confronto tra intellettuali e governo.\nImpostazione.\nLa rivista, che rimase in vita fino al 1766, usciva ogni dieci giorni. Furono realizzati complessivamente 74 numeri, che in seguito vennero rilegati in due volumi corrispondenti alle due annate. Per eludere la censura vigente nella Lombardia austriaca, le copie venivano stampate a Brescia, all'epoca territorio veneziano. Il caff\u00e8 tratta argomenti di diverso genere. Lo stesso Pietro Verri riporta, nell'articolo di apertura del numero del periodico, che il suo giornale conterr\u00e0\n\"\u201ccose varie, cose disparatissime, cose inedite, cose fatte da diversi autori, cose tutte dirette alla pubblica utilit\u00e0\u201d\".\nDei 118 articoli firmati, 53 portano il nome di Pietro Verri, 31 di Alessandro Verri, 7 di Cesare Beccaria, 6 di Carlo Sebastiano Franci, 5 di Pietro Francesco Secchi Comneno ed altrettanti di Giuseppe Visconti di Saliceto, 2 del matematico Paolo Frisi, di Luigi Lambertenghi e dell'abate Alfonso Longo, 1 infine di Fran\u00e7ois de Baillou, di Ruggero Boscovich, di Gian Rinaldo Carli e di Giuseppe Colpani.\nSia il titolo, sia l'impostazione del periodico erano nuovi nella tradizione italiana e prendevano ad esempio i periodici inglesi di Addison e di Steele, come \"The Spectator\" (\"Lo spettatore\") o \"The Tatler\" (\"Il chiacchierone\") al fine di presentare la rivista come punto di raccolta delle discussioni che si tenevano in un caff\u00e8, gestito dal greco Demetrio, che era divenuto un luogo d'incontro per dibattere di argomenti politici e sociali.\nTitolo.\nIl titolo ha allo stesso tempo sia un valore simbolico sia un valore reale. In quel periodo si stavano rapidamente sviluppando le botteghe di Caff\u00e8 in seguito alla diffusione e all'uso della bevanda, alla quale venivano attribuite grandi virt\u00f9 salutari.\nIl Caff\u00e8 era stato recentemente importato dal medio-oriente grazie ai mercanti arabi e i lumi lo consideravano capace di \u201crisvegliare\u201d le virt\u00f9 dell'uomo. Il filosofo Montesquieu in una delle Lettere persiane (XXVI) descrive attraverso uno dei personaggi la bottega di Procope dove \"si prepara il caff\u00e8 in modo tale che d\u00e0 dello spirito a chi ne fa uso: quanto meno, di quelli che ne escono, non c'\u00e8 nessuno che non creda di averne quattro volte di pi\u00f9 di quando vi \u00e8 entrato\".\nLe botteghe di Caff\u00e8 del 1700 erano luoghi nei quali si riunivano uomini aperti alle novit\u00e0 e dove si creavano le condizioni adatte alla nascita di nuovi periodici tramite la partecipazione attiva, prendendo parte alle discussioni o passiva con la lettura.\nQuesto tipo di locale, diffuso soprattutto in Inghilterra, divenne un luogo di incontro e discussione aperto, del tutto nuovo. Non era la piazza del Medioevo, sede di cerimonie religiose e di attivit\u00e0 politiche ed economiche, non era la corte del Rinascimento dove si elaboravano quei modelli tipici di quella societ\u00e0 (dal cortigiano, all'amor platonico, alla lingua aulica), non era neppure il salotto del primo Settecento, come quello di Cristina di Svezia nell'ambito del quale sorse l'Accademia dell'Arcadia. La caffetteria era un ambiente diverso che non richiedeva particolari requisiti per essere frequentato. Poteva entrare chiunque fosse disposto a pagare il prezzo della consumazione per intrattenersi con la lettura dei giornali esteri o, semplicemente, per godersi un'amabile conversazione.\nLa rivista si propone quindi ad un pubblico molto vario che riesce, nello spazio del caff\u00e8, a realizzare una nuova forma di socialit\u00e0 che nasce dall'incontro di uomini e di ceti diversi. Componente essenziale della battaglia illuministica del \"Caff\u00e8\" \u00e8 la sua prospettiva letteraria e linguistica. Il problema della diffusione dei lumi \u00e8 infatti anche un problema del linguaggio: \"cose e non parole\" \u00e8 uno dei motti del \"Caff\u00e8\", nella quale non ci si limita a riprodurre passivamente la realt\u00e0, ma la si attraversa e la si spiega; un linguaggio che taglia decisamente i ponti con il classicismo e il purismo linguistico. Il tono degli articoli risulta colloquiale e schietto e testimonia l'intenzione da parte dell'intellettuale di instaurare un rapporto nuovo con il proprio pubblico: aperto, cordiale e disponibile. All'intellettuale illuminista, che ha ormai trovato una sua collocazione politica al seguito del sovrano illuminato, il giornale serve a stabilire un contatto agile ed efficace con quell'opinione pubblica sempre pi\u00f9 attiva e con quei gruppi di pressione organizzata sufficientemente forti per avanzare le proprie istanze.\nLe opinioni sulla rivista.\nIn Italia sull'Osservatore veneto del 22 agosto 1761, Gaspare Gozzi scriver\u00e0: \"Non avr\u00e0 uomo dabbene praticato una bottega da caff\u00e8 sei mesi, che uscir\u00e0 di l\u00e0 nel mondo con quella dottrina alla quale avr\u00e0 avuto l'animo pi\u00f9 inclinato\".\nAlberto Arbasino, parlando delle influenze di Carlo Emilio Gadda, scrisse: \u00abNon per nulla, gl'interessi enciclopedici dell'Ingegnere coincidono (fino al delirio di riversare tutta la Funzione nell'Espressione) coi manifesti tracciati due secoli fa dagli impeccabili fratelli Verri e da Cesare Beccaria, risoluti a insultare programmaticamente la Crusca in nome di Galileo e di Newton, cio\u00e8 a sviluppare una cultura extraletteraria cosmopolita e un pensiero intellettuale \u00abassolutamente moderno\u00bb a dispetto della grammatica arcaica dei Pedanti, trasgredendo al purismo imbecille che caldeggia l'impiego di qualsiasi grulleria del Piovano Arlotto per definire prodotti e nozioni del nostro tempo; e approva l'uso del greco antico per indicare un qualche cosa che non c'\u00e8 (il nettare, l'ambrosia), mentre respinge qualunque termine inglese moderno relativo invece a qualche cosa che c'\u00e8 (come il gin-and-tonic), senza avvedersi che qualunque parola poteva suonare scandalosamente moderna quando venne usata per la prima volta da un Autore Classico poi approvato dal Tommaseo-Bellini\u2026 e finendo, poi, col preferire \u00abprova di selezione attitudinale\u00bb a \u00abtest\u00bb\u2026 Insomma, \u00abc'era gi\u00e0 tutto\u00bb in quel progetto del \u00ab\"Caff\u00e8\"\u00bb, che invece di sublimare la Letteratura chiudendola a chiave in una soffitta-Parnaso, le riservava una sua piccola area accanto alla Musica e al Commercio, all'Inghilterra e alla Storia e al Progresso, per\u00f2 tenendo tutte le porte aperte fra i diversi istituti della Cultura, e che doveva funzionare come struttura portante nelle idee della societ\u00e0 civile lombarda fino al 1914, sottesa, al Romanticismo e al Manzoni, al Porta e al Positivismo e alla Scapigliatura, al Socialismo e al Lavur\u00e0.\u00bb\n\"Il Caff\u00e8\" funse da modello per un periodico letterario napoletano, \"Il Caff\u00e8 del Molo\", edito in Napoli dal 1829 al 1832."}
{"id": "2226944", "revid": "122487729", "url": "https://it.wikipedia.org/wiki?curid=2226944", "title": "Lambro (Campania)", "text": "Il Lambro (detto anche \"Rubicante\") \u00e8 un fiume della provincia di Salerno che nasce dal Gelbison e sfocia nel mar Tirreno nei pressi di Palinuro, non lontano dal capo omonimo, circa 500 metri a nord della foce del fiume Mingardo.\nIl braccio di mare compreso tra le foci dei due fiumi \u00e8 noto come \"baia della Molpa\", dove si affacciava l'antica citt\u00e0 omonima. Sopra la baia tra le foci dei fiumi, l'altura denominata \"collina della Molpa\", su cui a 140 metri s.l.m. si erge una rocca dell'XI secolo eretta dai Normanni. La pianura retrostante l'altura compresa tra i due fiumi \u00e8 detta \"La Piana\".\nNei pressi della foce del fiume Lambro due spiagge molto frequentate dai turisti: a nord della foce la \"spiaggia del Buon Dormire\", raggiungibile esclusivamente dal mare a bordo di piccole imbarcazioni; a sud, sotto la collina della Molpa, la \"spiaggia di Marinella\".\nLeggenda.\nIl fiume Lambro \u00e8 il mitico Lete, che con lo Stige, identificabile con il vicino fiume Mingardo, \u00e8 uno dei due fiumi infernali dell\"'Eneide\", citati da Virgilio nel racconto della morte di Palinuro:\nCronaca.\nIn data 21 Dicembre 2019 \u00e8 avvenuta l'ultima esondazione del fiume Lambro. Circa sessanta le abitazioni evacuate dalla Protezione Civile. Non si sono registrati danni a persone.\nAlti i valori di inquinamento delle acque del fiume e conseguentemente nel mare antistante la foce (dichiarata dal Ministero della salute non balneabile nel tratto di 200 metri di costa nei pressi della foce). Numerosi i controlli al fine di individuare i trasgressori delle norme antinquinamento. L'ultima operazione di polizia di rilievo \u00e8 avvenuta nel dicembre del 2008, quando la Capitaneria di Porto ha arrestato i titolari di due frantoi di Futani per distruzione delle bellezze ambientali e violazione delle norme antinquinamento. I frantoi smaltivano direttamente nel fiume le cosiddette \"acque di vegetazione\", acque nere e maleodoranti prodotte dal processo di spremitura delle olive."}
{"id": "2226945", "revid": "110157", "url": "https://it.wikipedia.org/wiki?curid=2226945", "title": "Lorenzo Benoni, ovvero Pagine della vita di un Italiano", "text": "Lorenzo Benoni, ovvero Pagine della vita di un Italiano \u00e8 un romanzo a sfondo autobiografico del 1853 di Giovanni Ruffini, ambientato durante il Risorgimento italiano.\nTrama.\nCon tracce autobiografiche, il romanzo narra delle avventure di un giovane, Lorenzo, che partecipa ai moti carbonari e mazziniani, mentre si innamora di \"Lilla\". Rapporto d'amore sofferto, Lorenzo non si dichiarer\u00e0 fino al momento dell'esilio. La cronologia degli eventi narrati si ferma all'anno 1833.\nDiffusione.\nInizialmente venne scritto in inglese con il titolo: \"Lorenzo Benoni, or Passages in the Life of an Italian\", la prima pubblicazione venne effettuata ad Edimburgo nel 1853."}
{"id": "2226948", "revid": "330137", "url": "https://it.wikipedia.org/wiki?curid=2226948", "title": "A\u00e9rospatiale SE.210 Caravelle", "text": ""}
{"id": "2226949", "revid": "281901", "url": "https://it.wikipedia.org/wiki?curid=2226949", "title": "Lepadogaster candollei", "text": ""}
{"id": "2226950", "revid": "287204", "url": "https://it.wikipedia.org/wiki?curid=2226950", "title": "Mascoi", "text": "Mascoi \u00e8 una popolazione dell'America del Sud.\nCaratteristiche.\nSi ritrovano nella regione ad ovest del fiume Paraguay del Paraguay, precisamente a valle del Monte Lindo. Di antichissima origine vivono di caccia."}
{"id": "2226951", "revid": "767487", "url": "https://it.wikipedia.org/wiki?curid=2226951", "title": "Carlo Campolmi", "text": "Giacomo Matteotti.\nIn occasione del primo anniversario del delitto di Giacomo Matteotti, affisse un enorme drappo raffigurante il deputato socialista, sopra i fili telefonici sull'Arno, vicino al Ponte Santa Trinita. Per staccare il drappo, dovettero intervenire i vigili del fuoco\nArresto.\nFu arrestato il 7 giugno 1944 nella sede di Radio CORA, in Piazza d'Azeglio a Firenze e l'episodio \u00e8 narrato dallo stesso Campolmi al Processo Carit\u00e0: \"...dopo la sparatoria i tedeschi che continuavano ad arrivare numerosi, iniziarono in nostra presenza una perquisizione minuziosa nell'appartamento. Nella sede di Piazza d'Azeglio noi avevamo accentrato tutto il materiale del nostro archivio segreto e proprio quella sera ci dovevano essere consegnati degli oggetti che dovevano servire alla custodia dei documenti...\"\nVilla Triste.\nFu torturato dai tedeschi a Villa Triste, ma riusc\u00ec a fuggire mentre lo stavano trasferendo a Mauthausen.\nA Firenze.\nRitorn\u00f2 a Firenze nel novembre di quello stesso anno, passando le linee, e trov\u00f2 la citt\u00e0 gi\u00e0 liberata. Divenne rappresentante del Partito d'Azione nel C.T.L.N. . Fu tra i fondatori dell'Istituto Storico della Resistenza in Toscana, al quale don\u00f2 un'importante raccolta di atti, documenti e stampe clandestine d'ogni partito."}
{"id": "2226963", "revid": "281901", "url": "https://it.wikipedia.org/wiki?curid=2226963", "title": "Succiascoglio olivaceo", "text": ""}
{"id": "2226964", "revid": "599013", "url": "https://it.wikipedia.org/wiki?curid=2226964", "title": "Andrija Geri\u0107", "text": ""}
{"id": "2226965", "revid": "287204", "url": "https://it.wikipedia.org/wiki?curid=2226965", "title": "Andrija Geric", "text": ""}
{"id": "2226966", "revid": "287204", "url": "https://it.wikipedia.org/wiki?curid=2226966", "title": "Vald\u00e9s (disambigua)", "text": ""}
{"id": "2226967", "revid": "268377", "url": "https://it.wikipedia.org/wiki?curid=2226967", "title": "PowerVu", "text": "Il PowerVu \u00e8 uno standard di codifica delle trasmissioni destinate ad un'utenza commerciale o ristretta.\nSviluppato dall'azienda informatica statunitense \"Scientific Atlanta\", \u00e8 un sistema di criptaggio ritenuto estremamente sicuro.\nI decoder atti a decodificare tali trasmissioni, infatti, sono privi di card reader o interfaccia comune ove alloggiare un lettore di schede, e vengono abilitati dalle singole emittenti mediante l'invio di un apposito codice.\nIn Italia \u00e8 usato dalle emittenti ippiche UNIRE e Sisal Tv, destinate alle ricevitorie, che trasmettono in diretta le corse dai principali ippodromi italiani e producono trasmissioni legate alle scommesse sportive.\nIl network statunitense ESPN diffonde in Europa via satellite (Telstar 12 15.0\u00b0W) i suoi feed codificati proprio in PowerVu.\nPer riceverli occorre: una parabola puntata appunto verso i 15 gradi Ovest, un decoder PowerVu, una autorizzazione che si ottiene comunicando loro il codice dell'unit\u00e0 (UA number); essi tramite l'inserimento dell'UA# abilitano la decodifica locale. Possono autorizzare in modo completo, oppure selettivo limitatamente alla stagione, ad alcuni sport o ad alcuni eventi.\nPer averne titolo occorre essere ad esempio un Broadcaster che acquista da ESPN l'evento e i diritti per diffonderlo tramite la propria rete, oppure ad esempio le caserme americane in Europa e in Medio Oriente possono disporne per le proprie sale ricreative, o le ambasciate."}
{"id": "2226969", "revid": "2106801", "url": "https://it.wikipedia.org/wiki?curid=2226969", "title": "Pietro Mastri", "text": "Biografia.\nNasce a Firenze il 24 aprile 1868 e muore il 20 febbraio 1932. Poeta, trasse dal Pascoli modulazioni e movenze esteriori, pi\u00f9 sensibili, naturalmente, nelle poesie giovanili; ma ebbe uno sviluppo interiore assolutamente indipendente. Fu un nobile spirito, profondamente sincero, tormentato dal bisogno di spiegarsi in alcun modo il destino degli uomini e il perch\u00e9 delle cose, finch\u00e9 non conquist\u00f2 una sua melanconica serenit\u00e0, ritrovata la fede religiosa.\nLa sua opera poetica rispecchia le varie fasi della sua anima, dalla desolazione delle rime di Aneliti (Lo specchio e la falce, Milano 1907) alla fiducia di Ora e sempre delVecchio padron di tartana (Ultimi canti, ivi 1933). Gli affetti domestici vi hanno larga e tenera eco. Tuttavia in quella nobile storia di un'anima, sono piuttosto rari i momenti felici di abbandono, in cui l'autobiografia si trasformi in schietta poesia. Fu anche critico fine e buon conoscitore delle letterature straniere. Fu uno dei fondatori del Marzocco. Oltre alle raccolte citate, cfr.: L'arcobaleno (Bologna 1900); La meridiana (Firenze 1920); La fronda oscillante (ivi 1923); La via delle stelle(Milano 1927). Scritti critici: Su per l'erta (Bologna 1903); Il giovane e l'Altro(Ferrara 1920). Un dramma: La casa alle tre vie (Milano 1926).\nFu un attivo collaboratore del Marzocco e della \"Vita Nuova\" tra il 1890 ed il 1900, scrittore di poesie, fu un poeta scontroso ma delicato, ha subito nei suoi scritti le influenze del Pascoli. \u00c8 stato comunque molto vicino a Diego Garoglio e a Enrico Corradini. La vita del poeta era molto triste ma allo stesso tempo emozionante, ma nessuno sapeva ci\u00f2 che provava. La madre e il padre li aveva perduti, quindi la sua ispirazione \u00e8 venuta come all'improvviso. Il Pascoli lo ha aiutato molto insegnandogli l'arte della poesia e della scrittura anche se svolgeva il lavoro d'avvocato. Ora si ricorda come un grande poeta pieno di ispirazioni."}
{"id": "2226974", "revid": "61051", "url": "https://it.wikipedia.org/wiki?curid=2226974", "title": "Kommanditgesellschaft", "text": ""}
{"id": "2226975", "revid": "454575", "url": "https://it.wikipedia.org/wiki?curid=2226975", "title": "Pierre Ryckmans", "text": " Gran parte della sua opera tratta la grande rivoluzione culturale del 1966. Le sue traduzioni pi\u00f9 note in Francese sono quella dei \"Dialoghi\" di Confucio e quelle delle opere dello scrittore Shi Tao, che ha fatto conoscere in Europa.\nBiografia.\nDopo aver inizialmente studiato a Lovanio, in patria, approfond\u00ec le proprie conoscenze della cultura e della letteratura cinese prima a Taiwan e poi a Hong Kong. Nel 1970 si trasfer\u00ec in Australia e l\u00ec insegn\u00f2 per alcuni anni presso la prestigiosa Universit\u00e0 Nazionale Australiana. In quegli anni fu il supervisore della tesi di laurea del futuro Primo Ministro Kevin Rudd.\nInsegn\u00f2, poi, anche a Sydney, precisamente dal 1987 al 1993. Nello stesso tempo scrisse saggi e alcuni romanzi, tra i quali si ricordano: \"Les habits neufs du pr\u00e9sident Mao\" nel 1971 e il romanzo \"La morte di Napoleone\", dal quale Alan Taylor ha tratto un film nel 2001 intitolato \"I vestiti nuovi dell'imperatore\".\nOpere.\nL'umore, l'onore, l'orrore - Saggi sulla Cina, Editrice Irradiazioni Roma, I ed. Giugno 2004"}
{"id": "2226977", "revid": "287204", "url": "https://it.wikipedia.org/wiki?curid=2226977", "title": "Sierra Madre del Sud", "text": "La Sierra Madre del Sud \u00e8 una catena montuosa situata nel sud del Messico che si estende per oltre 1.200\u00a0km tra il Messico meridionale e l'Istmo di Tehuantepec nello Stato di Oaxaca. Corre parallela alla costa dell'oceano Pacifico e la Fascia Vulcanica Trasversale, dalla quale \u00e8 separata dalla depressione del Balsas.\nLa cima pi\u00f9 elevata \u00e8 il Teotepec nello Stato di Guerrero, posto a 3.703 metri sul livello del mare."}
{"id": "2226981", "revid": "281901", "url": "https://it.wikipedia.org/wiki?curid=2226981", "title": "Succiascoglio", "text": ""}
{"id": "2226983", "revid": "22059040", "url": "https://it.wikipedia.org/wiki?curid=2226983", "title": "C'H", "text": ""}
{"id": "2226984", "revid": "1155", "url": "https://it.wikipedia.org/wiki?curid=2226984", "title": "Salmo marmoratus", "text": ""}
{"id": "2226987", "revid": "339392", "url": "https://it.wikipedia.org/wiki?curid=2226987", "title": "Michael Schenker Group (album)", "text": ""}
{"id": "2226988", "revid": "122246", "url": "https://it.wikipedia.org/wiki?curid=2226988", "title": "Pallavolo femminile ai Giochi centramericani e caraibici", "text": "Il campionato di pallavolo femminile ai Giochi centramericani e caraibici si svolge con una cadenza di ogni quattro anni durante i Giochi centramericani e caraibici. Introdotto nei giochi nel 1938, alla competizione partecipano un totali di otto squadre appartenenti alla fascia centramericana e caraibica."}
{"id": "2226989", "revid": "247933", "url": "https://it.wikipedia.org/wiki?curid=2226989", "title": "Sierra Madre del Sur", "text": ""}
{"id": "2226995", "revid": "247933", "url": "https://it.wikipedia.org/wiki?curid=2226995", "title": "Penisola della Bassa California", "text": ""}
{"id": "2227003", "revid": "339392", "url": "https://it.wikipedia.org/wiki?curid=2227003", "title": "M.S.G. (album)", "text": ""}
{"id": "2227004", "revid": "1568601", "url": "https://it.wikipedia.org/wiki?curid=2227004", "title": "Altipiano svizzero", "text": "L'Altopiano svizzero \u00e8 una delle tre regioni geografiche della Svizzera.\nGeografia.\nL'altopiano svizzero \u00e8 compreso tra la zona alpina ed il Massiccio del Giura. Copre circa il 30% del paese ed \u00e8 formato parzialmente da pianure, da laghi, ma principalmente da colline la cui altezza varia tra i 400 ed i 600 m. \n\u00c8 la parte della Svizzera maggiormente popolata e di maggior importanza per l'economia e per i trasporti; su di esso infatti sorgono le maggiori citt\u00e0: Zurigo, Ginevra, Berna, Basilea, Winterthur, Lucerna, San Gallo e Losanna.\nA nord e a nord-ovest l'altipiano svizzero \u00e8 delimitato dal massiccio del Giura. A sud non esiste una frontiera precisa con le Alpi."}
{"id": "2227006", "revid": "24443", "url": "https://it.wikipedia.org/wiki?curid=2227006", "title": "Schweizer Mittelland", "text": ""}
{"id": "2227008", "revid": "834", "url": "https://it.wikipedia.org/wiki?curid=2227008", "title": "Broken &amp; Beautiful (Kate Alexa)", "text": "Broken &amp; Beautiful \u00e8 l'album di debutto di Kate Alexa pubblicato nel 2006."}
{"id": "2227015", "revid": "228587", "url": "https://it.wikipedia.org/wiki?curid=2227015", "title": "Gennadij Michajlovi\u010d Strekalov", "text": "Ricevette il titolo di Eroe dell'Unione Sovietica (10 dicembre 1980 e 11 aprile, 1984). Ha anche ricevuto l'Ashoka Chakra Award dall'India nel 1984.\nPrimi anni.\nStrekalov nacque il 26 ottobre 1940 a Myti\u0161\u010di vicino a Mosca. Studi\u00f2 all'N.E. Bauman Moscow Higher Technical School e nel 1965 ricevette il diploma di ingegnere.\nMissioni spaziali.\nStrekalov lavor\u00f2 come ingegnere all'RSC Energia dopo il diploma ricevuto alla N. E. Bauman Moscow Higher Technical School. Venne coinvolto in esperimenti di tecnologia spaziale. Fece parte di un gruppo operativo e partecip\u00f2 a varie missioni di controllo per la ricerca scientifica sui veicoli spaziali per l'Accademia russa delle scienze. Nel gennaio 1974, inizi\u00f2 a partecipare a missioni spaziali Sojuz e, nel 1976, fece parte dell'equipaggio della missione Sojuz 22.\nDal 27 novembre al 10 dicembre 1980, port\u00f2 a termine con successo la missione sperimentale Sojuz T-3 quale membro dell'equipaggio formato da L. D. Kizim, O. G. Malcarov e Strekalov.\nDal giugno 1981 all'aprile 1983, fece parte di una missione a lungo termine sulla stazione orbitante Saljut 7. Nel periodo tra il 20 e 22 aprile 1983, durante il viaggio di ritorno sul Sojuz T-8, fece parte dell'equipaggio composto da Vladimir G. Titov, Strekalov, e A. A. Screbrov.\nDal 3 aprile all'11 aprile 1984, partecip\u00f2 ad una terza missione sulla stazione orbitante Saljut-7 per la ricerca scientifica con un equipaggio internazionale formato da sovietici ed indiani che includeva Ju. V. Maly\u0161ev, G. M. Strekalov, e l'indiano Rakesh Sharma.\nNel periodo dal 1\u00ba agosto al 10 dicembre 1990, complet\u00f2 una quarta missione, che aveva come obbiettivo il raggiungimento della stazione spaziale Sojuz TM-10, con un equipaggio formato da G. M. Manakov e G. M. Strekalov.\nDal 3 ottobre al 4 novembre 1994, fu l'ingegnere delle missioni Sojuz TM-21 / Mir EO-18 / STS-71.\nMor\u00ec a Mosca di cancro il 25 dicembre 2004 all'et\u00e0 di sessantaquattro anni."}
{"id": "2227019", "revid": "729019", "url": "https://it.wikipedia.org/wiki?curid=2227019", "title": "Avro Type D", "text": "L'Avro Type D fu un monomotore biplano prodotto in piccola serie dall'azienda britannica A.V. Roe and Company (Avro) negli anni dieci del XX secolo.\nStoria del progetto.\nProgettato da Alliot Verdon Roe per l'azienda aeronautica della quale era proprietario, il Type D differiva dai precedenti modelli per la configurazione alare passata da triplana a biplana.\nIl prototipo venne portato in volo per la prima volta il 1\u00ba aprile 1911 presso l'allora pista di volo di Brooklands con ai comandi C.H. Pixton, il quale in quell'occasione rifer\u00ec che fu facile e piacevole da pilotare. In seguito venne convertito in versione idrovolante, munito di galleggianti a \"scarponi\" in sostituzione del carrello. In questa configurazione decoll\u00f2 per la prima volta il 18 novembre dello stesso anno.\nUna vera svolta si ebbe con una versione pi\u00f9 avanzata chiamata Type E o Avro 500.\nTecnica.\nIl Type D era un velivolo di impostazione classica, monomotore biplano biposto.\nLa fusoliera, a sezione triangolare, era realizzata con struttura in legno, anteriormente ricoperta in tela, e presentava l'unico abitacolo aperto a due posti, il primo riservato al passeggero ed il secondo al pilota. Posteriormente terminava in un impennaggio classico monoderiva e piani orizzontali controventati.\nLa configurazione alare era biplana, con ali superiore ed inferiore di ugual apertura, posizionate su un unico asse verticale e collegate tra loro da tre coppie di montanti per lato integrati da tiranti in filo d'acciaio. Non equipaggiate con alettoni, il controllo laterale era fornito dalla deformazione dell'ala comandata dal pilota.\nIl carrello d'atterraggio era un classico biciclo anteriore fisso con due coppie di ruote montate su asse rigido posizionate sotto le semiali inferiori, integrato da una slitta anticappottamento e posteriormente da un pattino d'appoggio posizionato sotto la coda.\nLa propulsione era affidata ad un motore Green C.4, un 4 cilindri in linea rafferddato ad acqua in grado di esprimere una potenza pari a 35 hp (26,1 kW), posizionato all'apice anteriore della fusoliera ed abbinato ad un'elica bipala in legno a passo fisso.\nImpiego operativo.\nIl Type D venne in seguito iscritto alla competizione aerea Circuit of Britain. Durante la gara il vento danneggi\u00f2 l'aereo."}
{"id": "2227020", "revid": "834", "url": "https://it.wikipedia.org/wiki?curid=2227020", "title": "M.S.G. (1991)", "text": ""}
{"id": "2227021", "revid": "1305772", "url": "https://it.wikipedia.org/wiki?curid=2227021", "title": "Ruggero I del Maine", "text": "Origine.\nLa famiglia di Ruggero non ci \u00e8 nota, si suppone che discendesse dai primi robertingi che avevano feudi in Neustria. Secondo il \"Si\u00e8ge de Paris par les Normands, po\u00e8me d\u00b4Abbon\", Ruggero era nipote di Ugo conte di Bourges.Invece \u00e8 certa la sua unione alla casa reale carolingia, per avere sposato Rotilde, figlia del re dei Franchi occidentali, Carlo il Calvo.\nBiografia.\nNell'885, quando Ragenoldo d'Herbauges mor\u00ec nella battaglia che segu\u00ec alla conquista di Reims da parte dei Vichinghi, Goslino del Maine e i Rorgonidi non furono considerati: il titolo di marchese di Neustria and\u00f2 ad Enrico di Franconia, e quello di conte del Maine venne assegnata a Ruggero, un nobile Franco, che, nonostante fosse imparentato coi robertingi, fu favorito dal nuovo re dei Franchi occidentali, l'imperatore, Carlo il Grosso.\nDopo che Oddone, conte di Parigi, membro della famiglia dei Robertingi, era stato eletto re dei Franchi occidentali, sempre secondo il \"Si\u00e8ge de Paris par les Normands, po\u00e8me d\u00b4Abbon\", Ruggero si schier\u00f2 a fianco dello zio, Ugo e appoggi\u00f2 il nuovo re contro il conte d'Alvernia, Guglielmo il Pio, che durante i combattimenti, nell'889, uccise Ugo di Bourges.\nNell'890, Ruggero spos\u00f2 Rotilde, la figlia del defunto re dei Franchi occidentali, Carlo il Calvo, zia del pretendente al trono, il carolingio, Carlo il Semplice, per cui Ruggero divenne sostenitore dei carolingi.\nLa famiglia dei Rorgonidi che, dopo aver perso la contea del Maine, aveva dato il suo appoggio ai Robertingi, che erano antagonisti dei carolingi, riusc\u00ec a convincere, nell'893, re Oddonel a destituire il carolingio Ruggero I ed a nominare Goslino II conte del Maine. Ma Goslino II non riusc\u00ec a mantenere il controllo della contea e, nonostante il re Oddone favorisse Goslino, nel corso dell'895, Ruggero I ebbe nuovamente il sopravvento, mostrandosi particolarmente violento contro i suoi sottoposti e la chiesa, tanto che il vescovo di Le Mans, se ne dolette: nell\"'Actus pontificum Cenomannis\", Ruggero viene definito uomo scellerato (\"Rotgario, nefando viro\").\nRuggero I dovette sostenere i continui attacchi di Goslino II che continu\u00f2 a combatterlo. Dopo la morte di Ruggero, avvenuta nel 900 circa, il nuovo re di Francia carolingio, Carlo il Semplice, assegn\u00f2 la contea al figlio di Ruggero I, Ugo I, contro cui Goslino II continu\u00f2 a battersi sino a che fu raggiunto un accordo matrimoniale: Ugo I spos\u00f2 una figlia di Goslino II.\nNon si conosce la data esatta della morte di Ruggero, che avvenne prima del 1\u00ba novembre 900, data in cui fu redatto il documento n\u00b0 XXII dei \"Diplomata Caroli Simplicis\" che cita il figlio di Ruggero, Ugo I, come conte del Maine, titolo riconosciutogli dal re Carlo il Semplice, che fu il suo successore.\nMatrimonio e discendenza.\nRuggero aveva sposato la carolingia Rotilde (871\u2013928/9 citata dal cronista, Flodoardo, come morta di recente, all'inizio del 929), figlia di Carlo il Calvo e di Richilde delle Ardenne (circa 845-910), figlia del conte Bivin di Vienne (822-877) e della moglie che era la figlia di Bosone di Arles. Secondo la \"Revue historique et arch\u00e9ologique du Maine, tome 63, Catalogue des actes des \u00e9v\u00eaques du Mans jusqu'\u00e0 la fin du XIII si\u00e8cle\", da un documento redatto dal figlio, Ugo, si ha la conferma che Rotilde era la moglie di Ruggero. Dopo essere rimasta vedova si ritir\u00f2 nell'abbazia di Chelles, dove divenne badessa; secondo il cronista Flodoardo, gli fu sottratta, nel 922, da suo nipote, il re di Francia Carlo il Semplice, per darla ad un certo Haganon.Ruggero dalla moglie Rotilde ebbe due (o tre) figli:"}
{"id": "2227022", "revid": "122246", "url": "https://it.wikipedia.org/wiki?curid=2227022", "title": "Marko Podra\u0161\u010danin", "text": "Carriera.\nClub.\nLa carriera di Marko Podra\u0161\u010danin inizia nella stagione 2005-06 tra le file del , club militante nella Prva liga serbo-montenegrina, il quale dal 2006, a seguito della scissione del Montenegro dalla Serbia, partecipa alla massima serie di quest'ultimo paese: in due annate di permanenza nella squadra di Novi Sad vince lo scudetto 2006-07 e la Coppa di Serbia 2006-07.\nNella stagione 2007-08 si trasferisce in Italia, ingaggiato dal , in Serie A1. Nell'annata 2008-09 resta nella divisione giocando per\u00f2 con la di Macerata, spostatasi poi nel 2014 a Treia, con cui, in otto stagioni, si aggiudica due scudetti, la Coppa Italia 2008-09, tre Supercoppe italiane e la Challenge Cup 2010-11. \nNella stagione 2016-17 si accasa alla , con cui vince due Supercoppe italiane, due Coppe Italia e lo scudetto 2017-18: dopo un quadriennio in Umbria, nel campionato 2020-21 difende i colori della , ancora in Superlega, conquistando la Supercoppa italiana 2021.\nNazionale.\nNel 2006 ottiene le prime convocazioni nella nazionale serba, mentre nel 2007, oltre a giocare per la nazionale Under-21, con quella maggiore si aggiudica la medaglia di bronzo al campionato europeo, seguita dall'argento alla World League 2008, dove viene premiato come miglior muro.\nDurante il seguente ciclo olimpico vince ancora un argento e un bronzo alla World League, precisamente nel 2009 e nel 2010, conquista un altro bronzo al campionato mondiale 2010 e l'oro al campionato europeo 2011, premiato inoltre come miglior muro.\nNegli anni seguenti conquista ancora due bronzi alla campionato europeo 2013 e 2017, tornando invece a vincere l'oro nel 2019, mentre in World League arrivano ancora un argento nel 2015 e un oro nel 2016."}
{"id": "2227023", "revid": "287204", "url": "https://it.wikipedia.org/wiki?curid=2227023", "title": "Marko Podrascanin", "text": ""}
{"id": "2227024", "revid": "71433", "url": "https://it.wikipedia.org/wiki?curid=2227024", "title": "Sfida sulla montagna maledetta", "text": ""}
{"id": "2227031", "revid": "281901", "url": "https://it.wikipedia.org/wiki?curid=2227031", "title": "Succiascoglio minore", "text": ""}
{"id": "2227033", "revid": "281901", "url": "https://it.wikipedia.org/wiki?curid=2227033", "title": "Gouania wildenowi", "text": ""}
{"id": "2227036", "revid": "1305772", "url": "https://it.wikipedia.org/wiki?curid=2227036", "title": "Nazionale di rugby a 15 della Costa d'Avorio", "text": "La nazionale di rugby a 15 della Costa d'Avorio \u00e8 inclusa nel terzo livello del rugby internazionale. Nata nel 1990, tra i maggiori risultati ottenuti a livello internazionale vanta una partecipazione alla Coppa del Mondo 1995, dove perse tutte e tre le partite del proprio girone contro , e ."}
{"id": "2227037", "revid": "984922", "url": "https://it.wikipedia.org/wiki?curid=2227037", "title": "Serrapotamo", "text": "Il torrente Serrap\u00f2tamo \u00e8 il principale affluente di destra del fiume Mingardo. Il suo percorso, lungo circa 10 chilometri, \u00e8 interamente nella provincia di Salerno. Nasce dal monte Antilia nel comune di Montano Antilia e confluisce nel Mingardo presso San Severino, frazione del comune di Centola."}
{"id": "2227043", "revid": "247222", "url": "https://it.wikipedia.org/wiki?curid=2227043", "title": "Elvis Country", "text": ""}
{"id": "2227050", "revid": "135224", "url": "https://it.wikipedia.org/wiki?curid=2227050", "title": "Monte Redoubt", "text": ""}
{"id": "2227051", "revid": "61051", "url": "https://it.wikipedia.org/wiki?curid=2227051", "title": "Avro Tipo D", "text": ""}
{"id": "2227057", "revid": "136053", "url": "https://it.wikipedia.org/wiki?curid=2227057", "title": "Lago Fucino", "text": ""}
{"id": "2227072", "revid": "228587", "url": "https://it.wikipedia.org/wiki?curid=2227072", "title": "Raschio sulla lavagna", "text": "Il raschio sulla lavagna prodotto dalle unghie umane, o comunque da oggetti idonei a scalfire, \u00e8 il tipico stridio prolungato causato dallo sfregamento di una superficie di ardesia.\n\u00c8 generalmente descritto come uno dei rumori pi\u00f9 sgradevoli per l'orecchio umano; si trova, ad esempio, in una scena del film \"Lo squalo\" in cui il rude cacciatore Quint (Robert Shaw) zittisce una classe rumorosa con un lungo graffio sulla lavagna.\nIpotesi sull'origine dell'avversione.\nL'avversione di molte persone per questo rumore \u00e8 stata ricondotta alla sua somiglianza con il grido d'allarme degli antenati dell'uomo. Tuttavia uno studio sul tamarino a chioma di cotone (una scimmia del Nuovo Mondo) ha evidenziato che questo animale reagisce allo stesso modo anche al rumore bianco di ampiezza costante, che l'uomo invece sopporta meglio.\nUno studio del 1986 prov\u00f2 a spiegare perch\u00e9 il rumore fosse cos\u00ec sgradevole. Fu registrato il raschio sulla lavagna prodotto da un tridente e si usarono suoni \"di controllo\" per il confronto. Dalla registrazione furono cancellate di volta in volta le alte, le basse e le medie frequenze, ottenendo tre diverse incisioni che vennero cos\u00ec riprodotte. Si scopr\u00ec che a rendere sgradevole il raschio era la media frequenza, e non la pi\u00f9 alta come inizialmente supposto. I ricercatori ipotizzarono che l'avversione a questa esperienza acustica fosse un riflesso vestigiale dovuto al ricordo della predazione da cui dovevano guardarsi gli ominidi dei primordi. In proposito si pu\u00f2 ricordare che il rumore in questione produce frequentemente orripilazione in chi ascolta. Esso ha alcune somiglianze con il grido d'allarme dei macachi, o potrebbe anche essere simile al verso di qualche antico predatore. L'insolito studio merit\u00f2 ai ricercatori il premio Ig Nobel 2006 per l'acustica. Ricerche successive ne hanno per\u00f2 messo in discussione i risultati.\nRicerca sui rumori pi\u00f9 sgradevoli.\nUn diverso studio \u00e8 stato condotto da Trevor Cox, ricercatore dell'Universit\u00e0 di Salford, per individuare il rumore pi\u00f9 sgradevole. La ricerca ha comportato il caricamento di 34 clip di rumori sul sito web sound101.org per permettere a soggetti di tutto il mondo di valutarne il fastidio.. Il raschio delle unghie sulla lavagna si \u00e8 classificato solo al 16\u00ba posto. Il rumore pi\u00f9 sgradevole \u00e8 risultato quello del vomito, seguito dall'effetto Larsen e dal pianto di un bimbo.\nAnche se i risultati sembrano influenzati dalla cultura, Cox ha ricavato la sensazione che la reazione di disgusto di fronte a certi rumori abbia carattere evolutivo. La repulsione per i segni di malattia si lega probabilmente alla necessit\u00e0 di difendersi dalle patologie. Rispetto agli uomini, le donne provano generalmente pi\u00f9 repulsione: si \u00e8 ipotizzato che ci\u00f2 dipenda dalla necessit\u00e0 di proteggere non solo s\u00e9 stesse ma anche la prole. Nel complesso le donne hanno indicato per molti suoni un livello di fastidio maggiore, anche se il pianto infantile (meno tollerato dal sesso maschile) \u00e8 un'eccezione degna di nota. La sensazione di disgusto diminuiva inoltre al crescere dell'et\u00e0."}
{"id": "2227073", "revid": "287204", "url": "https://it.wikipedia.org/wiki?curid=2227073", "title": "Giovanni Cristofano Amaduzzi", "text": "Biografia.\nDiscepolo a Rimini di Giovanni Bianchi (Iano Planco), si trasfer\u00ec dal 1762 a Roma, dove inizi\u00f2 la sua attivit\u00e0 di ricerca ed erudizione, sia pure tra numerose ristrettezze. Un assestamento nella sua vita si registrer\u00e0 alla fine degli anni Sessanta del XVIII secolo, come rilevano i diari dei suoi primi \"diporti\" (gli \"Odeporici autunnali eruditi\"), le brevi perlustrazioni compiute nei dintorni della citt\u00e0 eterna o comunque entro lo Stato della Chiesa, tra il 1768 e il 1774, emblema di un genere letterario di viaggio che mostra chiaramente la sua versatilit\u00e0 di interessi.\nGrazie alla protezione del papa Clemente XIV, anch'egli ex allievo di Bianchi, dal 1769 fu professore di lettere greche presso \"La Sapienza\", mentre dal 1780 insegn\u00f2 al Collegio Urbano. Nel frattempo era anche diventato ispettore della Congregazione di Propaganda Fide, ottenendo da Clemente XIV nel 1770 la carica di soprintendente della relativa stamperia. Con la quale cur\u00f2 la pubblicazione, scrivendone le prefazioni, in particolare tra il 1771 e il 1786, di importanti trattati di grammatica di lingue orientali, fra cui l'ebraico, il persiano, l'armeno, il tibetano e perfino il \"malayalam\".\nPer i suoi studi ottenne ottima reputazione presso i principali esponenti del panorama culturale settecentesco, entrando in contatto e in corrispondenza, tra gli altri, con Pietro Metastasio, Vincenzo Monti, Carlo Denina, Ippolito Pindemonte, Girolamo Tiraboschi, nonch\u00e9 con Lazzaro Spallanzani.\nFra le sue pubblicazioni spiccano anche dissertazioni di ordine filosofico, che s'innestavano nell'alveo di un illuminismo moderato: infatti, con i \u00abdiscorsi\u00bb su \"La filosofia alleata della religione\" del 1778 e sull\"'Indole della verit\u00e0 e delle opinioni\" del 1786 (per i quali fu denunciato all'Inquisizione), i cui temi di fondo erano ispirati al filosofo inglese John Locke, egli cercava di coniugare il sensismo con il cattolicesimo, poich\u00e9 vedeva nel sensismo un valido approccio alla conoscenza dell'uomo. Vicino alle istanze del giansenismo regalistico, come emerge dalla ultradecennale corrispondenza con Scipione de' Ricci, ebbe parte significativa nella discussione che port\u00f2, nel 1773, al decreto di soppressione della Compagnia del Ges\u00f9.\nSi occup\u00f2 anche di archeologia, curando fra l'altro i \"Fragmenta vestigii veteris Romae\" del 1764 e la \"Raccolta di antichit\u00e0 agrigentine\" pubblicata, postuma, nel 1798. In questo ambito s'inscrive l'ampia corrispondenza con l'aquilano Anton Ludovico Antinori. Compose, inoltre, canzoni e rime, e poco prima di morire, nel 1791, pubblic\u00f2 anche per la Stamperia del Bodoni a Parma un commentario su Anacreonte.\nFu tra gli accademici dell'Arcadia, con lo pseudonimo di \"Biante Didimeo\".\nIntitolazioni.\nL'Accademia dei Filopatridi di Savignano ha creato nel 1999 il Centro di studi amaduzziani, su proposta di Antonio Montanari, autore di vari testi su Amaduzzi. Tra le principali iniziative del centro:"}
{"id": "2227074", "revid": "767487", "url": "https://it.wikipedia.org/wiki?curid=2227074", "title": "Lingua nahuatl huaxteca centrale", "text": "La lingua nahuatl huaxteca centrale \u00e8 una lingua nativa americana parlata in Messico da circa 200\u00a0000 persone, di cui molte parlano anche lo spagnolo. Alcune porzioni della Bibbia sono state tradotte anche in lingua nahuatl huaxteca centrale."}
{"id": "2227093", "revid": "1115371", "url": "https://it.wikipedia.org/wiki?curid=2227093", "title": "Nazionale di rugby a 15 dello Zimbabwe", "text": "La nazionale zimbabwese di rugby a 15 \u00e8 la selezione maschile di rugby a 15 che rappresenta lo Zimbabwe in ambito internazionale, sotto la giurisdizione della Zimbabwe Rugby Union.\nL'introduzione del rugby in Rhodesia risale al 1890 con l'arrivo dei colonialisti britannici sostenuti da Cecil Rhodes. Il debutto della prima rappresentativa locale risale al 30 luglio 1910, quando i British &amp; Irish Lions affrontarono durante il loro \"tour\" in Sudafrica una selezione della Rhodesia Meridionale. Il match fu disputato a Bulawayo, seconda citt\u00e0 pi\u00f9 popolosa dello stato dopo la capitale, e fu vinto dai Lions per 24 a 11."}
{"id": "2227095", "revid": "1568601", "url": "https://it.wikipedia.org/wiki?curid=2227095", "title": "Monte Redoubt (Alberta)", "text": "Il Monte Redoubt \u00e8 situato nel Banff National Park, nella provincia canadese di Alberta.\nIl nome \"redoubt\" \u00e8 stato conferito alla montagna nel 1908 da Arthur O. Wheeler, fondatore dell'Alpine Club of Canada. Il termine, che in lingua italiana significa \"ridotta\", fu attribuito da Wheeler poich\u00e9 la conformazione del monte ricordava quella delle strutture militari."}
{"id": "2227096", "revid": "106908", "url": "https://it.wikipedia.org/wiki?curid=2227096", "title": "Cane da ferma tedesco a pelo corto", "text": "Il cane da ferma tedesco a pelo corto o Deutsch Kurzhaar o bracco tedesco \u00e8 una razza canina di origine tedesca, riconosciuta dalla FCI (Standard N. 119, Gruppo 7, Sezione 1).\nIl bracco tedesco a pelo corto \u00e8 una razza le cui tracce precise si rivengono nel XVII secolo, quando i cacciatori tedeschi, forse a partire da cani bracchi europei presenti nel territorio, selezionarono e presero ad allevare con continuit\u00e0 un cane da caccia polivalente, apportandogli poi sangue del pointer inglese.\nIl bracco tedesco, di portamento nobile e snello, \u00e8 alto dai 58 ai 66\u00a0cm al garrese, pesante usualmente tra i 25 ed i 30\u00a0kg, ha il pelo corto e raso di colore bruno chiaro, bianco con testa bruna oppure nero.\nCaratteristiche.\nIl bracco tedesco \u00e8 un cane incredibilmente energico e potente, in grado di correre per ore. Pu\u00f2 essere selezionato sia per la ferma che per la cerca. \u00c8 anche un eccellente nuotatore ed \u00e8 in grado di seguire le tracce di una preda anche nell'acqua profonda. Inoltre, \u00e8 in grado di riconoscere una traccia anche dopo 60 ore, ignorando eventuali distrazioni."}
{"id": "2227117", "revid": "106456", "url": "https://it.wikipedia.org/wiki?curid=2227117", "title": "Pompea Silla", "text": "Biografia.\nNel 63 a.C. in seguito all'elezione di Cesare a Pontefice massimo, lo segu\u00ec nell'abitazione consacrata al capo del collegio sacerdotale, che si trovava sulla via Sacra.\nNel 61 a.C. fu protagonista di un clamoroso scandalo dai contorni farseschi; la notte tra il 4 e il 5 dicembre, si festeggiavano, in onore della \"Bona Dea\", i \"Damia\": i riti, che quell'anno si svolgevano nella casa di Cesare, pontefice massimo e neoeletto pretore, erano interdetti agli uomini e officiati dalle sole donne.\nClodio, amante della moglie di Cesare, Pompea, decise di intrufolarsi nella casa mentre erano in corso i preparativi per la festa: travestitosi da flautista per mantenere nascosta la propria identit\u00e0, fu accolto da un'ancella di Pompea, di nome Abra, che era al corrente della relazione. Tuttavia, quando Abra si allontan\u00f2 per avvisare Pompea dell'arrivo dell'amante, Clodio fu scoperto da un'altra ancella: al suo grido, accorsero le altre donne presenti in casa, e la madre di Cesare Aurelia Cotta, che coordinava i preparativi, scacci\u00f2 Clodio.\nNon sono chiare le motivazioni che indussero Clodio a compiere un simile atto: non sembra sufficiente il semplice ricorso alla relazione amorosa con Pompea, ma si pensa piuttosto a una bravata giovanile o a un atto di sfida contro il console Cicerone, cui l'anno prima era stato rivolto, secondo le vestali, un auspicio favorevole dalla \"Bona Dea\". La vicenda non ebbe, in principio, grandi conseguenze; lo stesso Cicerone, anzi, ne parlava cos\u00ec in una lettera all'amico Tito Pomponio Attico:\nIl giorno seguente in tutta Roma non si parlava d'altro. Cesare ripudi\u00f2 Pompea. Tuttavia nel processo che segu\u00ec, citato come testimone rifiut\u00f2 di deporre contro Clodio, e si dichiar\u00f2 convinto dell'innocenza della moglie. Quando i giudici gli chiesero perch\u00e9 avesse allora divorziato, rispose con la famosa frase divenuta poi proverbiale: \"La moglie di Cesare deve essere al di sopra di ogni sospetto\"."}
{"id": "2227119", "revid": "154893", "url": "https://it.wikipedia.org/wiki?curid=2227119", "title": "69 d.C.", "text": ""}
{"id": "2227120", "revid": "154893", "url": "https://it.wikipedia.org/wiki?curid=2227120", "title": "68 d.C.", "text": ""}
{"id": "2227121", "revid": "339392", "url": "https://it.wikipedia.org/wiki?curid=2227121", "title": "Giulia Bonaparte", "text": ""}
{"id": "2227125", "revid": "36426", "url": "https://it.wikipedia.org/wiki?curid=2227125", "title": "Carlotta Bonaparte, Principessa Gabrielli", "text": ""}
{"id": "2227128", "revid": "92723", "url": "https://it.wikipedia.org/wiki?curid=2227128", "title": "Decano del Collegio cardinalizio", "text": ""}
{"id": "2227137", "revid": "913245", "url": "https://it.wikipedia.org/wiki?curid=2227137", "title": "Andrae Williams", "text": ""}
{"id": "2227140", "revid": "154893", "url": "https://it.wikipedia.org/wiki?curid=2227140", "title": "17 d.C.", "text": ""}
{"id": "2227141", "revid": "154893", "url": "https://it.wikipedia.org/wiki?curid=2227141", "title": "22 d.C.", "text": ""}
{"id": "2227142", "revid": "154893", "url": "https://it.wikipedia.org/wiki?curid=2227142", "title": "23 d.C.", "text": ""}
{"id": "2227144", "revid": "154893", "url": "https://it.wikipedia.org/wiki?curid=2227144", "title": "24 d.C.", "text": ""}
{"id": "2227146", "revid": "154893", "url": "https://it.wikipedia.org/wiki?curid=2227146", "title": "27 d.C.", "text": ""}
{"id": "2227147", "revid": "154893", "url": "https://it.wikipedia.org/wiki?curid=2227147", "title": "37 d.C.", "text": ""}
{"id": "2227148", "revid": "154893", "url": "https://it.wikipedia.org/wiki?curid=2227148", "title": "47 d.C.", "text": ""}
{"id": "2227150", "revid": "154893", "url": "https://it.wikipedia.org/wiki?curid=2227150", "title": "49 d.C.", "text": ""}
{"id": "2227152", "revid": "154893", "url": "https://it.wikipedia.org/wiki?curid=2227152", "title": "50 d.C.", "text": ""}
{"id": "2227155", "revid": "154893", "url": "https://it.wikipedia.org/wiki?curid=2227155", "title": "54 d.C.", "text": ""}
{"id": "2227156", "revid": "154893", "url": "https://it.wikipedia.org/wiki?curid=2227156", "title": "60 d.C.", "text": ""}
{"id": "2227158", "revid": "154893", "url": "https://it.wikipedia.org/wiki?curid=2227158", "title": "62 d.C.", "text": ""}
{"id": "2227160", "revid": "154893", "url": "https://it.wikipedia.org/wiki?curid=2227160", "title": "64 d.C.", "text": ""}
{"id": "2227161", "revid": "345405", "url": "https://it.wikipedia.org/wiki?curid=2227161", "title": "Graupel", "text": ""}
{"id": "2227162", "revid": "154893", "url": "https://it.wikipedia.org/wiki?curid=2227162", "title": "78 d.C.", "text": ""}
{"id": "2227163", "revid": "154893", "url": "https://it.wikipedia.org/wiki?curid=2227163", "title": "66 d.C.", "text": ""}
{"id": "2227170", "revid": "154893", "url": "https://it.wikipedia.org/wiki?curid=2227170", "title": "300 d.C.", "text": ""}
{"id": "2227171", "revid": "154893", "url": "https://it.wikipedia.org/wiki?curid=2227171", "title": "500 d.C.", "text": ""}
{"id": "2227172", "revid": "154893", "url": "https://it.wikipedia.org/wiki?curid=2227172", "title": "1000 d.C.", "text": ""}
{"id": "2227177", "revid": "154893", "url": "https://it.wikipedia.org/wiki?curid=2227177", "title": "1100 d.C.", "text": ""}
{"id": "2227178", "revid": "154893", "url": "https://it.wikipedia.org/wiki?curid=2227178", "title": "1200 d.C.", "text": ""}
{"id": "2227179", "revid": "154893", "url": "https://it.wikipedia.org/wiki?curid=2227179", "title": "1300 d.C.", "text": ""}
{"id": "2227180", "revid": "154893", "url": "https://it.wikipedia.org/wiki?curid=2227180", "title": "950 d.C.", "text": ""}
{"id": "2227189", "revid": "767487", "url": "https://it.wikipedia.org/wiki?curid=2227189", "title": "Slate Range (Alberta)", "text": "Slate Range \u00e8 una catena montuosa delle Montagne Rocciose Canadesi, situata nel Banff National Park in Canada.\nSul versante meridionale si trova la stazione sciistica \"Lake Louise Mountain Resort\".\nVette.\nAll'interno della catena si ritrovano diverse montagne:"}
{"id": "2227193", "revid": "1305772", "url": "https://it.wikipedia.org/wiki?curid=2227193", "title": "Slate Range", "text": "Slate Range \u00e8 il nome di due catene montuose:"}
{"id": "2227198", "revid": "110157", "url": "https://it.wikipedia.org/wiki?curid=2227198", "title": "La casa de la Troya", "text": "La casa de la Troya \u00e8 l'opera prima dello scrittore e giornalista spagnolo Alejandro P\u00e9rez Lug\u00edn, il quale dovette faticare non poco per ottenere il consenso di un editore, dato che in quel periodo l'interesse era concentrato su opere che riguardassero la Prima guerra mondiale. Pubblicato per la prima volta nel 1915, divenne presto un grande successo sia di pubblico che di critica, tanto che, nel 1917, la Accademia Reale Spagnola assegn\u00f2 al suo autore il Premio Fastenrath.\nTra il 1925 ed il 1965 di questo romanzo furono realizzati ben sei adattamenti cinematografici, sia in Spagna che a Hollywood, il primo dei quali con la regia dello stesso P\u00e9rez Lug\u00edn e di Manuel Noriega.\nTrama.\nIl romanzo, caratterizzato da forti tratti autobiografici, parla delle esperienze di Gerardo Roquer, uno studente madrile\u00f1o di Diritto che il padre decide di mandare a terminare gli studi a Santiago di Compostela.\nQui scopre una vita diversa da quella a cui era abituato ed impiega un po' di tempo per ambientarsi e fare nuove amicizie. Si inserisce nel ritmo universitario e fa delle nuove esperienze con gli amici; ci\u00f2 lo porter\u00e0 a conoscere una giovane del posto, Carmi\u00f1a Castro Ret\u00e9n, della quale si innamorer\u00e0 e questo fatto risulter\u00e0 per lui determinante.\nCaratteristiche narrative.\nP\u00e9rez Lug\u00edn, grazie all'utilizzo di alcuni termini galleghi inseriti nei dialoghi e nelle descrizioni, riesce a rendere l'idea dei tratti fondamentali delle culture, dei luoghi e dei tempi in cui sono ambientate le vicende. Per questo \u00e8 importante ricordare come a questo romanzo siano preceduti due racconti \"Historias viejas\" del 1904 e \"Venganza\" del 1906 entrambi ambientati in Galizia, grazie ai quali l'autore ebbe modo di studiare lo stile pi\u00f9 appropriato da adottare.\nLa narrazione della storia d'amore del protagonista fa s\u00ec che alcune parti di quest'opera possano essere avvicinate al genere del romanzo rosa."}
{"id": "2227200", "revid": "76963", "url": "https://it.wikipedia.org/wiki?curid=2227200", "title": "Fortunio Bonanova", "text": "Biografia.\nLavor\u00f2 occasionalmente in qualit\u00e0 di produttore cinematografico e regista. Secondo Lluis F\u00e0bregas Cuixart, lo pseudonimo di \"Fortunio Bonanova\" fa riferimento al suo desiderio di cercare fortuna, e il suo amore per il suo quartiere Bonanova nel suo paese nativo Palma di Maiorca. Da giovane fu un telegrafista professionista. Nel 1921, debutt\u00f2 come cantante nell'opera \"Tannh\u00e4user\"."}
{"id": "2227201", "revid": "767487", "url": "https://it.wikipedia.org/wiki?curid=2227201", "title": "Iv\u00e1n Bella", "text": "Carriera.\nClub.\nCentrocampista centrale, destro naturale, cresce nelle giovanili del V\u00e9lez S\u00e1rsfield. Esordisce in prima squadra l'8 giugno 2008 nel match contro l'Independiente, terminato 0-0. Colleziona altre 11 presenze nell'Apertura 2008.\nNazionale.\nCon la selezione Under-20 dell'Argentina prende parte al Campionato sudamericano Under-20 2009 disputatosi in Venezuela. Colleziona 8 presenze, di cui 7 dal primo minuto."}
{"id": "2227210", "revid": "287204", "url": "https://it.wikipedia.org/wiki?curid=2227210", "title": "Roger Peacock", "text": "La sua carriera inizia a Londra nel 1963 quando diventa la voce solista dei Cheynes, un gruppo di R&amp;B nel quale militavano il tastierista Peter Bardens, e il batterista Mick Fleetwood, futuro membro fondatore dei celeberrimi Fleetwood Mac.\nDal 1965 alla met\u00e0 dell'anno successivo \u00e8 con i Mark Leeman Five, fino a quando entra a far parte dei Dave Anthony's Moods, in sostituzione di Tony Head. Con i D.A.M's si trasferisce in Italia nel 1968 e vi rimane fino al 1970. Dall'aprile 1968, anno in cui inizia a cantare prima con i Trip di Joe Vescovi fino al aprile 1969 e poi con i Primitives, con i quali compare nel film Terzo Canale (1970) con il brano Mama Rock. Dopo aver abbandonato la formazione nel 1970 pubblica un singolo da solista, dopo di che rientra in patria e per alcuni anni fa il decoratore.\nTrasferitosi a Goa, in India agli inizi degli anni duemila, \u00e8 scomparso in seguito ad un incidente mentre era a bordo di un moto taxi nel mese di maggio del 2007."}
{"id": "2227213", "revid": "119985533", "url": "https://it.wikipedia.org/wiki?curid=2227213", "title": "East Indiaman", "text": "L'East Indiaman (plurale East Indiamen) era una classe di navi mercantili, divisa in sottoclassi di diverso tonnellaggio, costruite in diversi cantieri inglesi tra il Settecento e l'Ottocento. Spesso le navi portavano anche un armamento considerevole per la stazza, anche se inferiore a quello delle navi militari, ma diversi East Indiamen furono anche comprati dalla Royal Navy ed immessi in servizio. Anche la loro livrea ricalcava quella delle navi da guerra, spesso con la scacchiera di Nelson (nell'Ottocento). In effetti la differenza con le navi da guerra consisteva principalmente nella consistenza degli equipaggi, molto inferiore sulle navi civili, che ovviamente penalizzava in combattimento quando si dovevano servire i cannoni e contemporaneamente governare la nave.\nDescrizione.\nGli East Indiamen erano progettati per trasportare sia passeggeri che merci, ed a difendersi da soli contro i pirati, costituendo cos\u00ec una classe di navi molto speciale. Nel periodo delle guerre napoleoniche essi venivano spesso pitturati per rassomigliare a navi da guerra, in modo che un attaccante non potesse essere sicuro se i portelli dei cannoni fossero veri o semplici pitture, e se dietro vi fossero armi pesanti. In effetti queste navi portavano pezzi da 9 libbre o i cosiddetti \"cannoni leggeri da 18 libbre\", pezzi simili alle carronate come gittata ma molto leggeri e imprecisi tranne che a corta distanza e dal rinculo molto accentuato. Tra l'altro alcune di queste navi vennero anche comprate dalla Royal Navy, ed in alcuni casi sostenneero vittoriosamente gli attacchi dei francesi. Uno dei pi\u00f9 celebri di questi episodi accadde nel 1804, quando una flotta di East Indiamen ed altre navi mercantili, mascherate da navi da guerra dietro ordine dal commodoro Nathaniel Dance, fronteggiarono e misero in fuga una squadra francese composta da un vascello, due fregate ed una corvetta guidata dall'ammiraglio Linois nell'oceano Indiano, ingannato dalla formazione serrata e dalle aggressive manovre del convoglio. Il fatto, chiamato battaglia di Pulo Aura, viene drammatizzato nel romanzo di Patrick O'Brian Buon vento dell'Ovest.\nGli East Indiamen furono le pi\u00f9 grosse navi mercantili costruite con regolarit\u00e0 durante la fine del diciottesimo secolo e l'inizio del diciannovesimo, e generalmente stazzavano tra le 110 e le 1400 tonnellate registrate. Due dei pi\u00f9 grandi furono lo \"Earl of Mansfield\" ed il \"Lascelles\", costruiti a Depthford nel 1795. Entrambe furono comprate dalla Royal Navy e completate come navi di linea da 56 cannoni della quarta classe, e rinominate \"Weymouth\" e \"Madras\" rispettivamente. Esse misuravano 1426 t con dimensioni di 175 piedi fuori tutto, 144 piedi alla chiglia, 43 piedi di larghezza, 17 piedi di pescaggio."}
{"id": "2227214", "revid": "347132", "url": "https://it.wikipedia.org/wiki?curid=2227214", "title": "Giovanni Barbareschi", "text": "Biografia.\nDurante la guerra.\nDopo l'8 settembre 1943, assieme a Teresio Olivelli, Carlo Bianchi, David Maria Turoldo, Mario Apollonio, Dino Del Bo, partecipa agli incontri che porteranno alla fondazione del giornale Il Ribelle. Il giornale delle Brigate Fiamme Verdi esce quando pu\u00f2 per 26 numeri, facendo correre ai suoi sostenitori grandi rischi sia per stamparlo sia poi per distribuirlo: infatti uno dei tipografi, Franco Rovida, e lo stesso Teresio Olivelli finiranno la loro esistenza in un campo di concentramento. Oltre a questa attivit\u00e0 si impegna con il gruppo scoutistico cattolico le Aquile randagie e con l'O.S.C.A.R. nel compito di portare in salvo (in Svizzera) ebrei, militari alleati e ricercati politici.\nIl 10 agosto 1944 va dal cardinale Alfredo Ildefonso Schuster, pregandolo di andare ad impartire la benedizione ai partigiani uccisi in piazzale Loreto, ma il cardinale gli ordina di andare lui stesso, bench\u00e9 ancora diacono. Tre giorni dopo (13 agosto) viene ordinato sacerdote dal cardinale Schuster e celebra la sua prima messa il 15 agosto; la notte stessa viene arrestato dalle SS mentre si sta preparando per accompagnare in Svizzera degli ebrei fuggitivi. Resta in prigione fino a quando il cardinale non ne ottiene la liberazione e, quando in seguito si presenta a lui, il cardinale si inginocchia e gli dice:\nPassa qualche giorno e don Barbareschi parte per la Valcamonica, dove si aggrega alle Brigate Fiamme Verdi e diventa cappellano dei partigiani. Dopo essere stato arrestato viene portato nel campo di concentramento a Bolzano (Durchgangslager Bozen), da dove riesce a fuggire prima di essere trasferito in Germania; ritornato a Milano diventa il \"corriere di fiducia\" tra il comando alleato ed il comando tedesco durante le trattative per risparmiare da rappresaglie le infrastrutture milanesi. Dal 25 aprile 1945, su mandato del cardinale Schuster, si adopera per evitare rappresaglie contro i vinti e con l'avallo dei comandi partigiani e alleati opera per salvare il maresciallo Karl Otto Koch, il generale Wolff e il colonnello Dollmann (il quale il 4 marzo 1948 gli offrir\u00e0 il suo diario personale come ringraziamento per avergli salvato la vita).\nDopoguerra.\nRitorna all'attivit\u00e0 pastorale e all'insegnamento, \u00e8 assistente della FUCI (Federazione Universitaria Cattolica Italiana) nella Diocesi di Milano, \u00e8 tra i fondatori della Fondazione Giuseppe Lazzati e fa parte del consiglio di amministrazione della Fondazione Monsignor Andrea Ghetti-Baden. Grande amico di don Carlo Gnocchi, lo aiuter\u00e0 nella sua opera e diventer\u00e0 il suo curatore testamentario; lo aveva conosciuto il 17 marzo 1943, alla stazione di Udine, mentre rientrava in Italia con gli alpini reduci dal fronte russo. Fino all'ultimo si \u00e8 impegnato in modo attivo perch\u00e9 non si dimentichi cosa hanno significato gli anni della Resistenza in Italia..\nUltima intervista al cardinale Martini.\nIl Corriere della Sera.it, edizione del 9 ottobre 2012, ha reso pubblico un video, del 24 luglio 2012, nel quale don Giovanni Barbareschi intervistava il cardinale Carlo Maria Martini, per la ricorrenza del 50\u00ba anniversario dall'apertura del Concilio Vaticano II. Il cardinale, nell'occasione, ebbe a dire tra l'altro: \"\"Mi pare che don Barbareschi, che stimo e apprezzo da tanti anni come patriarca, sia in diocesi rappresentante della tradizione e questa sia un'occasione per rendergli omaggio. Grazie. La ringrazio anch'io e sono felice di incontrarla qui\".\"\nRiconoscimenti.\nNel 1955 ricevette un attestato di merito da parte della Comunit\u00e0 ebraica di Milano.\nDal 2014, per la seconda Giornata europea dei Giusti, \u00e8 onorato nel Giardino dei Giusti di tutto il mondo di Milano."}
{"id": "2227217", "revid": "486946", "url": "https://it.wikipedia.org/wiki?curid=2227217", "title": "Decimo problema di Hilbert", "text": ""}
{"id": "2227219", "revid": "212348", "url": "https://it.wikipedia.org/wiki?curid=2227219", "title": "Congettura di Birch - Swinnerton-Dyer", "text": ""}
{"id": "2227221", "revid": "1305772", "url": "https://it.wikipedia.org/wiki?curid=2227221", "title": "Settimo Accardi", "text": "Biografia.\nSettimo Accardi nasce il 23 ottobre 1902 a Vita, un paese in provincia di Trapani in Sicilia. Emigra negli Stati Uniti da ragazzo, assieme alla sua famiglia poco prima dell'inizio della prima guerra mondiale. All'inizio degli anni '20 diventa un uomo d'onore della Famiglia Masseria, e con l'inizio del proibizionismo diventa un grosso contrabbandiere di alcol tra New York e il New Jersey.\nGrande amico di Lucky Luciano, diventato il nuovo Boss della Famiglia dopo la fine della guerra castellammarese, Accardi viene nominato Capodecina della Famiglia nel New Jersey. Cura gli affari del gioco d'azzardo, dell'usura, delle scommesse clandestine, delle estorsioni e dei sindacati, con altri importanti membri della Famiglia come: Willie Moretti, Angelo De Carlo, Joseph Sica, Joe Adonis, Jerry Catena e il loro associato Ebreo Abner Zwillman.\nAccardi ha vissuto a Bloomfield (New Jersey), dove si era sposato alla met\u00e0 degli anni '20 con una ragazza siciliana di nome Teresa Menio, la coppia aveva avuto tre figli: Salvatore, Carmine e Joseph. Gli affari legali di Accardi comprendevano: imprese di costruzioni edili e societ\u00e0 immobiliari. Accardi era sospettato di diversi omicidi, ma nessuno di questi gli fu mai attribuito ufficialmente.\nAll'inizio degli anni '40 con lo scoppio della seconda guerra mondiale, entra in affari con Carlo Gambino e il suo cognato Paul Castellano nel mercato nero del razionamento della benzina e di altri prodotti di primaria necessit\u00e0.\nNonostante tutte le accuse, Accardi nell'arco di tre decenni era stato condannato soltanto per minacce e aggressione. Tuttavia nel giugno del 1951 assieme ad altre 16 persone viene condannato per la gestione abusiva di una distilleria che produceva 600 galloni di alcol al giorno, a Midtown Manhattan.\nViene condannato ad 1 anno di reclusione in un penitenziario federale, e a pagare una multa di 159.363\u00a0000 dollari all'internal revenue service. Il 10 luglio 1953 gli viene revocata la cittadinanza americana, perch\u00e9 secondo le autorit\u00e0, Accardi durante le udienze per la naturalizzazione non li aveva informati di due precedenti arresti. Nella sua difesa Accardi ha sostenuto che il quinto emendamento della costituzione gli dava il diritto di non divulgare queste notizie, ma i giudici respinsero la sua difesa.\nNel 1955 Accardi viene arrestato dal Federal Narcotics Bureau di Newark, New Jersey con l'accusa di essere uno dei capi di un grosso traffico internazionale di eroina con la Sicilia. Dopo aver pagato la cauzione di 92.000 dollari, Accardi si rifugia nella natia Sicilia, dove prosegue con il contrabbando di eroina verso gli Stati Uniti ed il Canada. In seguito si trasferisce in Canada a Toronto a gestire da vicino le operazioni per conto della Famiglia Genovese, in societ\u00e0 con la Famiglia Cuntrera-Caruana originari di Siculiana, ed i Fratelli Agueci di Buffalo. Nel 1960 le autorit\u00e0 Statunitensi scovano Accardi a Torino in Italia, dove ufficialmente era proprietario di un centro all'ingrosso di frutta e verdura, in realt\u00e0 Accardi dirigeva da l\u00ec le spedizioni di droga verso 'America.\nIl 28 novembre 1963 dopo una lunga lotta legale, Accardi viene estradato e torna a New York, dove viene condannato a 15 anni di reclusione e ad una multa di 16.000 dollari. Verr\u00e0 rilasciato sulla parola nel 1972 dopo aver scontato 8 anni in carcere.\nNel dicembre 1977 Settimo Accardi muore di cause naturali, nella sua residenza di Bloomfield all'et\u00e0 di 75 anni."}
{"id": "2227227", "revid": "2074539", "url": "https://it.wikipedia.org/wiki?curid=2227227", "title": "Julie Driscoll", "text": "Biografia.\nFu per il fatto che Julie Driscoll si occupava del fan-club degli Yardbirds che il loro manager di allora, Giorgio Gomelsky, si accorse di lei e intuendo le sue capacit\u00e0, la fece debuttare come cantante. \nDurante gli anni 1965-1966, Driscoll si esibiva con gli Steampacket, una formazione di cui facevano parte anche Long John Baldry, Rod Stewart e l'organista Brian Auger.\n\u00c8 con quest'ultimo che a partire dal 1967 form\u00f2 un gruppo denominato \"Julie Driscoll, Brian Auger &amp; The Trinity\". \nRaggiunsero la popolarit\u00e0 nel 1968 con delle eccellenti cover come \"Season of the Witch\" (di Donovan), \"This Wheel's on Fire\" (di Bob Dylan), \"Light My Fire\" (dei Doors) e la famosa \"Save Me\" di Aretha Franklin.\nLa sua voce soul era di una potenza rara per una cantante bianca, e il grande charme di Julie, le ondulazioni del suo corpo e delle sue dita facevano di lei un'interprete ricca di fascino.\nNel 1970, sposa il pianista jazz Keith Tippett (che suoner\u00e0 con i King Crimson nel periodo 70-72), e inizia a dedicarsi a un genere di musica pi\u00f9 sperimentale.\nSotto il nuovo nome Julie Tippetts, registra il suo ultimo album di canzoni \"Sunset Glow\" nel 1975, e da quel momento partecipa soprattutto a progetti in cui l'elemento di maggiore rilevanza \u00e8 costituito dall'improvvisazione, come lo Spontaneous Music Ensemble, il Centipede di Keith Tippett, Ovary Lodge, Voice e the Ark. Partecipa anche a \"Tropic Appetites\" di Carla Bley, al concerto da cui verr\u00e0 tratto \"Theatre Royal Drury Lane 8th September 1974\" di Robert Wyatt e a numerosi altri progetti meno conosciuti.\nDiscografia.\nL'elenco \u00e8 ordinato per data di registrazione."}
{"id": "2227235", "revid": "287204", "url": "https://it.wikipedia.org/wiki?curid=2227235", "title": "Kephalenia", "text": "Il Thema di Cefallenia or Cefalonia (, \"thema Kephall\u0113nias/Kephalonias\") fu uno dei themata dell'impero bizantino. Ubicato nella Grecia occidentale, comprendeva le isole Ionie, ed esistette dall'VIII secolo fino alla conquista parziale normanna del 1185.\nStoria.\nSotto l'Impero romano, le isole Ionie (Corf\u00f9, Cefalonia, Zacinto, Itaca, Leucade e Cit\u00e8ra) facevano parte delle province di Acaia e di Epirus vetus. A parte Cythera, esse entrarono a far parte del thema separato di Cefallenia. Le isole rimasero in gran parte indenni dalle invasioni e insediamenti slavi del VII secolo, e costituirono una base per la successiva restaurazione dell'autorit\u00e0 imperiale e della riellenizzazione delle coste della terraferma.\nNon \u00e8 nota la data esatta dell'istituzione del thema di Cefallenia. L'imperatore Costantino VII Porfirogenito (r. 913\u2013959) afferma nella sua opera, \"De administrando imperio\", che essa costituiva in origine una \"turma\" (una divisione) del thema di Longobardia nell'Italia meridionale, e che fu promossa al rango di \"strategis\" (un \"generalato\"), ma non a quello di thema a pieno titolo, dall'Imperatore Leone VI il Saggio (r. 886\u2013912). Si tratta tuttavia di un evidente errore, in quanto altre fonti attestano l'esistenza di generali (\"strategoi\") di Cefallenia antecedentemente a quella data. Ad esempio, il \"Taktikon Uspensky\" dell'842/843 menziona esplicitamente uno \"strategos\" della Cefallenia, mentre la cronaca latina \"Annales regni Francorum\" ne menziona una gi\u00e0 nell'809. Numerosi sigilli corroborano la tesi dell'istituzione della circoscrizione di Cefallenia, se non come thema almeno come \"strategis\", intorno alla met\u00e0 o alla fine dell'VIII secolo.\nLa confusione di Costantino VII, tuttavia, potrebbe spiegarsi con la stretta relazione della Cefallenia con i territori imperiali nell'Italia meridionale: le isole Ionie fungevano da principale collegamento per le comunicazioni e da base iniziale per le operazioni in Italia, nonch\u00e9 da baluardo difensivo contro le incursioni navali nello Ionio e Adriatico ad opera dei pirati arabi. Contrariamente a quanto afferma Porfirogenito, la Longobardia fu probabilmente istituita in origine come \"turma\" della Cefallenia in seguito alla riconquista bizantinta di Bari dell'876. Nonostante ci\u00f2, in alcuni casi, i comandi di Cefallenia e di Longobardia (o, in alternativa, di Nicopolis sulla terraferma epirota) erano detenuti dalla stessa persona.\nLo \"strategos\" del thema aveva probabilmente sede principalmente a Cefallenia, ma viene attestato anche altrove, ad esempio a Corf\u00f9. Nel \"De administrando imperio\", il thema risulta essere il settimo per importanza tra i themata \"occidentali\" o europei; come tutti i themata europei, il suo \"strategos\" non riceveva il suo salario, 12 libbre d'oro, dalla tesoreria imperiale, ma era pagato mediante le entrate fiscali del suo thema. La Cefallenia era importante principalmente in contesto marittimo, e disponeva di una propria flotta, che comprendeva numerosi Mardaiti impiegati come fanti di marina e rematori, sotto il comando di un \"tourmarches\". Altri \"tourmarchai\" e comandanti subordinati erano posti a capo delle guarnigioni del thema. Lo studioso Warren Treadgold, congetturando, stima le forze militari del thema a circa uomini nel IX secolo. Il thema fu inoltre usato frequentemente come luogo di esilio per prigionieri politici.\nIl Thema di Cefallenia \u00e8 frequentemente menzionato nelle operazioni militari dei secoli IX-XI. Nell'809, lo \"strategos\" Paolo sconfisse una flotta veneziana al largo della Dalmazia. Nell'880, l'ammiraglio Nasar sconfisse pesantemente una flotta di pirati arabi che stava saccheggiando le isole del thema, e truppe del thema di Cefallenia successivamente presero parte all'offensiva bizantina in Italia. \u00c8 attestata inoltre la partecipazione dei Mardaiti del thema di Cefallenia alla spedizione fallita del 949 contro l'Emirato di Creta. L'ultima menzione di uno \"strategos\" di Cefallenia si ha nel 1011, quando Tornicio Contoleone fu inviato in Italia per reprimere una rivolta longobarda. In seguito alla perdita dell'Italia meridionale nella seconda met\u00e0 dell'XI secolo, l'importanza del thema declin\u00f2, e cominci\u00f2 ad essere condotto da governatori civili, denominati \"krites\" (\"giudici\").\nA partire dalla fine dell'XI secolo, le isole Ionie vennero un territorio conteso militarmente tra Bizantini e Normanni. L'isola di Corf\u00f9 cadde sotto il controllo normanno nel 1081\u20131085 e nel 1147\u20131149, mentre i Veneziani la assediarono invano nel 1122\u20131123. L'isola di Cefalonia fu anch'essa invano assediata nel 1085, ma fu saccheggiata nel 1099 dai Pisani e nel 1126 dai Veneziani. Nel 1185 Corf\u00f9 e il resto del thema, ad eccezione di Leucade, furono conquistati dai Normanni condotti da Guglielmo II di Sicilia. Anche se Corf\u00f9 fu riconquistata dai Bizantini entro il 1191, le altre isole andarono definitivamente perdute per Bisanzio, e costituirono la Contea palatina di Cefalonia e Zacinto sotto il governo di Margarito di Brindisi, ammiraglio greco di Guglielmo.\nBibliografia.\nUlteriori approfondimenti"}
{"id": "2227236", "revid": "123610204", "url": "https://it.wikipedia.org/wiki?curid=2227236", "title": "Melissa Gilbert", "text": "Biografia.\nSuccesso.\nMelissa Gilbert \u00e8 nata a Los Angeles l'8 maggio 1964 dai giovanissimi Kathy Wood e David Darlington, che per\u00f2 la diedero subito in adozione, appena nata. Il giorno dopo venne adottata dall'attore e comico Paul Gilbert (nato Ed MacMahon) e da sua moglie, la ballerina e attrice Barbara Crane. Tre anni dopo circa, i due adottarono anche il piccolo Jonathan Gilbert, che qualche anno pi\u00f9 tardi interpreter\u00e0 \"Willie Oleson\" in \"La casa nella prateria\".\nTuttavia, i genitori adottivi di Melissa e Jonathan si separeranno nel 1972, quando la madre adottiva Barbara decider\u00e0 di sposare invece Harold Abeles, dal quale nel 1975 avr\u00e0 una figlia biologica, Sara Rebecca Abeles, che diventer\u00e0 anche lei attrice, tuttavia col nome di Sara Gilbert. \nFin da quando aveva tre anni, Gilbert partecip\u00f2 ad alcuni spot pubblicitari statunitensi, uno per tutti quello del cibo per cani insieme all'attore Lorne Greene, l'attore che interpret\u00f2 \"Ben Cartwright\" in \"Bonanza\", ovvero il padre di \"Little Joe\", interpretato da un giovane Michael Landon, futuro Charles Ingalls in \"La casa nella prateria\" e produttore esecutivo della serie.\nEbbe alcuni ruoli, ancora come bambina molto piccola, in qualche film secondario statunitense, nel periodo tra il 1967 e il 1973, quando in quell'anno fu scelta, all'et\u00e0 di 9 anni e fra pi\u00f9 di 500 attrici bambine, per la parte di Laura Ingalls in \"La casa nella prateria\".\nDopo la morte del padre adottivo Paul, Gilbert si affezion\u00f2 molto a Michael Landon. Gilbert frequenter\u00e0 le scuole medie di Los Angeles insieme alla stessa figlia di Landon, Leslie Landon. Tuttavia, dopo un litigio pi\u00f9 in l\u00e0 negli anni, i due attori non si frequenteranno pi\u00f9 per alcuni anni, ma nel 1990, saputo della malattia terminale dell'attore, Gilbert riprese i rapporti con Landon prima che morisse, e chiamando anche il suo secondo figlio Michael, proprio in ricordo del suo collega attore pi\u00f9 caro.\nDopo il grande successo della \"Casa nella prateria\", che interpret\u00f2 per quasi un decennio e che le frutt\u00f2 anche diversi premi, Gilbert continu\u00f2 una fervida attivit\u00e0 di attrice televisiva per poi prendere la carica di presidente degli Screen Actors Guild dal 2001 al 2005, e proseguire quindi anche come produttrice televisiva.\nDopo \"La casa nella prateria\".\nGrazie a \"La casa nella prateria\", Gilbert divenne una delle attrici giovani pi\u00f9 famose al mondo gi\u00e0 sul finire degli anni settanta. Nel 1981, a soli 17 anni, inizi\u00f2 una intensa e particolarmente discussa relazione con Rob Lowe, all'epoca anch'egli minorenne. L'attrice dichiar\u00f2 successivamente di aver intrapreso, altres\u00ec, varie relazioni sentimentali con gli attori Tom Cruise, John Cusack, Scott Baio e Billy Idol durante il fidanzamento con Lowe nei primi anni ottanta. Le nozze tra Gilbert e Lowe furono previste per l'estate 1987 quando lei annunci\u00f2 di essere incinta, ma Lowe invece concluse il loro rapporto, e lei abort\u00ec qualche giorno dopo. Dal 1988 al 1992 l'attrice fu sposata con Bo Brinkman, cugino degli attori Randy e Dennis Quaid. Da questa unione nacque il suo primo figlio, Dakota Paul (1\u00ba maggio 1989).\nIl 1\u00ba gennaio 1995 invece, convol\u00f2 a seconde nozze con l'attore Bruce Boxleitner. Dal matrimonio nacque il suo secondo figlio, Michael Garret (6 ottobre 1995). Anche questo matrimonio non funzion\u00f2, e Gilbert annunci\u00f2 la separazione da Bruce il 1\u00ba marzo 2011, mentre il divorzio viene ufficializzato il 25 agosto dello stesso anno. A met\u00e0 degli anni novanta, inoltre, l'attrice cominci\u00f2 a sottoporsi a vari interventi di chirurgia estetica e chirurgica al volto, compresa anche di una mastoplastica additiva, che lei ammise pubblicamente soltanto nel 2010, quando decise di farsi togliere le protesi al seno, e di interrompere definitivamente altri cicli di interventi estetici.\nNel 2012 partecip\u00f2 alla versione statunitense di \"Ballando con le stelle\", nel corso del quale sub\u00ec un infortunio durante un ballo, con alcune settimane di prognosi sia alle gambe che alla testa. Nello stesso periodo, le croll\u00f2 addosso un balcone presso una casa che stava affittando, aggravando cos\u00ec le sue gi\u00e0 precarie condizioni di salute. Tuttavia, il 24 aprile dello stesso anno riusc\u00ec a sposarsi, per la terza volta, con l'attore Timothy Busfield, in una cerimonia presso Santa Barbara, in California.\nNel giugno 2015 fin\u00ec sui giornali per un debito di circa 360.000 dollari con l'agenzia delle entrate federale statunitense IRS, mentre nel 2016 entr\u00f2 in politica, nelle liste delle elezioni al Congresso del Partito Democratico del Michigan, ma dovette rinunciare, ammise, per motivi di salute dovuti agli incidenti che aveva recentemente subito.\nDoppiatrici italiane.\nNelle versioni in italiano dei suoi film, Melissa Gilbert \u00e8 stata doppiata da:\nDa doppiatrice \u00e8 stata sostituita da:"}
{"id": "2227244", "revid": "1498232", "url": "https://it.wikipedia.org/wiki?curid=2227244", "title": "SpringBoard", "text": "SpringBoard \u00e8 l'applicazione che gestisce la home page di iOS.\nStoria.\nCon il rilascio di iPhone OS 1.1.3 SpringBoard ha subito alcune modifiche sostanziali. Un tocco prolungato su una qualsiasi applicazione fa oscillare tutte le icone, attivando la modalit\u00e0 di riorganizzare di icone e pagine. Premendo il pulsante Home, le icone smetteranno di dimenarsi e le app potranno essere nuovamente aperte.\nNel 2008, con iPhone OS 2, \u00e8 stato introdotto l'App Store. SpringBoard da questo momento mostra dunque anche applicazioni di terze parti.\nUn anno dopo, contestualmente al rilascio di iPhone OS 3, Spotlight viene implementato all'interno di SpringBoard permettendo di effettuare una ricerca globale di applicazioni e files.\nNel giugno 2010, con iOS 4, l'immagine di sfondo viene mostrata non soltanto sulla schermata di blocco ma anche su SpringBoard. Sono state introdotte anche le cartelle: trascinando un'applicazione sopra un'altra mentre si \u00e8 in modalit\u00e0 di modifica se ne potr\u00e0 creare una. Una volta creata, \u00e8 possibile aggiungervi altre applicazioni trascinandole sopra di essa. Le applicazioni possono essere rimosse dalla cartella semplicemente trascinandole nella schermata principale. Le cartelle possono essere eliminate svuotandole da ogni applicazione.\nIl restyling grafico di iOS 7, incentrato sull'eliminazione degli scheumorfismi, porta importanti modifiche anche a SpringBoard: viene infatti sostituito il vecchio dock tridimensionale con uno pi\u00f9 semplice. Sono poi state ridisegnate le icone di tutte le applicazioni di sistema Apple, sempre ispirate ai principi del flat design.\nSpringBoard rimane graficamente invariata fino al 2020, quando con iOS 14 viene introdotta un'importante modifica al layout, introducendo la galleria widget e la libreria app. La prima raccoglie tutti i widget messi a disposizione dalle applicazioni installate dall'utente e si trova a sinistra delle pagine, mentre la seconda \u00e8 un raccoglitore delle applicazioni installate (che ora possono essere nascoste dalla schermata home dall'utente) e si trova alla destra delle pagine.\nUso in macOS.\nA partire da Mac OS X Lion \u00e8 stata inclusa una nuova funzionalit\u00e0 chiamata Launchpad, basata sulla SpringBoard di iOS. Include le stesse funzionalit\u00e0 (ad esempio le cartelle), ma \u00e8 considerata come un'estensione del Dock."}
{"id": "2227246", "revid": "1305772", "url": "https://it.wikipedia.org/wiki?curid=2227246", "title": "WorldShift", "text": "WorldShift \u00e8 un videogioco strategico in tempo reale uscito nel 2008, sviluppato da Black Sea Studios (in seguito acquisita da Crytek) e pubblicato da FX Interactive in Italia e Spagna.\nTrama.\nNel XXI secolo, poco dopo che la colonizzazione del nostro Sistema Solare era iniziata, un enorme oggetto scuro apparse poco oltre l'orbita di Plutone. L'oggetto, chiamato \u201cShard Zero\u201d dagli scienziati, possedeva una sorta di aura mortale, emanando una misteriosa \u201cpeste\u201d, che venne soprannominata \u201cLa Piaga\u201d, di scala cosmica intorno a s\u00e9, essa sembrava torcere e turbare la natura stessa dello spazio e della vita. Non ci fu il tempo di reagire, e tutti i tentativi di studiare l'anomalia furono inutili. Quando finalmente ci si rese conto che l'oggetto era in rotta di collisione con il nostro pianeta era troppo tardi. Lo Shard Zero colp\u00ec la Terra e questa fu la fine della nostra civilt\u00e0.\nWorldShift \u00e8 ambientato migliaia di anni pi\u00f9 tardi, quando il ricordo della nostra civilt\u00e0 non \u00e8 altro che un mito in dissolvenza. I resti dello Shard Zero stanno ancora diffondendo la Piaga, essa modifica e ridefinisce la natura stessa e la Terra, a volte nel corso dei secoli e, talvolta, \u00e8 questione di poche ore. L'uomo ha sviluppato una nuova cultura e ora vive in cinque mega-citt\u00e0, che lottano ogni giorno per le preziose risorse di cui hanno bisogno per sopravvivere. Il resto della Terra \u00e8 popolata da trib\u00f9 di mutanti, successori dei primi esseri umani che, colpiti dalla peste, cambiarono in qualcosa di diverso.\nModalit\u00e0 di gioco.\n\"WorldShift\" \u00e8 un RTS progettato per essere veloce e molto facile da imparare e giocare. Esso offre frenetici e feroci incontri sulla Terra della Piaga e una storia affascinante che porter\u00e0 a scoprire antichi segreti circa la vera natura dello Shard Zero e sulla Piaga. Ma oltre a questo, \"WorldShift\" introduce molte nuove caratteristiche per un genere innovativo, come fazioni personalizzabili, cooperativa di gioco uniche (PvE), multiplayer (PvP) e molto altro ancora.\nIn \"WorldShift\", non ci sono alberi di abilit\u00e0 con centinaia di aggiornamenti; \"WorldShift\" propone ai giocatori di scoprire e di acquisire un gran numero di oggetti e potenti reliquie che possono utilizzare per cambiare liberamente il loro tipo di gioco e di poter quindi inventare delle tattiche a sorpresa per i loro nemici. I giocatori si guadagneranno gli oggetti nella loro lotta contro altri giocatori (PvP) e come ricompensa per il completamento di missioni, sia individuali (campagna) che in gruppo (cooperative). Ma per scoprire le pi\u00f9 potenti reliquie, bisogner\u00e0 formare squadre con i vostri amici pi\u00f9 fidati e intraprendere missioni mortali in cui \u00e8 difficile sopravvivere, le vere sfide vi attendono.\nFazioni.\nNel mondo di worldshift ci sono tre popoli giocabili:\nUmani.\nL'unit\u00e0 di base sono i Trooper la fanteria di base che pu\u00f2 lanciare granate, Ripper, unit\u00e0 robotiche con una stretta gamma di attacco utilizzando potenti artigli. Ci sono anche gli Assault Bot, robot corazzati che possono lanciare raffiche di razzi, e gli Hellfire, che sono fortemente schermati e blindati con un devastante attacco.\nGli ufficiali sono: i Judge che sono funzionari dotati di armature e armi migliori rispetto Trooper, e sono in grado di interferire con un nemico della capacit\u00e0 psichica,ed'elevano al grado di \u00c9lite Trooper i Trooper; Gli Assassin prendono il ruolo di cecchini e scout, il loro attacco aumenta con la distanza, il che li rende pi\u00f9 efficaci alla massima distanza. Il Constructor \u00e8 un ufficiale robotico che \u00e8 specializzato nella riparazione delle unit\u00e0 alleate robotizzate e in grado di costruire strutture, i Surgeon curano le unit\u00e0 organiche da ferite, veleni e dal panico, hanno un potente attacco bruciapelo.\nTrib\u00f9 mutanti.\nLe Trib\u00f9 mutanti hanno come unit\u00e0 di base i Warrior con un bonus distanza simile a quella degli Assassin umani, e i Brute, unit\u00e0 di mischia ben corazzati in grado di attirare gli attacchi nemici su se stessi e per stordire i propri obiettivi. Le trib\u00f9 mutanti hanno anche uno speciale tipo di unit\u00e0 denominate creature dell'inframondo: Ancient Shade il cui ignora la corazza nemica con i suoi attacchi, e gli Howling Horror, delle unit\u00e0 gigantesche di pietra in grado di attaccare diversi obiettivi simultaneamente.\nGli ufficiali della Trib\u00f9 mutanti includono i Guardian, maestri di arti marziali con abilit\u00e0 magiche; Sciaman, guaritori che rubano la vita ai loro obiettivi per darla ai vicini alleati; i Sorcerer, tipiche unit\u00e0 offensive e Stone Ghost, creature dell'inframondo che si specializzano nel manipolare il potere e pu\u00f2 guarire gli altri esseri dell'inframondo.\nIl Culto (Alieni).\nIl Culto comprende forze di diverse specie. Le loro unit\u00e0 di base leggere e numerose sono i Trisat e Tritech, rispettivamente, delle unit\u00e0 di mischia che rallentano i nemici e che guariscono loro stesse durante le riprese. Le altre due unit\u00e0 del Culto, che sono pesanti e poco numerose, i Field Overseer, che hanno un attacco devastante e protetti da scudo, sono in grado di mutare la loro forma corporea in Power Overseer che ricaricano le unit\u00e0 alleate, gli Shifter sono anche loro protetti da scudo e possono dare vita a dei gruppetti di Hatchling.\nFanno parte degli ufficiali: gli Harvester che sono pesantemente corazzati e con un attacco corpo a corpo in grado di attaccare e stordire pi\u00f9 nemici contemporaneamente, possono guarire se stessi; gli Arbiter hanno un bonus di danno a lunga distanza di cui un'abilit\u00e0 speciale che danneggia vari nemici vicini tra loro con un solo sparo, cos\u00ec come alcune abilit\u00e0 di controllo della mente dei nemici. I Manipulator sono dei guaritori in grado di rubare la vita dei nemici per ridistribuirla agli alleati vicini e i Dominator sono ufficiali che ignorano l'armatura del nemico e pu\u00f2 stordire un gruppo di obiettivi. L'esercito del Culto \u00e8 guidato dal Master."}
{"id": "2227251", "revid": "154893", "url": "https://it.wikipedia.org/wiki?curid=2227251", "title": "135 d.C.", "text": ""}
{"id": "2227252", "revid": "154893", "url": "https://it.wikipedia.org/wiki?curid=2227252", "title": "132 d.C.", "text": ""}
{"id": "2227253", "revid": "154893", "url": "https://it.wikipedia.org/wiki?curid=2227253", "title": "127 d.C.", "text": ""}
{"id": "2227254", "revid": "154893", "url": "https://it.wikipedia.org/wiki?curid=2227254", "title": "122 d.C.", "text": ""}
{"id": "2227257", "revid": "44627", "url": "https://it.wikipedia.org/wiki?curid=2227257", "title": "Congettura di Birch-Swinnerton-Dyer", "text": ""}
{"id": "2227258", "revid": "486946", "url": "https://it.wikipedia.org/wiki?curid=2227258", "title": "Scandalo Lewinsky", "text": ""}
{"id": "2227264", "revid": "38120", "url": "https://it.wikipedia.org/wiki?curid=2227264", "title": "Game boat", "text": ""}
{"id": "2227265", "revid": "57342", "url": "https://it.wikipedia.org/wiki?curid=2227265", "title": "Giuseppe Sulfaro", "text": "Biografia.\nGiuseppe Sulfaro \u00e8 principalmente noto per il suo ruolo da protagonista nel film \"Mal\u00e8na\" (2000), al fianco di Monica Bellucci, che gli \u00e8 valso la vittoria di alcuni premi, tra cui il \"Globo d'oro\" come miglior attore esordiente. In seguito \u00e8 stato protagonista di \"Un eroe a Roma\" (\"A Hero... in Rome\"), regia di Panos Angelopoulos, del 2006, a cui ha fatto seguito \"Il sole nero\" (2007), regia di Krzysztof Zanussi.\nIn televisione ha esordito nel 2004 nella miniserie tv \"Don Gnocchi - L'angelo dei bimbi\", regia di Cinzia TH Torrini. Dal 2008 al 2016 ha partecipato alla serie tv \"Don Matteo 6, 7, 8, 9 e 10\", nel ruolo di \"Severino Cecchini\"."}
{"id": "2227266", "revid": "55935", "url": "https://it.wikipedia.org/wiki?curid=2227266", "title": "Sarmatia", "text": ""}
{"id": "2227268", "revid": "1305772", "url": "https://it.wikipedia.org/wiki?curid=2227268", "title": "Sefi Atta", "text": "Biografia.\nNasce nel 1964 da Abdul-Aziz Atta e Iyabo Atta; ha un fratello e tre sorelle. \u00c8 sposata con Gboyega Ransome-Kuti, un medico, con cui ha avuto una figlia di nome Temi.\nIl padre muore prematuramente nel 1972, e viene quindi cresciuta dalla madre; porta avanti gli studi in Nigeria e Inghilterra, frequentando il Queen's College di Lagos e la Millfield School in Inghilterra.\nDiplomata contabile alla Birmingham University, svolger\u00e0 questo lavoro per vari anni, prima alla Citibank di Lagos e poi a New York, dove si trasferisce col marito nel 1994, e dove nasce la figlia Temi.\nMentre lavora come contabile comincia a scrivere, e nel 2001 si laurea nel programma di scrittura creativa della Antioch University di Los Angeles.\nSuoi racconti sono apparsi su In Posse Review, Carve, Eclectica, Los Angeles Review, Mississippi Review, storySouth and Crab Orchard Review; ha scritto radiogrammi trasmessi dalla BBC. Nel 2005 il suo romanzo d'esordio \"Everything Good Will\" Come \u00e8 stato pubblicato simultaneamente in Inghilterra, negli Stati Uniti e in Nigeria.\nDal 1997 vive a Meridian (Mississippi), dove si \u00e8 trasferita con il marito e la figlia e dove insegna al Meridian Community College e alla Mississippi State University. Ha inoltre trascorso un trimestre come scrittore-ospite-residente presso la Northwestern University.\nNel 2009 \"Everything Good Will Come\" \u00e8 uscito in Francia (Actes Sud), Germania (Peter Hammer Verlag), Spagna (Intermon Oxfam), Svezia (Bokforlaget Tranan), Olanda (Uitgeverij Sirene bv), Australia (Spinifx Press), Sudafrica (Double Storey Books) e il 25 marzo anche in Italia (Epoch\u00e9), con il titolo \"Il meglio deve ancora venire\".\nOpere.\nRacconti.\nMolto dei suoi racconti sono pubblicati sul sito internet dell'autrice."}
{"id": "2227274", "revid": "28592", "url": "https://it.wikipedia.org/wiki?curid=2227274", "title": "Bahamensi", "text": ""}
{"id": "2227277", "revid": "287204", "url": "https://it.wikipedia.org/wiki?curid=2227277", "title": "Alberto Winkler", "text": "Biografia.\nNacque da una famiglia di umili origini a Ciardes in provincia di Bolzano. Arrivato a Mandello del Lario dopo aver effettuato il servizio militare nel 1954, comincia a lavorare in Moto Guzzi come operaio nel reparto lattonieri. Forte fisicamente comincia nella societ\u00e0 di propriet\u00e0 della fabbrica come canottiere. Nel frattempo si sposa con Cleofe, da cui poi avr\u00e0 un figlio, Ermes. Nel 1956 agli Europei di Bled viene presentato un nuovo equipaggio targato Canottieri Moto Guzzi: estremi sono Franco Trincavelli e Romano Sgheiz, al centro Winkler e Angelo Vanzin. Timoniere Ivo Stefanoni. Vincono il bronzo, ma dimostrano di poter puntare in alto.\nEd \u00e8 proprio lo stesso equipaggio che il 27 novembre 1956 alle Olimpiadi di Melbourne conquista l'oro olimpico, davanti a Svezia, Finlandia e Australia. Winkler torner\u00e0 in nave e quando torner\u00e0 dir\u00e0 di aver passato il pi\u00f9 bel capodanno della sua vita.\nNel 1957 a Duisburg e nel 1958 a Pozna\u0144 vince i campionati europei coll'otto.\nVivr\u00e0 sempre a Mandello del Lario, fino alla morte nel 1981 per un infarto. Sepolto nel cimitero comunale di Mandello del Lario, sulla sua tomba oltre alla foto con la maglia della Canottieri Moto Guzzi, ci sono i 5 cerchi olimpici che ricordano i successi."}
{"id": "2227283", "revid": "113165970", "url": "https://it.wikipedia.org/wiki?curid=2227283", "title": "Derek Mears", "text": "Noto per essersi prestato come controfigura in famosi film come \"Indiana Jones e il regno del teschio di cristallo\" e \"Pirati dei Caraibi\", e per aver interpretato il serial killer cinematografico Jason Voorhees in \"Venerd\u00ec 13\" (2009). Nel 2011 recita nel ruolo del maestro d'arme nel film \"Pirati dei Caraibi - Oltre i confini del mare\"."}
{"id": "2227284", "revid": "7969", "url": "https://it.wikipedia.org/wiki?curid=2227284", "title": "Footing", "text": ""}
{"id": "2227285", "revid": "76963", "url": "https://it.wikipedia.org/wiki?curid=2227285", "title": "Charles Howard, III conte di Carlisle", "text": "Biografia.\nAppartenente ad una famiglia di antica nobilt\u00e0 inglese, Charles Howard era il figlio primogenito di Edward Howard, II conte di Carlisle di cui eredit\u00f2 il titolo alla morte di questi nel 1692. Sua madre era Elizabeth Uvedale.\nEletto deputato per la circoscrizione di Morpeth nel 1689, venne nominato governatore di Carlisle dal 1693 al 1728 e fu Lord Luogotenente di Cumberland e Westmorland dal 1694 al 1714.\nEntr\u00f2 a far parte del Consiglio Privato del sovrano nel 1701, quando regnava re Guglielmo III d'Inghilterra il quale lo nomin\u00f2 anche Gentleman of the Bedchamber. Tra il 1701 e il 1702 serv\u00ec come First Lord of the Treasury e tra il 1701 ed il 1706 fu inoltre Conte Maresciallo in vece di suo cugino, il duca di Norfolk, il quale si trovava in minore et\u00e0. Alla morte della regina Anna il 1\u00ba agosto 1714, venne nominato Lord Justice of the Realm sino all'arrivo di re Giorgio I in Inghilterra il 18 settembre 1714. Il nuovo re rinomin\u00f2 Charles Howard all'incarico di First Lord of the Treasury dal 23 maggio al 10 ottobre 1715 e lo nomin\u00f2 anche Conestabile della Torre di Londra dal 1715 sino al 1722.\nCommission\u00f2 a John Vanbrugh la realizzazione di Castle Howard, monumentale residenza di campagna dello Yorkshire che ancora oggi \u00e8 sede della sua famiglia nonch\u00e9 una delle pi\u00f9 apprezzate testimonianze del barocco inglese.\nMor\u00ec a Bath nel 1738 e venne sepolto nel mausoleo di Castle Howard.\nMatrimonio e figli.\nNel 1683 spos\u00f2 lady Anne de Vere Capell, figlia di Arthur Capell, I conte di Essex. La coppia ebbe i seguenti figli:"}
{"id": "2227286", "revid": "767487", "url": "https://it.wikipedia.org/wiki?curid=2227286", "title": "Transporter 3", "text": "Transporter 3 (\"Le Transporteur 3\") \u00e8 un film del 2008 diretto da Olivier Megaton e prodotto da Luc Besson, anche co-sceneggiatore, con protagonista Jason Statham.\n\u00c8 il terzo episodio della saga.\nTrama.\nFrank Martin \u00e8 tornato in Francia per continuare la sua attivit\u00e0 di consegna di merce illegale. Questa volta viene costretto da Johnson a fare una consegna, pena la morte tramite bracciale esplosivo. Se si allontana dall'auto di 24 m il bracciale esplode.\nDurante il viaggio scopre che l'oggetto del pacco \u00e8 Valentina, figlia di un ministro ucraino, rapita per costringere il padre a firmare un accordo per un traffico di navi cariche di rifiuti tossici. Quando arriva a destinazione, viene bloccato dagli uomini di Johnson che prendono la ragazza e tentano di ucciderlo senza successo.\nFrank si mette quindi all'inseguimento della banda di criminali che ha preso in ostaggio Valentina.\nProduzione.\nIl film \u00e8 stato prodotto dalle societ\u00e0 Europa Corp., TF1 Films Production, Grive Productions, Apipoula\u00ef, Current Entertainment, Canal+ e Cin\u00e9Cin\u00e9ma.\nBudget.\nIl budget del film \u00e8 stato di circa 30 milioni di dollari.\nDistribuzione.\n\u00c8 uscito negli Stati Uniti d'America il 26 novembre 2008, in Italia, in televisione, il 15 marzo 2010, da ottobre 2010 disponibile in DVD e Blu-Ray.\nAccoglienza.\nIncassi.\nHa incassato un totale di 31.715.062 dollari negli USA,\ne 77.264.487 negli altri paesi."}
{"id": "2227287", "revid": "767487", "url": "https://it.wikipedia.org/wiki?curid=2227287", "title": "Associazione Calcio Hellas Verona 1960-1961", "text": ""}
{"id": "2227289", "revid": "767487", "url": "https://it.wikipedia.org/wiki?curid=2227289", "title": "Gastone (film)", "text": "Gastone \u00e8 un film del 1960 diretto da Mario Bonnard.\nLa figura di Gastone \u00e8 un omaggio all'omonima commedia di Ettore Petrolini, del quale il regista Bonnard era stato grande amico.\nTrama.\nItalia, anni venti. I sofferti spiragli di guerra sembrano lontanissimi, soprattutto se e quando si ha la possibilit\u00e0 di svagarsi in posti come il tabarin: \u00e8 qui che Gastone, in arte Gaston Le Beau, professione \"danseur mondain\", accompagnato dall'inseparabile frac, si esibisce ballando con estrema eleganza ed intrattiene le danarose signore che vi si recano.\nChiuso nella magnifica immagine di \"bell'Adone\", ballerino sciupafemmine, elegante e sexy, Gastone \u00e8 in realt\u00e0 un personaggio frivolo e senz'arte, truffatore ben noto al commissariato che non si cura soltanto di essere desiderato dalle ammiratrici ma vuole ben altro: il successo, quella gloria piena e mai raggiunta a causa dello scoppio della Grande Guerra. Circondato da personaggi altrettanto fatui ed in alcuni casi disonesti, tra principi, strozzini e belle donne, Gastone coltiva le sue ambizioni quando alla sua scuola di danza improvvisata s'iscrive una nuova allieva, Nannina. Non si tratta solo d'una giovane e bella ragazza impiegata come domestica presso nobili, ma di un'ottima ballerina, ambiziosa e determinata. Con lei, Gaston s'illude di aver finalmente trovato la nuova \"vedette\" del locale, la compagna di ballo perfetta. Ma, al momento dell'ingresso in scena, Gaston viene condotto all'improvviso in commissariato per una denuncia e Nannina, ora conosciuta come Anna La Belle, si esibisce da sola riscuotendo un enorme consenso.\nInizia cos\u00ec, un po' per caso e molto per talento e con l'aiuto d'un famoso impresario, la nuova carriera solista di Nannina, capace in breve tempo di raggiungere la massima fama esibendosi nei pi\u00f9 celebri teatri e locali d'Europa. Persa l'occasione, Gaston si rivela incapace di accorgersi che i gusti del pubblico sono cambiati e che quel suo mondo patinato \u00e8 sulla via del tramonto. Ormai dimenticato, sfiduciato e senza un soldo, Gaston cerca l'ultima \"chance\" tornando ad esibirsi in un locale di second'ordine insieme a Rosa, una vecchia fiamma sempre devota. Ma l'ultima esibizione si rivela un fiasco totale e al bel \"danseur\", ridotto in miseria, non resta che una vana consolazione: rivedere Nannina forse per un'ultima volta, uscendo cos\u00ec di scena convinto di essere, sempre e comunque, il pi\u00f9 bello e desiderato.\nIncassi.\nIncasso accertato sino a tutto il 31 marzo 1964: Lit. 381.946.279"}
{"id": "2227290", "revid": "28592", "url": "https://it.wikipedia.org/wiki?curid=2227290", "title": "Guglielmo III di Orange-Nassau", "text": ""}
{"id": "2227292", "revid": "103366666", "url": "https://it.wikipedia.org/wiki?curid=2227292", "title": "Caterina di Russia", "text": ""}
{"id": "2227294", "revid": "339392", "url": "https://it.wikipedia.org/wiki?curid=2227294", "title": "Caterina Pavlovna Romanova", "text": ""}
{"id": "2227302", "revid": "287204", "url": "https://it.wikipedia.org/wiki?curid=2227302", "title": "Chavin de Huantar", "text": ""}
{"id": "2227303", "revid": "36426", "url": "https://it.wikipedia.org/wiki?curid=2227303", "title": "Sant'Elena (madre di Costantino)", "text": ""}
{"id": "2227304", "revid": "838137", "url": "https://it.wikipedia.org/wiki?curid=2227304", "title": "Mercedes 15/20 PS", "text": "La 15/20 PS \u00e8 un'autovettura di fascia alta prodotta tra il 1905 al 1915 dalla Casa automobilistica tedesca Daimler Motoren Gesellschaft per il suo neonato marchio Mercedes. Il periodo di produzione indicato comprende anche le due evoluzioni 10/20 PS e 10/25 PS.\nProfilo e caratteristiche.\nLa \"15/20 PS\" va a sostituire la Mercedes 12/16 PS, rispetto alla quale propone una meccanica pi\u00f9 raffinata, soprattutto per quanto riguardava il propulsore, un 4 cilindri in linea da 2610 cm\u00b3, pi\u00f9 piccolo quindi del 2.9 montato nella sua antenata. Il nuovo propulsore era per\u00f2 molto pi\u00f9 raffinato e potente. Alimentato da un carburatore con valvola a saracinesca. Si trattava di un motore con distribuzione a valvole d'aspirazione in testa e valvole di scarico laterali. La potenza massima di tale propulsore raggiungeva 25 CV, oltre il doppio della potenza massima del motore che equipaggi\u00f2 a suo tempo la \"12/16 PS\".&lt;br&gt;\nLa velocit\u00e0 massima era di 65\u00a0km/h.&lt;br&gt;\nPer completare il quadro tecnico di questa vettura, vale la pena aggiungere che dal punto di vista telaistico, la \"15/20 PS\" manteneva la classica soluzione del telaio in lamiera d'acciaio stampata. A tale struttura erano fissate le altrettanto classiche sospensioni ad assale rigido con molle a balestra, l'impianto frenante a ceppi, con freno a mano a ganasce d'espansione, e la trasmissione a cardano. Il cambio era a 4 marce.&lt;br&gt;\nNel 1909, la vettura cambi\u00f2 nome e divenne \"10/20 PS\", con pochi aggiornamenti tecnici di dettaglio. &lt;br&gt;\nAnalogamente nel 1912, la \"10/20 PS\" cambi\u00f2 a sua volta denominazione in \"10/25 PS\", anche qui con poche modifiche tecniche.&lt;br&gt;\nNel 1915 venne costruita l'ultima \"Mercedes 10/25 PS\": l'eredit\u00e0 venne raccolta nello stesso anno dal modello 12/32 PS."}
{"id": "2227305", "revid": "599013", "url": "https://it.wikipedia.org/wiki?curid=2227305", "title": "Cosro\u00e8", "text": ""}
{"id": "2227310", "revid": "56620", "url": "https://it.wikipedia.org/wiki?curid=2227310", "title": "Corporativo", "text": ""}
{"id": "2227312", "revid": "767487", "url": "https://it.wikipedia.org/wiki?curid=2227312", "title": "Demonatte", "text": "Fonti.\nL'unica fonte a nostra disposizione sulla vita di Demonatte \u00e8 la biografia (\"\u0394\u03b7\u03bc\u03ce\u03bd\u03b1\u03ba\u03c4\u03bf\u03c2 \u0392\u03af\u03bf\u03c2\") scritta da Luciano di Samosata attorno al 170 d.C.. Demonatte non \u00e8 infatti menzionato da nessun alcun altro scrittore del II secolo d.C.; \u00e8 ricordato soltanto da Eunapio, uno storico del IV secolo, il quale a sua volta cita tuttavia la biografia di Luciano. Luciano si espresse su Demonatte in termini molto lusinghieri che contrastano in modo evidente con i giudizi sprezzanti sui cinici in generale o su Agatobulo e Peregrino Proteo, filosofi cinici detestati da Luciano. Il sospetto che Demonatte non fosse mai esistito e che fosse stato creato da Luciano per polemica anticinica \u00e8 falsificato dal fatto che sono stati tramandati comunque, in antologie compilate da retori dei secoli successivi, detti attribuiti a Demonatte che non si trovano nel lavoro di Luciano.\nBiografia.\nDemonatte nacque a Cipro attorno al 70 d.C. in una famiglia \"non oscura per dignit\u00e0 civile e per ricchezza\". L'amore per la filosofia lo spinse a divenire un filosofo; fu allievo di alcuni fra i migliori filosofi del suo tempo, fra cui Agatobulo, Demetrio il cinico ed Epitteto. Si trasfer\u00ec ad Atene, dove sembra che inizialmente fosse guardato con ostilit\u00e0 dai cittadini ateniesi per il suo apparente agnosticismo; ma alla fine ottenne il loro rispetto per il suo carattere risoluto. Commentava Luciano:\nViene descritto da Luciano come un uomo equilibrato, nemico dei contrasti, capace di risolvere contrasti familiari e riportare l'armonia tra marito e moglie o tra fratelli dopo un litigio. Luciano paragonava Demonatte a Socrate e a Diogene, i filosofi peraltro maggiormente ammirati dallo stesso Demonatte, il quale tuttavia aggiungeva di amare Aristippo.\nSarebbe morto centenario per aver rinunciato volontariamente a nutrirsi quando sent\u00ec di non poter pi\u00f9 essere autosufficiente. Avrebbe voluto rifiutare la sepoltura perch\u00e9 il suo corpo fosse utilizzato da vermi e uccelli, ma gli ateniesi disattesero a questi propositi e gli fecero un sontuoso funerale.\nRiconoscimenti.\nA Demonatte \u00e8 stato intitolato un cratere lunare."}
{"id": "2227319", "revid": "1318658", "url": "https://it.wikipedia.org/wiki?curid=2227319", "title": "Cultura Chav\u00edn", "text": "La cultura Chav\u00edn fu una civilt\u00e0 che si svilupp\u00f2 nelle terre andine settentrionali (nel Per\u00f9 attuale) dal 900 a.C. al 200 a.C. I Chavin risiedevano nella valle di Mosna, dove i fiumi Mosna e Huachecsa si incontrano. Questa zona si trova a 3150 metri sopra il livello del mare e include i territori abitati un tempo dai quechua, jalca e puna.\nTradizionalmente, lo sviluppo storico di Chav\u00edn \u00e8 considerato un \"orizzonte culturale\" per le sue influenze artistiche e religiose presenti in altre culture coeve. Gran parte di questo sviluppo storico corrisponde al periodo formativo, in particolare al Formativo Medio e Superiore, caratterizzati dall'intensificazione del culto religioso, l'apparizione della ceramica legate ai centri cerimoniali, il miglioramento delle tecniche agricole e lo sviluppo della metallurgia e del tessile.\nIl sito archeologico pi\u00f9 famoso costruito dalla cultura Chavin \u00e8 Chav\u00edn de Huantar, situato sulle montagne a nord di Lima. Si pensa che fosse stato costruito intorno al 900 a.C. e che fungesse come centro religioso di tutto il popolo Chavin. \u00c8 stato classificato come un patrimonio dell'umanit\u00e0 dall'UNESCO.\nCultura.\nL'esempio principale dell'architettura \u00e8 rappresentato dal tempio di Chavin de Huantar. Il tempio possiede un sistema efficiente per drenare l'acqua in quanto sarebbe stato distrutto dalle piogge nella stagione piovosa. Vi sono diversi canali costruiti sotto il tempio. I Chavin conoscevano anche certe tecniche di acustica, e durante la stagione piovosa l'acqua che si raccoglieva nei tubi produceva un rombo simile al verso del giaguaro. Il tempio \u00e8 stato costruito con granite bianca e calcare nero, elementi che non si trovano nei pressi del sito.\nI Chavin erano avanzati in diverse aree tecnologiche che riguardavano la metallurgia, la saldatura e il controllo della temperatura. I Chavin usavano queste tecniche per produrre manufatti artistici in oro. Il metallo sciolto veniva usato come mezzo per saldare.\nLa gente Chavin era capace di addomesticare i lama e di utilizzarli come bestie da soma, ricavandone anche pelli e cibo. I Chavin producevano il \"ch'arki\", un tipo di carne di lama essiccata e salata. Questo prodotto era venduto dai pastori ed era la principale fonte economica dei Chavin. Tra i prodotti coltivati vi erano la patata, il mais e la quinoa. Per aiutare nella coltura era stato inventato un sistema di irrigazione.\nArte.\nLo stile artistico della cultura Chav\u00edn \u00e8 il primo tema riconoscibile sviluppato nella zona andina. L'arte pu\u00f2 essere suddivisa in due fasi: la prima corrisponde alla costruzione del \"tempio antico\" di Chav\u00edn de Huantar (circa 900-500 a.C.); e la seconda corrisponde alla costruzione del \"tempio nuovo\" (circa 500-200 a.C.).\nUno studio generale della ceramica di Chav\u00edn rivela due tipi di modellazioni, una a forma di poliedro incavato e una a forma globulare pitturata. Stilisticamente le forme d'arte di Chav\u00edn usano in modo pesante la tecnica conosciuta in inglese come \"contour rivalry\". L'arte \u00e8 difficile da interpretare in quanto solo gli alti sacerdoti Chav\u00edn potevano comprendere i sacri disegni. La stele Raimondi rappresenta uno degli esempi maggiori di queste tecniche. Alla base dell'arte Chav\u00ecn vi sono le credenze religiose e la maggior parte dei reperti presenta delle immagini di quelli che sono gli animali sacri della cultura Chav\u00ecn: felini, rapaci e serpenti. Questi animali vengono rappresentati con cornici, zoccoli o nelle pietre del paramento. Anche i personaggi umani vengono rappresentati con peli, piume, penne o ali. A Chav\u00ecn si trovano tanti stili e diverse interpretazioni degli stessi. Queste variano a seconda del luogo preso in considerazione. I maggiori ritrovamenti della popolazione Chav\u00ecn sono stati presso il centro di Chav\u00edn de Huantar. Grazie a questi reperti possiamo identificare quattro stili o modalit\u00e0 in cui si presenta lo sile Chav\u00ecn: \"offerta\", \"floreale\", \"dragoniano\" e \"qotopukyo\". I primi due sono le versioni pi\u00f9 eleganti dell'arte di questa civilt\u00e0; i personaggi e i motivi sono rappresentati interamente, senza l'interruzione della sequenza e sono caratterizzati anche dall'uso di volute e elementi curvilinei che danno idea di movimento. Lo stile dragoniano e qotopukyo invece, sono associati a temi religiosi e liturgici. come si pu\u00f2 intuire dal nome, il primo stile \u00e8 associato al culto di un drago rappresentato con l atesta di un coccodrillo che, a sua volta, venera le acque. Per ci\u00f2 che riguarda l'ultimo stile, sempre a scopo religioso, i reperti si presentano con decorazioni di foglie o figure astratte sia di tipo geometrico, che di tipo floreale-animalistico. La ceramica era quasi sempre di un unico colore, solitamente marrone scuro, nero e grigio e veniva lavorata in forma di bottiglie, piatti e ciotole. Le bottiglie erano fondamentalmente di due tipi: a collo lungo o di forma circolare con un manico posto sopra il corpo della bottiglia stessa.\nLa superficie veniva decorata con incisioni o con bassorilievi; caratteristica dello stile Chav\u00edn \u00e8 l'astrazione delle rappresentazioni e le forme curvilinee. Spesso erano riprodotti animali con sembianze di felini. Molto diffuse erano le creazioni di oggetti in oro, in argento, in rame ed in varie leghe. In effetti, la civilt\u00e0 Chav\u00edn diede origine alla produzione metallurgica grazie allo sfruttamento dei giacimenti di cui la zona era ricca. L'arte Chavin decora i muri del tempio e include incisioni, sculture e vasellame. Gli artisti rappresentavano oggetti e animali stranieri come giaguari e aquile invece della fauna e flora locale. Vi sono tre importanti manufatti, l'Obelisco di Tello, le teste tenone e il Lanz\u00f3n. Sull'obelisco vi sono rappresentazioni di piante e animali, tra cui caimani, uccelli, e figure umane. Le illustrazioni potrebbero rappresentare una storia riguardante la creazione. Le teste tenone si trovano a Chavin de Huantar e sono scolpite a rappresentare teste di giaguaro con zanne. Il Lanz\u00f3n \u00e8 un tubo di granite lungo 453 centimetri che si estende dal soffitto al pavimento, sul quale vi \u00e8 una immagine incisa che rappresenta una divinit\u00e0 con zanne, la principale immagine-culto della gente Chavin.\nReligione.\nL'iconografia di figure antropomorfiche feline \u00e8 una delle principali caratteristiche della civilt\u00e0 Chav\u00edn. Vi sono alcune divinit\u00e0 che vengono rappresentate spesso in forma di icone. Quella principale viene rappresentata con lunghe zanne e capelli lunghi in forma di serpenti. Questo \u00e8 il dio che, nella mitologia Chavin, \u00e8 responsabile dell'equilibrio delle forze opposte. Altre divinit\u00e0 sono: il caimano volante, associato al cibo; le anaconda, associate all'aldil\u00e0, e i giaguari che sono associati al mondo sovrannaturale in generale. Tutte queste divinit\u00e0 sono rappresentate in temi diversi su ceramiche, artefatti metallici, tessuti e sculture architettoniche.\nChav\u00edn de Hu\u00e1ntar era un punto focale specialmente riguardo ai rituali religiosi. I costumi e la musica erano parte importante delle cerimonie; le incisioni del sito mostrano figure umane che indossano copricapi elaborati e suonano strumenti a forma di conchiglia in maniera simile a una tromba. La religione Chavin aveva come capi delle persone in ruoli simili a quello di un sacerdote. All'interno del tempio, nelle stanze vi sono diversi posti adibiti ad accendere fuochi con resti di cibo, di animali, e vasellame, la cui presenza suggerisce che il luogo era dedicato all'esecuzione di sacrifici.\nLa religione coinvolgeva la trasformazione da umano in un'altra creatura tramite l'uso di sostanze allucinogene. Molte sculture rappresentano la trasformazione di una testa umana in testa di giaguaro. Similarmente vi sono incisioni che rappresentano immagini di queste trasformazioni. L'uso di sostanze psicotropiche per scopi religiosi \u00e8 provato indirettamente attraverso i ritrovamenti archeologici. I cactus di San Pedro, dalle propriet\u00e0 allucinogene, sono spesso rappresentati in immagini scolpite, per esempio nella immagine di un dio che tiene il cactus in mano come fosse un bastone. Vi sono immagini che ritraggono figure umane che perdono muco dalle narici (un effetto collaterale derivato dall'uso della vilca) e che tengono in mano i cactus.\nSfera d'influenza.\nLa cultura Chav\u00edn esercitava una certa influenza nei confronti delle civilt\u00e0 vicine. Per esempio Pacopampa, che si trova a nord di Chav\u00edn de Hu\u00e1ntar, possiede delle ristrutturazioni del tempio principale che ricordano lo stile caratteristico di Chav\u00edn. Caballo Muerto, un sito sulla costa nella valle Moche, possiede una struttura creata per rinnovare il tempio in uno stile influenzato dai Chav\u00edn. Gli scavi effettuati al sito di Cerro Blanco, nella valle Nepena, hanno riportato alla luce dei manufatti di ceramica forgiati in stile Chav\u00edn. L'idea di un ambiente basato su una \"politeia paritaria\" potrebbe spiegare l'esistenza di diversi centri cerimoniali, ognuno dei quali era concentrato attorno a una civilt\u00e0. Ogni area era in competizione con le altre e tuttavia si scambiavano beni e merce. La cultura Chav\u00edn non conosceva la guerra e gli indizi ricavati dagli scavi archeologici sostengono questa ipotesi. I centri abitati nelle vicinanze che non erano stati influenzati dai Chavin invece praticavano la guerra.\nLo stile Chav\u00edn si diffuse fino a Piura, sulla costa settentrionale, fino alla penisola di Paracas, sulla costa meridionale, e fino a Pucara.\nSviluppo dei Chav\u00edn.\nAlcuni pensano che lo sviluppo della societ\u00e0 dei Chav\u00edn coincise con la introduzione della coltivazione del mais. Attraverso l'analisi degli isotopi di carbonio delle ossa umane trovate presso i siti Chav\u00edn si \u00e8 potuto attestare che la dieta era principalmente ricca di cibi contenenti C3 come le patate e le quinoa, mentre il mais, ricco di C4, non era parte della dieta principale. La patata e la quinoa sono alimenti pi\u00f9 adatti a essere coltivati nella zona dove risiedevano i Chavin. Sono pi\u00f9 resistenti alla brina e alle piogge irregolari tipiche degli ambienti situati ad elevata altitudine.\nVi sono tre periodi di produzioni di ceramica, identificati in tre periodi di sviluppo della cultura. Il primo periodo, chiamato \"Urabarriu\", comprende l'arco di tempo che va dal 900 a.C. al 500 a.C. In questo periodo a Chav\u00edn de Hu\u00e1ntar erano presenti due piccole aree residenziali che ospitavano qualche centinaio di persone. La gente cacciava cervi e cominci\u00f2 a usare i lama. In questa fase i Chavin iniziarono a coltivare mais e patate.\nLa fase successiva fu quella denominata \"Chakinani\", che si ebbe tra il 500 a.C. e il 400 a.C., in cui le abitazioni vennero spostate circondando il centro cerimoniale. In questa fase i Chav\u00edn iniziarono ad addomesticare il lama e ridussero la caccia al cervo. Si nota anche un incremento della comunicazione con altre civilt\u00e0 vicine.\nL'ultima fase fu quella \"Jarabarriu\" dal 400 a.C. al 250 a.C., dove avvenne un incremento numerico della popolazione. Gli insediamenti assumono le caratteristiche di centri proto-urbani con le vallate densamente popolate e alcune comunit\u00e0 satellite in zone ad altitudine elevata. Durante questa fase si nota la differenziazione sociale e la specializzazione. La gente che viveva nella zona orientale di Chav\u00edn de Hu\u00e1ntar sembrava avere meno prestigio mentre chi viveva a occidente godeva di maggiore benessere. Nella zona occidentale sono stati ritrovati oro e molluschi del genere spondylus, assieme a del vasellame che probabilmente aveva un significato simbolico di rilievo. Attraverso l'analisi delle ossa \u00e8 apparso evidente che la gente che abitava la zona occidentale mangiava carne di lama giovane pi\u00f9 tenera rispetto a quella della zona orientale. In questa fase si assiste anche a una maggiore produzione di oggetti in ceramica, che appaiono maggiormente dettagliati, in diversi centri satellite e nella valle.\nPer pi\u00f9 di mezzo secolo, gli archeologi pensarono che la vera civilizzazione del Per\u00f9 inizi\u00f2 con la cultura Chav\u00edn fino a quello che chiamano Orizzonte Antico. Dal 1985 per\u00f2 furono scoperti i resti dell'insediamento noto con il nome di Pampa de las Llamas-Moxeque che, in seguito a datazione al Carbonio 14, si scopr\u00ec risalire al 2200 a.C.\nPresenza dell'\u00e9lite.\nA Chav\u00edn il potere era nelle mani dei pochi \u00e9lite in quanto si credeva che avessero una relazione con il mondo divino; gli sciamani esercitavano il loro potere e la loro autorit\u00e0 in base alla loro affermazione di essere correlati a divinit\u00e0.\nI ritrovamenti archeologici danno una conferma riguardo al potere che gli sciamani possedevano. Le rappresentazioni dei riti, dei materiali e delle cose che riguardavano le credenze e la mitologia danno una idea del cambiamento delle tradizioni nel tempo e della influenza che gli sciamani esercitavano sulla loro evoluzione. Ci sono diversi esempi di tradizioni re-interpretate che sono evidenti a Chav\u00edn de Hu\u00e1ntar: nuove tradizioni, l'uso di droghe psicotropiche, modifiche alle costruzioni, e la costruzione di gallerie di pietra.\nIl concetto di \"tradizione inventata\" si riferisce alla situazione in cui degli elementi provenienti dall'esterno vengono portati e uniti per rappresentare una tradizione antica. Un esempio \u00e8 l'architettura a Chav\u00edn de Hu\u00e1ntar, che aggrega diversi aspetti di culture esterne per creare un nuovo stile unico e tradizionale.\nL'uso di droghe psicotropiche introduce un nuovo mezzo per la manipolazione. L'esistenza dei cactus San Pedro nella zona, la rappresentazione di immagini di cactus, e le figure antropomorfiche che suggeriscono effetti allucinogeni fanno comprendere come l'uso di droghe fosse diventato comune in una certa fase temporale. Non \u00e8 chiaro se i cactus venissero mangiati solo dall'\u00e9lite o anche dalla gente comune; nel primo caso potrebbe indicare un gesto che conferisce superiorit\u00e0 agli sciamani, capaci di avere contatti con la natura e con ci\u00f2 che \u00e8 divino, mentre nel secondo vi sarebbe la rappresentazione dell'influenza che gli sciamani esercitavano sulla gente.\nLa pianificazione e la costruzione di gallerie in pietra suggerisce che vi fosse una sorta di sistema gerarchico. Le gallerie avevano una sola entrata, diversamente dalle stanze che in quel periodo avevano pi\u00f9 di una entrata e di una uscita. Le rappresentazioni grafiche sui muri sono complesse, e si pensa che solo poche persone potessero comprenderne il significato e che traducevano e spiegavano ai pochi altri a cui era permesso entrare. Tutti gli indizi ritrovati fanno quindi supporre che l'evoluzione dell'autorit\u00e0 a Chav\u00edn era il risultato di una strategia ben congegnata dagli sciamani e da coloro che costruirono il centro cerimoniale."}
{"id": "2227321", "revid": "287204", "url": "https://it.wikipedia.org/wiki?curid=2227321", "title": "Cultura Chavin", "text": ""}
{"id": "2227324", "revid": "32116", "url": "https://it.wikipedia.org/wiki?curid=2227324", "title": "Chav\u00edn", "text": ""}
{"id": "2227325", "revid": "729019", "url": "https://it.wikipedia.org/wiki?curid=2227325", "title": "MG 08", "text": "La Maschinengewehr 08, abbreviata in MG 08, fu una mitragliatrice pesante con canna raffreddata ad acqua di produzione tedesca.\nStoria.\nSviluppo.\nLa mitragliatrice Maxim apparve sulla scena europea ai primi del XX secolo e fece grande sensazione negli ambienti militari, essendo la prima mitragliatrice veramente affidabile ed efficiente. Tuttavia, Hiram S. Maxim fece inizialmente molta fatica a vendere il suo prodotto all'Impero tedesco: le alte sfere militari tedesche erano scettiche sulle possibilit\u00e0 dell'arma. Diversamente per\u00f2 la pensava il Kaiser Guglielmo II, il quale invece fu entusiasta dell'arma di Maxim e le prime vendite furono pagate proprio con i fondi della Casa imperiale. Ben presto le commesse aumentarono e nel 1892 Maxim sigl\u00f2 un contratto per la produzione dell'arma a Berlino, presso la fabbrica Loewe, che ebbe una commessa dalla Marina Imperiale tedesca per la fornitura della mitragliatrice sulle navi militari.\nNel 1898 Loewe fond\u00f2 una sussidiaria a Berlino-Spandau, la \"Deutsche Waffen- und Munitionsfabrik\" (DWM) per produrre l'arma e arrivarono anche le prime commesse da Austria-Ungheria e Svizzera. Si arriv\u00f2 ai modelli MG 99 (1899) e MG 01 (1901) che erano copie conformi dell'arma di Maxim, e vennero valutate dall'esercito tedesco; queste armi introdussero il celebre affusto \"a slitta\" che nella MG 01 aveva anche delle ruote a raggi; vennero esportate in Cile e Bulgaria.\nDopo gli eventi della guerra russo-giapponese, attentamente osservati dagli analisti militari tedeschi, si decise di dare maggiore importanza alla mitragliatrice e nel 1908 la DWM di Spandau revision\u00f2 l'arma, alleggerendola ed eliminando lo scudo in acciaio tipo artiglieria usato dalla MG 01. Si arriv\u00f2 all'arma adottata come mitragliatrice standard tedesca con la designazione di schweres Maschinengewehr 08 (sMG 08 o MG 08), ossia \"mitragliatrice pesante 08\". I militari tedeschi compresero l'importanza dell'arma e chiesero pi\u00f9 fondi, e nel 1912 furono in grado di distribuire 6 MG 08 per ogni reggimento di fanteria.\nImpiego operativo.\nL'arma tedesca fu utilizzata nelle guerre balcaniche, nella guerra italo-turca e in altri conflitti all'inizio del secolo; ma la sua parte principale la ebbe nella prima guerra mondiale. Nel 1914 l'esercito imperiale tedesco aveva 4 411 MG 08 in servizio: entro il 1917 questo numero era aumentato 10-12 volte. La MG 08 fu una delle protagoniste della guerra di trincea: pesante oltre 60 kg con il suo affusto, era un'arma statica come tutte quelle della sua categoria, ma si rivel\u00f2 una delle armi pi\u00f9 temute del conflitto. Non solo era molto ben fatta ma, ci\u00f2 che pi\u00f9 conta, i tedeschi seppero farne un uso eccellente: profondamente interrate e massicciamente protette, le postazioni accuratamente scelte delle MG 08 riuscivano a sopravvivere anche ai pi\u00f9 pesanti bombardamenti e falciavano inesorabilmente le sfortunate fanterie inviate all'attacco. I soldati alleati ebbero un vero terrore delle \"Spandau\" tedesche, che mietevano incessantemente un gran numero di vittime: le carneficine della Battaglia delle Frontiere, di Loos, Neuve Chapelle, della Somme, della Champagne e moltissime altre, sono da attribuire a poche MG 08 che vanificarono sistematicamente ogni tentativo di rompere il fronte. Inoltre, i mitraglieri tedeschi erano invariabilmente uomini scelti e profondamente addestrati, in grado di sfruttare a fondo le caratteristiche delle loro armi, e questo \u00e8 certamente un fattore essenziale per comprendere la fama che circond\u00f2 quest'arma. In innumerevoli occasioni una singola MG 08 bast\u00f2 a respingere un intero battaglione. Fra i suoi utilizzatori l'arma fu molto popolare: pesante, ma stabile e robustissima e in grado di funzionare impeccabilmente in ogni condizione. Nel 1917 era normale valutare l'efficacia di un reparto di fanteria tedesca dal numero di MG 08 che aveva a disposizione. Pur essendosi rivelata un'arma efficacissima, la MG 08 era obiettivamente troppo pesante. Gi\u00e0 dal 1915 fu deciso di rielaborarla per rendera portabile e impiegabile da un solo uomo; ci\u00f2 avrebbe accresciuto di molto il valore tattico dell'arma, in grado cos\u00ec di accompagnare la fanteria in attacco o di essere spostata dove occorreva in difesa. Nacque la MG 08/15 detta \"Leichtes\" (leggera) che pur essendo tutt'altro che leggera, pesando 18 kg, tuttavia era trasportabile da un solo uomo e raggiunse il suo scopo. La MG 08/15 venne impiegata largamente per tutto il conflitto, specie in mano alle truppe d'assalto tedesche, dove nelle offensive del 1918 raggiunse una densit\u00e0 di 6 armi per compagnia, cio\u00e8 72 per ogni reggimento: 12 volte quella del 1914.\nDurante il primo conflitto mondiale la MG 08 prest\u00f2 servizio ovunque fosse impegnato l'esercito tedesco: in Europa, in Russia, in Medio Oriente e in Africa. Venne altres\u00ec ceduta alle nazioni alleate della Germania, specie a Bulgaria e Turchia. Ma anche dopo il 1918 l'arma rest\u00f2 in servizio nella Reichswehr e, successivamente, nella Wehrmacht. Nel settembre 1939 era ancora l'arma automatica pi\u00f9 diffusa nella fanteria dello Heer. Nel 1945 era ancora in servizio presso la Volkssturm e nella Kriegsmarine, e in alcuni reparti di retrovia e di presidio.\nProduzione.\nDopo aver sperimentato diversi modelli, l'esercito tedesco adott\u00f2 la mitragliatrice Maxim, che venne fabbricata con alcune importanti modifiche in Germania dalle seguenti fabbriche:\nCaratteristiche tecniche.\nTrattandosi di un progetto Maxim, funzionava secondo il classico schema del corto rinculo, in cui dopo lo sparo canna e otturatore rinculano assieme; uno snodo presente nell'otturatore si apre verso il basso, e la canna si arresta mentre l'otturatore continua a rinculare estraendo il bossolo sparato e comprimendo la molla di recupero; questa, posta sul lato sinistro dell'arma in un carter separato, risospinge in avanti l'otturatore che avanzando sfila una nuova cartuccia dal nastro mettendola in canna. Il ciclo continua fino a che il tiratore mantiene premuta la leva di sparo. Il tutto \u00e8 costruito massicciamente con materiali e lavorazioni di alta qualit\u00e0 e ha dimostrato di funzionare benissimo ovunque, finch\u00e9 ci fossero munizioni e acqua per il raffreddamento.\nCome su ogni Maxim la scatola di culatta presenta sul retro due impugnature in legno, tra le quali si trova la leva di sparo, che il tiratore aziona coi pollici. La sicura era situata al di sopra della leva, con la funzione di immobilizzarla. La parte superiore della scatola della culatta era costituita da un coperchio incernierato, che aperto permetteva l'accesso al meccanismo di alimentazione e all'otturatore. La leva di armamento \u00e8 sul lato destro della culatta.\nLa canna \u00e8 raffreddata dal solito manicotto pieno d'acqua e terminava nella parte anteriore con uno spegnifiamma rafforzatore di rinculo (caratteristica questa propria della Maxim di fabbricazione tedesca). Il vivo di volata della canna era avvolto da una ghiera perforata che fungeva da camera d'espansione dei gas ad alta pressione fuoriusciti subito dopo il passaggio del proiettile, che in questo modo spingevano indietro la canna stessa e l'otturatore, favorendo il funzionamento dell'arma anche in presenza di fango o sporcizia nella sede di scorrimento dell'otturatore.\nL'arma era alimentata con i consueti nastri in tela da 100 o 250 colpi. \nGli organi di mira erano costituiti da un mirino a lama, saldato all'estremit\u00e0 antero-superiore del manicotto refrigerante e da un alzo con ritto e cursore mobile per il tiro da 200 a 2000 m. Poteva esservi aggiunto un cannocchiale periscopico.\nL'affusto pi\u00f9 diffuso era il Lafette 08 (affusto 08) e spesso disponeva di un cuscinetto su cui il tiratore poteva inginocchiarsi. Le gambe dell'affusto 08 avevano maniglie in legno per consentire il trasporto dell'arma e potevano essere regolate ed estese. Era molto stabile e conferiva all'arma un'ottima precisione ma era anche molto pesante; inoltre, se la regolazione in altezza era molto buona quella in direzione era piuttosto limitata. Nel 1916 apparve un affusto a treppiede, pi\u00f9 funzionale e pi\u00f9 leggero, detto \"Dreifuss M16\".\nCaratteristiche:\nVarianti.\nMG 08/15.\nLa variante pi\u00f9 diffusa fu la versione alleggerita \"08/15\" alla quale \u00e8 stata dedicata una trilogia di romanzi di Hans Hellmut Kirst che ha combattuto come tenente e primo tenente della Wehrmacht durante la seconda guerra mondiale. Costruita in 130 000 esemplari, manteneva l'impostazione meccanica dell'arma di base in una scatola di culatta ridotta e alleggerita, munita di un calcio in legno e un'impugnatura a pistola con grilletto. Il manicotto di raffreddamento era stato ristretto anch'esso e munito di un bipiede. Inoltre, presentava uno spegnifiamma modificato senza il caratteristico disco posteriore, che nella MG 08 aveva la funzione di proteggerlo dagli urti. Pur essendo meno stabile della MG 08 (era possibile sparare solo raffiche brevi) era altrettanto affidabile e pi\u00f9 utile poich\u00e9 poteva essere piazzata e usata dovunque da due uomini.\nl.MG 08.\nSi trattava della MG 08 in versione raffreddata ad aria per l'uso sugli aerei: il prefisso \"l\" sta infatti per \"luftgek\u00fchlt\" (\"raffreddata ad aria\"), e si distingueva per un manicotto traforato ad asole a libera circolazione d'aria, anzich\u00e9 quello ad acqua.\nLMG 08/15.\nEra la variante raffreddata ad aria della MG 08/15. Anch'essa presentava il manicotto traforato a libera circolazione d'aria. Sviluppata per l'uso aeronautico, venne per\u00f2 utilizzata anche in installazioni terrestri e navali. Rispetto alla versione terrestre presentava l'interessante caratteristica di un meccanismo aggiuntivo, posto davanti alla leva di armamento, che vincola l'otturatore alla canna e al meccanismo di alimentazione del nastro: l'operatore poteva mettere cos\u00ec il colpo in canna con una sola mano senza l'assistenza di un secondo mitragliere, come invece era necessario nella MG 08 originale.\nTuF (Tank- und Flieger).\nDurante gli ultimi mesi del 1918 venne realizzata, seppur in un ridotto numero di esemplari, una variante terrestre e antiaerea denominata MG 18 TuF (Tank und Flieger); sostanzialmente si trattava di una versione della Mg 08/15 irrobustita dal punto di vista meccanico, che camerava le prime cartucce destinate all'uso contro i veicoli corazzati, la Mauser 13,2 mm. I due modelli di mitragliatrice non avevano le cartucce interscambiabili, sia perch\u00e9 l'elevato rinculo della cartuccia anticarro avrebbe distrutto il meccanismo del percussore di una normale Mg 08/15, sia perch\u00e9 il rinculo di una cartuccia d'ordinanza non avrebbe permesso alla molla azionante il percussore della Mg 18 TuF di ricomprimersi e di espellere il bossolo, quindi di proseguire con il ciclo di sparo. La maggior complessit\u00e0 costruttiva e l'elevato costo per unit\u00e0 impedirono all'arma di venire applicata in ambito bellico, tanto \u00e8 vero che ne vennero contati solo 50 esemplari nel gennaio del 1919.\nRiguardo all'utilizzo come mitragliatrice aeronautica non si dispone di informazioni sufficienti, data la brevissima vita del progetto. Si presume che, se l'evoluzione dell'arma avesse subito un percorso diverso, essa sarebbe diventata la risposta ufficiale alle mitragliatrici Colt-Browning M1895 in dotazione ai veicoli Spad XVII da parte della Germania imperiale."}
{"id": "2227328", "revid": "599013", "url": "https://it.wikipedia.org/wiki?curid=2227328", "title": "Chav\u00edn de Hu\u00e1ntar", "text": ""}
{"id": "2227329", "revid": "830939", "url": "https://it.wikipedia.org/wiki?curid=2227329", "title": "Louis Chantereau Le F\u00e8vre", "text": "Fu uno dei primi scrittori che hanno sviluppato la storia di Francia, studiandone la storia dei re e quella delle case illustri. Inoltre studi\u00f2 Giurisprudenza civile e canonica, la storia, la politica, le lettere.\nIncarichi.\nLuigi XIII gli diede l'intendenza delle fortificazioni di Piccardia, l'intendenza delle gabelle, poi quella della valutazione del Principato di Sedan, l'intendenza delle Finanze dei ducati di Bar e di Lorena . La sua casa era il ritiro dei letterati, che vi si radunavano per parlare di scienze . Egli fu pure presidente dei tesorieri di Francia nella Generalit\u00e0 di Soissons.\nOpere.\nScrisse \"Memorie storiche delle case di Lorena e di Bar\". Scrisse un \"Trattato concernente il matrimonio d'Ansberto e di Blitilde\", un altro sopra la questione \"Se le terre tra la Mosa ed il Reno sono dell'Impero\", un \"Trattato de' Feudi\" che Pietro Chantereau Le F\u00e8vre, suo figlio, fece stampare: in questo trattato Louis ha creduto nell'errore che i Feudi ereditari abbiano avuto inizio dopo Ugo Capeto."}
{"id": "2227343", "revid": "339392", "url": "https://it.wikipedia.org/wiki?curid=2227343", "title": "Sofia Alekseevna", "text": ""}
{"id": "2227347", "revid": "486946", "url": "https://it.wikipedia.org/wiki?curid=2227347", "title": "Regina del W\u00fcrttemberg", "text": ""}
{"id": "2227348", "revid": "28592", "url": "https://it.wikipedia.org/wiki?curid=2227348", "title": "Codice legale", "text": ""}
{"id": "2227349", "revid": "1294079", "url": "https://it.wikipedia.org/wiki?curid=2227349", "title": "Cappella Bardi di Vernio", "text": "La cappella Bardi di Vernio (originariamente \"Cappella Bardi di Mangona\") \u00e8 una della cappelle del transetto di Santa Croce a Firenze, affrescata per lo pi\u00f9 da Maso di Banco. Risale al 1340 circa e Vasari attribu\u00ec erroneamente questi affreschi a Giottino.\nStoria e descrizione.\nI Bardi di Vernio erano un ramo nobile della ricchissima famiglia Bardi, che in Santa Croce patronava altre due cappelle: la Cappella Bardi, gi\u00e0 affrescata da Giotto e l'omonima Cappella Bardi di Vernio, col \"Crocifisso\" di Donatello, alla testa del transetto.\nGli affreschi narrano le \"Storie di san Silvestro\", basate sulla \"Leggenda Aurea\" di Jacopo da Varazze e sono tra le opere in assoluto pi\u00f9 riuscite della scuola di Giotto. \nLe scene vanno lette dall'alto al basso, da sinistra a destra:\nSulla parete di fondo si trovano santi vescovi entro nicchie e, nello sguancio della finestra, \"Virt\u00f9\" e stemmi Bardi. Stemmi si trovano anche nella volta, tra il motivo del cielo stellato.\nStile.\nL'ultima scena in particolare \u00e8 la pi\u00f9 ammirata, perch\u00e9 in essa Maso dimostr\u00f2 di aver bene appreso la lezione giottesca usando linee di forza, toni intensi e senso dello spazio e della plasticit\u00e0 dei corpi. Sulla sinistra dell'affresco infatti \u00e8 rappresentato San Silvestro che chiude le fauci di un drago che minacciava Roma, mentre nel centro il santo resuscita due maghi pagani che aveva precedentemente fatto morire. I due fatti narrati sono dimostrazione per Costantino della Santit\u00e0 del vescovo, il quale gli impartisce il battesimo che lo salva dalla lebbra, cos\u00ec come promessogli in sogno da i santi Pietro e Paolo. L'imperatore infatti era affetto dalla lebbra e gli era stato prospettato di sacrificare 3000 bambini e di immergersi nel loro sangue per guarire dalla malattia; Costantino per\u00f2 si rifiut\u00f2 mosso a compassione dalla disperazione delle madri. \nIn questo affresco \u00e8 notevole l'armonia delle scene senza che si percepisca un senso di incongruenza tra le due.\nI colori delle architetture sono pastello e la luce si modula gradatamente senza che si percepisca un senso di stacco tra luce e ombra. Ma \u00e8 fondamentale qui lo sviluppo delle ricerche di Giotto: Maso aveva infatti compreso il segreto delle linee di forza convergenti (delle architetture, dei bracci sollevati, delle schiene inarcate...), che dirigono lo sguardo dell'osservatore verso punti focali della narrazione. Nella scena di \"San Silvestro che resuscita due morti\" il fondale architettonico, oltre che creare uno spazio realistico per la scena, guida l'occhio verso il protagonista, in una posa benedicente, ripresa dalla \"Resurrezione di Drusiana\" di Giotto nella vicina Cappella Peruzzi sempre a Santa Croce.\nAltre opere.\nAnche le vetrate della Cappella sono su disegno di Maso di Banco. \nSull'altare si trova il trittico di Giovanni del Biondo con \"San Giovanni Gualberto e storie della sua vita\". La parete di sinistra presenta due tombe, la prima delle quali \u00e8 inserita in un nicchione con un affresco di \"Giudizio finale\" e \"Bettino de' Bardi inginocchiato\", opera probabilmente pure di Maso di Banco (1347 circa); il nicchione della seconda \u00e8 invece affrescato da Taddeo Gaddi con \"Deposizione e ritratto della donatrice\"."}
{"id": "2227351", "revid": "2124287", "url": "https://it.wikipedia.org/wiki?curid=2227351", "title": "Abbiamo tutti un blues da piangere", "text": "Abbiamo tutti un blues da piangere \u00e8 il secondo album dei Perigeo, pubblicato dalla RCA Italiana nel 1973 (e ripubblicato su CD nel 2008)."}
{"id": "2227355", "revid": "76963", "url": "https://it.wikipedia.org/wiki?curid=2227355", "title": "Benjamin Schmideg", "text": "\u00c8 conosciuto in Italia per aver interpretato il ruolo di Russell Skinner nella serie televisiva per ragazzi \"Geni per caso\".\nBiografia.\nBenjamin Schmideg ha frequentato la scuola di recitazione Drama with a Difference ed il Mount Scopus Memorial College.\nDebutta con un ruolo nel cast principale della serie televisiva \"High Flyers\", interpretando JJ. Nel suo lavoro in televisione, inoltre, troviamo \"Geni per caso\", \"Neighbours\", \"Stingers\", \"Short Cuts\" e \"Blue Heelers - Poliziotti con il cuore\".\nSul grande schermo, ha interpretato un unico film, intitolato \"Take Away\", sotto il ruolo di Kynan.\nDoppiatori italiani.\nNei suoi film in versione italiana, Benjamin Schmideg \u00e8 stato doppiato da:"}
{"id": "2227359", "revid": "124773472", "url": "https://it.wikipedia.org/wiki?curid=2227359", "title": "Genealogia (album)", "text": "Genealogia \u00e8 il terzo album del gruppo musicale italiano Perigeo, pubblicato nel 1974."}
{"id": "2227368", "revid": "110157", "url": "https://it.wikipedia.org/wiki?curid=2227368", "title": "Currito de la Cruz", "text": "Currito de la Cruz, il secondo romanzo dello scrittore e giornalista spagnolo Alejandro P\u00e9rez Lug\u00edn, fu pubblicato nel 1921 dapprima come romanzo d'appendice e poi in volume, divenendo fin dall'inizio un successo e confermando il grande apprezzamento che il pubblico e la critica avevano per l'autore, divenuto famoso pochi anni prima per \"La casa de la Troya\".\nTra il 1926 ed il 1965 di questo romanzo sono state realizzate ben cinque trasposizioni cinematografiche, la prima delle quali ad opera dello stesso P\u00e9rez Lug\u00edn e di Fernando Delgado.\nTrama.\nCurrito \u00e8 un giovane orfano che riesce a realizzare il proprio sogno, diventare un torero. Seguendo il suo idolo Manuel Carmona si innamora della figlia, Roc\u00edo, che per\u00f2 non lo corrisponde e cede al corteggiamento del grande rivale di Currito, il torero Romerita. A questo punto la vita e la carriera di Currito sprofondano nel buio fino a che non decide di correre in soccorso della propria amata che, nel frattempo, era stata abbandonata da Romerita dopo aver avuto un figlio. Cos\u00ec Currito riesce a realizzare le proprie aspirazioni, tornando a vincere nelle arene e sposando la donna amata.\nCaratteristiche narrative.\nAnche in quest'opera, come nella precedente, P\u00e9rez Lug\u00edn utilizza nei dialoghi e nelle descrizioni un linguaggio popolare che riesca a rendere facilmente intuibile il contesto nel quale si svolgono i fatti. In questo \u00e8 facilitato anche dal fatto che per alcuni anni aveva svolto il mestiere del giornalista, periodo nel quale era stato molto a contatto con il mondo della tauromachia, che stava vivendo in quegli anni la sua et\u00e0 dell'oro. Proprio per la fedelt\u00e0 alla realt\u00e0 questo romanzo divenne il pi\u00f9 popolare tra i romanzi trattanti queste tematiche."}
{"id": "2227372", "revid": "177967", "url": "https://it.wikipedia.org/wiki?curid=2227372", "title": "La valle dei templi", "text": "La valle dei templi \u00e8 un album dei Perigeo pubblicato nel 1975.\nMusicisti.\nAltri musicisti"}
{"id": "2227376", "revid": "247222", "url": "https://it.wikipedia.org/wiki?curid=2227376", "title": "Non \u00e8 poi cos\u00ec lontano", "text": "Non \u00e8 poi cos\u00ec lontano \u00e8 un album dei Perigeo pubblicato nel 1976. I brani del disco furono registrati negli studi della RCA di Toronto, Canada da Hayward Parrot.\nMusicisti.\nAltri musicisti"}
{"id": "2227384", "revid": "171881", "url": "https://it.wikipedia.org/wiki?curid=2227384", "title": "Cecilia Neville", "text": ""}
{"id": "2227387", "revid": "767487", "url": "https://it.wikipedia.org/wiki?curid=2227387", "title": "Slang (album)", "text": "Slang \u00e8 il sesto album in studio del gruppo musicale britannico Def Leppard, pubblicato il 14 maggio 1996 dalla Mercury Records. L'album segna una svolta radicale nel sound abituale della band, segnalandosi per diverse sperimentazioni atipiche per il loro stile musicale. Raggiunse la posizione numero 14 della Billboard 200 negli Stati Uniti e la numero 5 della Official Albums Chart nel Regno Unito.\nStoria.\nNel lasso di tempo percorso tra l'uscita di \"Retro Active\" e \"Slang\", i Def Leppard subirono diversi disagi tra cui il divorzio di Phil Collen, la morte del padre di Rick Savage e la battaglia di quest'ultimo con la paralisi di Bell, e gli arresti sia di Rick Allen che di Joe Elliott, rispettivamente per violenze coniugali e aggressioni. Nonostante la band sostenga che l'album \"Adrenalize\" sia stato registrato in un periodo pi\u00f9 tetro, la completa assenza di Robert John \"Mutt\" Lange alla lavorazione di \"Slang\" (per la prima volta su un disco dei Def Leppard dal 1981) rese loro possibile di tirar fuori tutto quello che provavano dentro per davvero.\nSenza la partecipazione di Mutt Lange, la band cambi\u00f2 un'altra abitudine, registrando per la prima volta tutti insieme e contemporaneamente (e non per ogni membro in maniera separata). Le registrazioni dell'album avvennero in una villa a Marbella, in Spagna. \"Slang\" avrebbe rinunciato a una produzione particolarmente curata in favore di un suono pi\u00f9 organico, catalizzato dal ritorno del batterista Rick Allen a un kit semi-acustico. Rick Savage ha spiegato:\nCanzoni come \"Turn to Dust\" introdussero per la prima volta sarangi e altri strumenti atipici per la proposta musicale della band. I testi vennero caratterizzati da tematiche pi\u00f9 scure e introspettive, ben lontane da quelle degli album precedenti. Inoltre Rick Allen utilizz\u00f2 per la prima volta un set semi-acustico, anzich\u00e9 la caratteristica batteria elettronica che aveva adottato dopo il suo incidente al braccio sinistro.\n\"Slang\" fu il primo album dei Def Leppard a non riuscire a raggiungere la certificazione di disco di platino negli Stati Uniti. Altrove, ottenne risultati leggermente migliori: colloc\u00f2 quattro singoli nella classifica del Regno Unito, e venne certificato disco di platino in Canada. Durante la tourn\u00e9e di supporto all'album, il gruppo ebbe modo di esibirsi per la prima volta nel Sud-est asiatico, in Sudafrica e in Sudamerica.\nUn'edizione limitata dell'album incluse un disco bonus di 6 tracce, \"Acoustic in Singapore\", registrato dal vivo nel mese di ottobre nel 1995."}
{"id": "2227392", "revid": "729019", "url": "https://it.wikipedia.org/wiki?curid=2227392", "title": "Metropolitana leggera di Citt\u00e0 del Messico", "text": "La metropolitana leggera di Citt\u00e0 del Messico \u00e8 una linea di tram che da servizio nella zona sud di Citt\u00e0 del Messico. \u00c8 amministrato dall'organismo pubblico decentralizzato del Servizio di Trasporti Elettrici del Distretto Federale.\nIl servizio \u00e8 formato da una linea di 13, 04\u00a0km. Il parco veicolare \u00e8 formato da treni leggeri articolati rialzati. La linea conta con 16 stazioni e 2 terminal.\nStoria.\nLa Metropolitana leggera di Citt\u00e0 del Messico rappresenta l'ammodernamento del antico sistema tranviario di Citt\u00e0 del Messico creato a met\u00e0 del XIX secolo."}
{"id": "2227408", "revid": "287204", "url": "https://it.wikipedia.org/wiki?curid=2227408", "title": "Prima guerra di Musso", "text": ""}
{"id": "2227409", "revid": "151034", "url": "https://it.wikipedia.org/wiki?curid=2227409", "title": "Seconda guerra di Musso", "text": ""}
{"id": "2227411", "revid": "179980", "url": "https://it.wikipedia.org/wiki?curid=2227411", "title": "Al Qadisiya Kuwait", "text": ""}
{"id": "2227412", "revid": "1514393", "url": "https://it.wikipedia.org/wiki?curid=2227412", "title": "Scot\u00f6m", "text": ""}
{"id": "2227413", "revid": "119945603", "url": "https://it.wikipedia.org/wiki?curid=2227413", "title": "Bentley S1", "text": " La S1 \u00e8 un'autovettura di lusso costruita dalla Bentley dal 1955 al 1959. \nContesto.\nIl modello era molto simile agli esemplari prodotti dalla Rolls-Royce, e anche per la S1 continu\u00f2 la tendenza che andava avanti fin dagli anni dell'acquisto da parte della Casa automobilistica britannica della Bentley (1931). Le differenze erano infatti solamente nella forma del radiatore e dettagli minori; il modello derivava quasi completamente dalla Silver Cloud I.\nIl motore era un sei cilindri in linea con una cilindrata di 4887 cm\u00b3. Fu l'ultimo propulsore che deriv\u00f2 da quelli installati sulla Rolls-Royce Twenty dal 1922 al 1929. L'alesaggio era di 95,25 mm, la corsa di 114,3 mm ed il rapporto di compressione di 6,6:1. Erano installati due carburatori di tipo \u201cSU\u201d con potenzamento nel 1957. Era disponibile il cambio automatico di serie e il cambio manuale a quattro rapporti (primo non sincronizzato) come optional fino al 1957. Furono prodotte due versioni, una con passo 3124 mm e un'altra, dal 1957, con passo di 3226\u00a0mm.\nUna versione con carrozzeria sportiveggiante, la \"S1 Continental\", fu introdotta sei mesi pi\u00f9 tardi.\nLa versione pi\u00f9 corta della S1 fu provata dal periodico The Motor nel 1957. Raggiunse la velocit\u00e0 massima di 166\u00a0km/h e acceler\u00f2 da 0 e 97\u00a0km/h in 13,1 secondi. Il consumo di carburante era di 17,5 litri ogni 100\u00a0km. Il modello utilizzato nel test costava 3605 sterline incluse le tasse."}
{"id": "2227414", "revid": "767487", "url": "https://it.wikipedia.org/wiki?curid=2227414", "title": "Mary Wimbush", "text": "Biografia.\nInizi\u00f2 a recitare nelle radio, e la sua prima apparizione fu per la BBC nel 1945. Piano piano la sua carriera radiofonica di attrice continuava a crescere e dopo periodi di gavetta recit\u00f2 anche Shakespeare. Concluse quest'ambito della sua carriera, parallela a quella di cinema e televisione, nel 2004, quando recit\u00f2 Euriclea in un adattamento radiofonico dell'Odissea.\nNel 1959 recit\u00f2 in radio accanto a Richard Attenborough e quando quest'ultimo fece il suo primo film da regista si ricord\u00f2 di lei e la scrittur\u00f2 per interpretare \"Oh, che bella guerra!\", grazie al quale ricevette la sua prima e unica candidatura ai BAFTA come migliore attrice non protagonista al suo debutto cinematografico. Apparse successivamente in altri film di poco rilievo.\nEbbe una lunghissima carriera televisiva, lavorando in varie serie televisive spaziando dal 1970 al 2004. Resta proverbiale la sua interpretazione di Prudie in \"Poldark\". In teatro non fu prolifica quanto in televisione e nel cinema, recit\u00f2 opere importanti solo negli anni della giovinezza. Il 31 ottobre 2005 mor\u00ec presso gli studi Mailbox di Birmingham della BBC dopo aver registrato un'abituale puntata di \"The Archers\", soap-opera radiofonica a cui prendeva parte dal 1992."}
{"id": "2227416", "revid": "1428919", "url": "https://it.wikipedia.org/wiki?curid=2227416", "title": "Simona Popescu", "text": "Scoperta dal poeta Alexandru Mu\u015fina quando ancora frequentava il liceo a Bra\u0219ov, ha partecipato alla fondazione del circolo letterario Cenaclul de Luni accanto a Nicolae Manolescu.\nNel 1987 si laurea in lettere dell'Universit\u00e0 di Bucarest, dove \u00e8 attualmente lettore presso la stessa facolt\u00e0.\nDurante il periodo universitario ha fatto parte del Cenaclul Universitas, guidato da Mircea Martin, mentre all'inizio dell'attivit\u00e0 letteraria ha fatto parte del cosiddetto Gruppo di Bra\u015fov, accanto ad altri importanti letterati quali Andrei Bodiu, Caius Dobrescu e Marius Oprea.\nOpere.\nSaggi.\n\"Salvarea speciei\" \u00e8 un saggio sulla vita e l'opera del poeta iperrealista Gellu Naum; di due opere di questo poeta, \"Calea \u015eearpelui\" e \"Despre identic \u015fi felurit\", ha curato l'edizione e scritto la prefazione, rispettivamente nel 2003 e nel 2004."}
{"id": "2227424", "revid": "174925", "url": "https://it.wikipedia.org/wiki?curid=2227424", "title": "Baibars al-Bunduqdari", "text": ""}
{"id": "2227437", "revid": "767487", "url": "https://it.wikipedia.org/wiki?curid=2227437", "title": "Piano Magic", "text": "Piano Magic \u00e8 un gruppo musicale inglese formatosi a Londra nell'estate del 1997.\nStoria.\nI fondatori del gruppo sono Glen Johnson, Dominic Chennell e Dick Rance. \nLa gavetta del trio consiste in performance live. Vengono lanciati da John Peel alla BBC Radio 1. Pubblicano il primo album \"Popular Mechanics\" nel 1997, che consiste in buona parte di brani gi\u00e0 editi come singoli. La voce dell'album \u00e8 quella di Raechel Leigh, prima delle tante voci femminili che contribuiscono nel tempo al repertorio del gruppo. \nL'anno successivo Johnson espande parte del contenuto dell'album nelle due suite che fanno parte di \"A Trick of the Sea\".\nNel 1999 esce invece \"Low Birth Weight\", album pi\u00f9 accessibile dei precedenti, che per\u00f2 non esclude esperimenti sonori. In contemporanea esce per l'etichetta olandese Staalplaat il mini-CD \"Mort Aux Vaches\".\nAnche nel 2000 esce un importante e variegato album, ossia \"Artists' Rifles\", in cui a farla da padrone sono melodie soffici e ritmi incalzanti. In questo disco, che racchiude divagazioni elettroniche, canta Caroline Potter.\nIl 2001 segna l'avvio delle pubblicazioni per la spagnola Acuarela con l'Ep \"I Came to Your Party Dressed as Shadow\". Nel frattempo il progetto Piano Magic approda al cinema con la colonna sonora per il film \"Son de mar\" di Bigas Luna che viene poi pubblicata proprio con il titolo \"Son de mar\". Nello stesso anno l'etichetta britannica Rocket Girl lancia nel doppio album \"Seasonally Affective\", il materiale del gruppo sparso tra singoli e collaborazioni che risponde all'arco di tempo tra il 1996 e il 2000.\nNel 2002 viene pubblicato l'album \"Writers Without Homes\", a cui partecipano Simon Raymonde dei Cocteau Twins e Ronald Lippok dei Tarwater. Inoltre questo album coincide con l'apparizione, dopo circa trent'anni, di Vashti Bunyan, che canta in \"Crown of the Lost\".\nNel dicembre 2003 l'etichetta spagnola Green Ufos pubblica \"The Troubled Sleep of Piano Magic\". In questo disco il gruppo si avvale della collaborazione di Ang\u00e9le David-Guillou alla voce. Sulla scia dell'album, esce anche l'EP \"Saint Marie\" che contiene il brano cantato da Alan Sparhawk, cos\u00ec come \"Wrong Turn\".\nA fine 2004 esce un altro EP, ossia \"Open Cast Heart\".\nL'album successivo \u00e8 \"Disaffected\" (2005), dotato di una struttura pop come mai in passato, anche se il genere musicale che far\u00e0 riferimento ai Piano Magic sar\u00e0 la darkwave. Un altro importante EP distribuito in questo periodo \u00e8 \"Incurable\".\nNel 2007 \u00e8 la volta di \"Part Monster\", un album profondamente elettrico e con vortici chitarristici e atmosfere claustrofobiche. La produzione \u00e8 affidata a Guy Fixsen (gi\u00e0 con i My Bloody Valentine per \"Loveless\"). A cantare, invece, \u00e8 nuovamente Ang\u00e9le David-Guillou. Segue l'EP \"Dark Horses\", prima pubblicazione per la Make Mine Music.\nNel 2008, a nome Future Conditional, pubblicano \"We Don't Just Disappear\". Non sar\u00e0 la sola uscita con un \"alter ego\" in quell'anno, dal momento che esce anche un lavoro di Textile Ranch (\"Details Not Recorded\", 2009). Nel giro di pochi mesi esce il decimo lavoro dei Piano Magic, ossia \"Ovations\". Due artisti della 4AD (la cui produzione influenza notevolmente il disco) partecipano a \"Ovations\": Brendan Perry e Peter Ulrich (Dead Can Dance). La produzione \u00e8 invece opera di Gareth Parton.\nPer Glen Johnson, dopo 15 anni di attivit\u00e0, \u00e8 ancora tempo di sfide. Esce infatti nel 2012 l'album \"Life Has Not Finished With Me Yet\" (Second Language), in cui l'autore si cimenta in una dimensione pi\u00f9 scarna, quasi acustica. Come ospite vi \u00e8 l'irlandese Josh Hight.\nNell'estate 2013, dopo l'uscita di \"Heart Machinery\", il gruppo si \u00e8 sciolto.\nStile.\nLa musica dei Piano Magic si muove tra atmosfere oscure new wave e delicatezze acustiche, pi\u00f9 massiccio l'uso di elettronica in album come \"Disaffected\", tra i migliori album vanno segnalati: \"Disaffected\", \"The Troubled Sleep of Piano Magic\", \"Part Monster\" e \"Ovations\"."}
{"id": "2227446", "revid": "474175", "url": "https://it.wikipedia.org/wiki?curid=2227446", "title": "SS Teutonic", "text": "La SS \"Teutonic\", costruita nel 1899 nei cantieri Harland e Wolff a Belfast, fu un transatlantico della White Star Line ed il primo incrociatore ausiliario della storia della marineria. Fu anche detentore per un breve periodo del Nastro Azzurro. Serv\u00ec da trasporto truppe durante la guerra anglo-boera del 1900, venne colpito da uno tsunami nel 1901 durante una notte, perdendo due vedette poste sulla coffa e scamp\u00f2 di poco la collisione con un iceberg nell'ottobre 1918.\nVenne infine demolito a Emden nel 1921."}
{"id": "2227454", "revid": "111325", "url": "https://it.wikipedia.org/wiki?curid=2227454", "title": "Original net animation", "text": ""}
{"id": "2227464", "revid": "1442080", "url": "https://it.wikipedia.org/wiki?curid=2227464", "title": "Luca Perrone", "text": "Biografia.\nLaureato in Giurisprudenza \u00e8 stato un intellettuale, poeta e folklorista albanese d'Italia. Studi\u00f2 la lingua francese e insegn\u00f2 per molti anni nelle scuole medie.\nIl suo impegno per la cultura \"arb\u00ebreshe\" nacque naturalmente dal contatto con l\u2019ambiente in cui egli sempre visse, ad Ejanina. Sicuramente decisivo fu il rapporto con il suo nonno materno, Luca Miranda, importate poeta popolare. Studi\u00f2 da autodidatta la sua lingua materna e fu tra i primi insegnanti italo-albanesi a conseguire nel 1957 l\u2019abilitazione all\u2019insegnamento della lingua e letteratura albanese. Nel 1964 su tra i fondatori, insieme a papas Solano, papas Giordano e Rosa Bruno, dell\u2019Aiadi (Associazione insegnanti albanesi d\u2019Italia). \nIn quegli anni su incarico dell\u2019Istituto di lingua e letteratura albanese dell\u2019Universit\u00e0 di Roma, inizi\u00f2 una raccolta sistematica del patrimonio folklorico delle comunit\u00e0 italo-albanesi: una parte venne pubblicata nel volume Novellistica italo-albanese presso la casa editrice Olschky di Firenze nel 1967. \nFu collaboratore di diverse riviste italo-albanesi e autore di contributi scientifici nel campo della cultura folklorica, pubblicati su importanti periodici dell\u2019Istituto di cultura popolare dell\u2019Accademia delle scienze di Albania. Alcune sue raccolte di novellistica popolare, come quella sulle comunit\u00e0 \"arb\u00ebreshe\" del Crotonese, sono uscite postume.\n\u00c8 stato tra i maggiori poeti italo-albanesi del XX secolo, conosciuto in Albania e nei Balcani in generale. Tra le sue opere si ricordano: \"Lule Shk\u00ebmbi\" e \"Hija e ariut\"."}
{"id": "2227468", "revid": "1305772", "url": "https://it.wikipedia.org/wiki?curid=2227468", "title": "It's Blitz!", "text": "It's Blitz! \u00e8 il terzo album in studio della indie rock band Yeah Yeah Yeahs. La sua uscita \u00e8 avvenuta il 13 aprile 2009 anticipato di una settimana dal singolo \"Zero\".\nIl disco.\nL'album ha impronta pi\u00f9 elettronica rispetto ai suoi predecessori. La sua uscita ha comportato delle difficolt\u00e0 per via di una fuga digitale delle \"album-track\" e quindi l'album \u00e8 stato reso disponibile per download illegale, causando l'uscita commerciale anticipata.\nAlla produzione del disco hanno lavorato Nick Launay (gi\u00e0 con Arcade Fire, Nick Cave e Talking Heads) e David Andrew Sitek, membro attivo e produttore dei TV on the Radio.\nIl disco \u00e8 stato nominato ai Grammy Award 2009 nella categoria \"Best Alternative Music Album\".\nVendite.\nContrariamente ad altre indie-band alternative americane, l'album ha ricevuto un discreto successo, debuttando in Top10 inglese e Top30 americana, risultando essere il ventiduesimo album pi\u00f9 venduto al mondo nella sua settimana d'uscita.\nIn Italia ha raggiunto la 91\u00aa posizione.\n\u00c8 stato certificato disco d'oro in Australia e disco d'argento nel Regno Unito.\nNote.\n Recensione del disco"}
{"id": "2227482", "revid": "100196926", "url": "https://it.wikipedia.org/wiki?curid=2227482", "title": "Zona metropolitana di Citt\u00e0 del Messico", "text": "La zona metropolitana di Citt\u00e0 del Messico o ZMCM \u00e8 l'area metropolitana formata da Citt\u00e0 del Messico e da altri 41 comuni dell'area conurbata, (uno di questi si trova nello stato di Hidalgo, tutti gli altri sono dello stato del Messico). Nel 2005 la popolazione di quest'area raggiungeva i 18,8 milioni di abitanti e secondo il rapporto urbanistico delle Nazioni Unite \u00e8 il secondo conglomerato urbano del mondo dopo l'area metropolitana di Tokyo in Giappone.\nDefinizione di zona metropolitana.\nIl 22 dicembre 2005 il governo del Distretto federale in accordo lo stato del Messico decise di stabilire la definizione officiale della zona metropolitana. Secondo questa definizione la ZMCM \u00e8 formata dalle 16 delegazioni del Distretto Federale e da 40 comuni dello stato del messico pi\u00f9 una dello stato di Hidalgo.\nParti integranti della zona metropolitana.\nLa zona metropolitana di Citt\u00e0 del Messico \u00e8 formata da:\nCitt\u00e0 pi\u00f9 popolate della ZMCM.\nLe seguenti citt\u00e0 sono le pi\u00f9 popolate della zona metropolitana di Citt\u00e0 del Messico, (secondo il censimento del 2005 di INEGI):\nCitt\u00e0 del Messico ed Ecatepec de Morelos sono i due comuni pi\u00f9 popolosi del Messico, seguiti da Guadalajara con 1.646.183 abitanti e Puebla con 1.485.941 abitanti.\nLa zona metropolitana della Valle del Messico.\nPer tutti i comuni che sono vicini alla ZMCM e che rispondono a tutti i requisiti della commissione e della CONAPO ma non sono pienamente adiacenti alla conurbazione della citt\u00e0 \u00e8 stata creata un'area denominata Zona Metropolitana della Valle del Messico, (ZMVM). Questa zona si basa sul pronostico della crescita della macchia urbana, include 18 comuni che oggi non fanno parte della conurbazione, ma che comunque sono considerati strategici e che probabilmente in futuro verranno integrati.\nI 18 comuni sono:\nQuando la ZMVM former\u00e0 un'unica conurbazione verr\u00e0 integrata alle 16 delegazione del distretto federale e ai 60 comuni."}
{"id": "2227484", "revid": "599", "url": "https://it.wikipedia.org/wiki?curid=2227484", "title": "Michael Scot", "text": ""}
{"id": "2227485", "revid": "15855", "url": "https://it.wikipedia.org/wiki?curid=2227485", "title": "Fisheye", "text": ""}
{"id": "2227495", "revid": "1819104", "url": "https://it.wikipedia.org/wiki?curid=2227495", "title": "Sultano (personaggio)", "text": "Il sultano (in alcune versioni anche imperatore), \u00e8 uno dei personaggi principali della fiaba \"Aladino e la lampada meravigliosa\".\nStoria originale.\nIl sultano \u00e8 un sovrano del Catai, padre di una bellissima figlia di nome Badr al-bud\u016br che cerca di maritare. Durante la storia sar\u00e0 co-protagonista delle peripezie di Aladino e del figlio del visir per volerla sposare.\nAdattamenti.\nVersione Disney.\nNel franchise Disney il sultano \u00e8 il bonario sovrano della cittadina di Agrabah, in parte ispirato al sultano di Bassora nel film del 1940 \"Il ladro di Bagdad\", da cui riprende per\u00f2 solo la passione per i giochi meccanici e non il carattere debole. Nel classico Disney \"Aladdin\" del 1992 \u00e8 doppiato in originale da Douglas Seale e in italiano da Gianni Vagliani. Nelle successive opere (\"Il ritorno di Jafar\", \"Aladdin e il re dei ladri\" e la serie animata \"Aladdin\") \u00e8 doppiato in originale da Val Bettin e in italiano sempre da Gianni Vagliani. Infine, nel film \"\" ha le voci di Jeff Bennett (originale) e Vittorio Battarra (italiano). Compare anche nella serie animata \"House of Mouse - Il Topoclub\" (2001-2004). Il vero nome del personaggio non viene mai pronunciato, sebbene nella serie animata prodotta negli anni'90 il suo defunto nonno Bobolonius si riferisca a lui con il soprannome \"Piccolo Bobo\".\nAll'inizio di \"Aladdin\" il sultano di Agrabah regna solo nominalmente sul suo territorio. In effetti \u00e8 il suo malefico Gran Visir Jafar a fare in modo che egli prenda le decisioni che lui ritiene pi\u00f9 opportune grazie alle sue arti magiche. Solo in una cosa Jafar non riesce a ottenere neanche sotto incantesimo il consenso del Sultano: il matrimonio tra questi e l'unica figlia del Sultano Jasmine. Dopo che Jafar riesce a impadronirsi della lampada, il sultano viene destituito e imprigionato, ma verr\u00e0 salvato da Aladdin. Il sultano premier\u00e0 il ragazzo, dandogli in sposa sua figlia e nominandolo Gran Visir al posto di Jafar.\nNe \"Il ritorno di Jafar\", il sultano viene convinto a fatica da Aladdin da mantenere a palazzo Iago, complice di Jafar nel precedente film, ma viene fatto rapire dai ladroni di Abis Mal da parte di Jafar, ritornato e deciso a vendicarsi. Dopo una lunga battaglia tra Jafar e gli altri eroi, conclusasi positivamente grazie all'intervento di Iago, il sultano viene reintegrato al suo posto di sovrano, accogliendo il pappagallo come uno di loro."}
{"id": "2227497", "revid": "1543377", "url": "https://it.wikipedia.org/wiki?curid=2227497", "title": "Nazionale di rugby a 15 del Botswana", "text": "La nazionale di rugby XV del Botswana \u00e8 inclusa nel terzo livello del rugby internazionale."}
{"id": "2227499", "revid": "1926649", "url": "https://it.wikipedia.org/wiki?curid=2227499", "title": "Sergio Buso", "text": "Veniva soprannominato \"Buster Keaton\" a causa della sua somiglianza con l'attore americano.\nCaratteristiche tecniche.\nEra piuttosto abile nell'opporsi ai calci di rigore.\nCarriera.\nGiocatore.\nHa giocato come portiere in numerose squadre italiane, su tutte da ricordare il con cui ha debuttato tra i professionisti nel 1968. Ha poi giocato per il , disputando peraltro la Coppa delle Coppe e la Mitropa Cup e vincendo la Coppa Italia 1973-74, poi \u00e8 passato al nella stagione (1975-1976) con la prima retrocessione dei sardi in Serie B e dell'addio al calcio giocato di Gigi Riva, poi con il con cui ha conquistato una promozione in massima serie, rimanendo comunque in Toscana come secondo portiere per altre due stagioni in A senza per\u00f2 mai scendere in campo.\nIn carriera ha totalizzato complessivamente 48 presenze in Serie A e 87 in Serie B. Buso ha giocato una partita con la nazionale italiana Under 23 nel 1974 (Olanda-Italia 3-2).\nAllenatore.\nAppesi gli scarpini al chiodo dopo l'esperienza alla , nel 1987 intraprende la carriera da allenatore come vice proprio nella squadra di Lucca. Allenatore poi del e vice, allenatore di Primavera e giovanili con: , e . Nel 1995 arriv\u00f2 la svolta diventando collaboratore di Renzo Ulivieri al Bologna e contribuendo alla scalata dalla Serie B all'Intertoto. Nel 1999 sostitu\u00ec Carlo Mazzone e guid\u00f2 per poco tempo la prima squadra fino all'arrivo di Francesco Guidolin. Maestro di tattica, fu lui a svezzare il giovane Walter Mazzarri agli esordi della sua carriera di allenatore come tecnico della Primavera dei \"felsinei\". Il presidente rossoblu Giuseppe Gazzoni Frascara lo defin\u00ec \"la Treccani del calcio\", per la sua competenza enciclopedica. Tornato al Taranto questa volta come allenatore della prima squadra, guida la compagine jonica per l'intero girone d'andata, ma il 14 gennaio 2001 dopo una sconfitta in trasferta contro il viene sollevato dall'incarico e sostituito da Massimo Silva.\n\u00c8 stato poi preparatore dei portieri al di Cesare Prandelli nel 2001, vice di Franco Colomba al nel 2002-2003, seguendolo alla , la stagione successiva, dove ricopr\u00ec l' incarico di allenatore in seconda e Preparatore dei portieri anche con l'arrivo di Giancarlo Camolese a campionato in corso. Nel 2004-2005 divenne allenatore dei portieri della . Qui sostitu\u00ec Emiliano Mondonico per tre mesi a partire dall'ottava giornata e, dopo quattro sconfitte in cinque gare rimediate contro , , e , venne sostituito da Dino Zoff. Nel 2005 \u00e8 stato allenatore del , venendo sostituito da Vincenzo Guerini a stagione in corso.\nIl 22 luglio 2006 viene chiamato dal nuovo commissario tecnico della Nazionale di calcio italiana, Roberto Donadoni, ad entrare nello staff azzurro come vice allenatore, in particolare con incarichi di collaboratore tattico. Con questo nuovo incarico Buso fu costretto a lasciare la nuova avventura a Bologna dopo poco pi\u00f9 di un mese. L'esperienza azzurra di Buso \u00e8 finita con il concludersi del lavoro di Donadoni come CT nel giugno 2008. \u00c8 stato il vice di Donadoni anche al nel campionato 2008-2009 e nel 2009-2010.\nPer Donadoni aveva continuato a lavorare anche durante l'estate del 2011 nonostante fosse malato da tempo di una grave forma di leucemia. Le sue condizioni si sono aggravate nell'ultimo periodo e il 24 dicembre dello stesso anno \u00e8 deceduto all'et\u00e0 di 61 anni a Taranto, citt\u00e0 natale della moglie Sonia, dalla quale aveva avuto due figlie, Silvia e Giulia. I funerali si sono tenuti il 26 dicembre a Taranto nella Chiesa di S. Egidio, nel quartiere Tramontone, stracolma di gente dove, oltre a Roberto Donadoni e Renzo Ulivieri, hanno anche presenziato calciatori, assistenti e dirigenti del Taranto del presente e del passato.\nRiposa, nella cappella di famiglia, al cimitero \"Santa Maria porta del Cielo\" di Talsano, frazione del comune di Taranto."}
{"id": "2227508", "revid": "1711941", "url": "https://it.wikipedia.org/wiki?curid=2227508", "title": "Italo-sudafricani", "text": "Gli Italo-sudafricani sono gli Italiani emigrati in Sudafrica negli ultimi secoli, ed i loro discendenti.\nStoria.\nA parte alcuni missionari cattolici, nel Sudafrica l'emigrazione italiana fu molto limitata fino alla fine dell'Ottocento. Alcuni commercianti italiani (come Theresa Viglione) erano presenti in numero ridotto a fianco dei Boeri, quando fecero il loro Trek verso il Transvaal ed il Natal, ma solo ai primi del Novecento gli Italiani costituirono una piccola comunit\u00e0 di alcune migliaia di persone (circa 5000), concentrate nelle maggiori citt\u00e0 dell'Unione Sudafricana.\nNel 1900 vi erano 200 Italiani nella colonia del Capo e prima del 1910 circa 1.200 nel Transvaal (enormemente ridotti dopo l'appoggio fornito dalla Legione Volontaria Italiana di Camillo Ricchiardi agli insorti Boeri). Molti erano minatori (cercatori di oro), commercianti e costruttori. Ma gi\u00e0 nel 1915 vi erano quasi 4.000 Italiani in tutto il Sudafrica, e tra di loro molti erano professionisti (specialmente ingegneri, medici ed avvocati)\nDurante il Fascismo quasi non vi fu emigrazione italiana verso il Sudafrica ed allo scoppio della seconda guerra mondiale circa ottocento Italo-sudafricani furono internati per ragioni di sicurezza.\nAlla fine degli anni quaranta molte migliaia di ex-internati italiani, che avevano allacciato rapporti di lavoro con Sudafricani durante la loro prigionia, decisero di emigrare in Sudafrica. Come nel caso del padre dell'atleta Marcello Fiasconaro, un pilota italiano abbattuto durante un bombardamento in Kenya ed internato a Zonderwater.\nInoltre sempre a partire dalla fine degli anni '40 raggiunsero il Sudafrica numerose famiglie di esuli giuliano-dalmati.\nNegli anni cinquanta il governo sudafricano inizi\u00f2 a favorire l'immigrazione di Italiani, che si radicarono principalmente nella Provincia del Capo. Successivamente - con l'inizio dell'Apartheid - fu promosso un flusso selezionato di Italiani, anche allo scopo di aumentare la popolazione bianca nel Sudafrica.\nNei primi anni settanta vi erano oltre 40.000 Italiani in Sudafrica, sparsi in tutte le provincie ma concentrati nelle citt\u00e0 principali. Alcuni di questi Italiani si erano rifugiati in Sudafrica, sfuggendo la decolonizzazione della Rhodesia ed altri Stati africani.\nNegli anni novanta inizi\u00f2 un periodo di crisi per gli Italo-sudafricani e molti rientrarono in Europa; la maggioranza per\u00f2 si \u00e8 andata integrando con successo nella societ\u00e0 multirazziale del Sudafrica contemporaneo.\nLa comunit\u00e0 italiana consiste in oltre 85.000 persone, la met\u00e0 delle quali con cittadinanza italiana. Quelli di origine veneta sono circa 5.000, residenti principalmente a Johannesburg, mentre le comunit\u00e0 regionali italiane pi\u00f9 numerose sono le meridionali.\nLa comunit\u00e0 italiana.\nUna delle prime comunit\u00e0 di immigranti italiani in Sudafrica nacque per la produzione di esplosivi: la fabbrica di dinamite di Modderfontein cercava manodopera qualificata proprio mentre il Dinamitificio Nobel di Avigliana attraversava un momento di crisi. Fu cos\u00ec che met\u00e0 della forza-lavoro fu trasferita con le famiglie al seguito dal Piemonte a Johannesburg, dove un quartiere cittadino venne subito chiamato \"Little Italy\" e inoltre anche il sobborgo di Orange Grove vide un aumento della propria popolazione italiana.\nSolo pochi accettarono la dura vita legata al lavoro agricolo o nelle miniere; per la maggior parte, gli immigrati italiani trovarono impiego come scalpellini, muratori, artigiani, carpentieri, operai metallurgici, ma anche ferrovieri. In alcune fabbriche come la \"Thomas Begbie and Son Foundry\", tre quarti dei circa 200 operai erano italiani. Comunque questa prima comunit\u00e0 italiana di fine Ottocento fu decimata dalla guerra boera: per avere lottato contro gli inglesi assieme a Camillo Ricchiardi, molti italiani furono rimpatriati forzatamente.\nLa comunit\u00e0 italiana \u00e8 notevolmente cresciuta nel Novecento. Del resto, una caratteristica dell'emigrazione italiana in Sudafrica \u00e8 il fatto che avvenne maggioritariamente dopo la seconda guerra mondiale, a differenza di quasi tutte le altre consistenti emigrazioni dall'Italia verso altri Stati.\nInfatti dopo l'ascesa al potere nel 1948 del \"National Party\" di ispirazione boera, anche gli Italiani furono invitati esplicitamente ad emigrare in Sudafrica dal governo sudafricano, che vedeva in loro un apporto ulteriore alla minoranza bianca che reggeva il potere tramite il cosiddetto \"apartheid\".\nIn pochi anni gli Italiani crebbero da poche migliaia ad oltre 40.000 negli anni settanta, ed occuparono posizioni economiche - e talora anche politiche ed amministrative - di primo piano nel Sudafrica dei \"Bianchi\". La presa di coscienza italiana sul fenomeno dell\u2019\"apartheid\" \u00e8 avvenuta con notevole ritardo, anche a causa della disgregata presenza degli Italiani - spesso ben integrati nella comunit\u00e0 boera - in territorio sudafricano.\nComunque, tra i primi sostenitori del presidente Mandela ci furono molti Italo-sudafricani, che correttamente videro in questo politico sudafricano l'unica soluzione ad un inizio di guerra civile (dopo gli scontri di Soweto) che stava isolando il Sudafrica dalla comunit\u00e0 mondiale negli anni ottanta.\nLa maggior parte degli Italo-sudafricani vivono principalmente nelle aree metropolitane di Johannesburg e Citt\u00e0 del Capo, e nelle citt\u00e0 di Durban, Port Elizabeth, Pretoria, ed East London. Inoltre, circa 110.000 Sudafricani hanno ascendenza italiana.\nL'Anagrafe ufficiale italiana registra 28.059 Italiani residenti in Sudafrica nel 2007, escludendo i Sudafricani con doppia cittadinanza.\nStampa e istituzioni italiane.\nLa Stampa italiana in Sudafrica consiste essenzialmente di tre testate: \nLe maggiori associazioni ed istituzioni italiane sono:"}
{"id": "2227510", "revid": "184755", "url": "https://it.wikipedia.org/wiki?curid=2227510", "title": "Moroni Olsen", "text": "Biografia.\nDopo aver lavorato nei teatri di Broadway fece il suo film d'esordio nel 1935 \"I tre moschettieri\".\nMuore nel 1954 all'et\u00e0 di 65 anni a causa di un attacco cardiaco."}
{"id": "2227515", "revid": "174925", "url": "https://it.wikipedia.org/wiki?curid=2227515", "title": "Abu Bakr Muhammad ibn Zakariya al-Razi", "text": ""}
{"id": "2227522", "revid": "287204", "url": "https://it.wikipedia.org/wiki?curid=2227522", "title": "Estemmenosuchus", "text": "L'estemmenosuco (gen. Estemmenosuchus) \u00e8 un vertebrato estinto appartenente ai terapsidi. Visse tra il Permiano medio e il Permiano superiore (250 - 248 milioni di anni fa), e i suoi resti sono stati ritrovati nella Russia europea.\nDescrizione.\nQuesto animale era dotato di un corpo massiccio e di zampe robuste e forti per sostenerlo. L'intero animale era grande circa quanto un toro, e forse ancor pi\u00f9 pesante. Le caratteristiche pi\u00f9 notevoli dell'estemmenosuco riguardavano il cranio. Questo era ornato di svariate protuberanze, di grosse dimensioni, che si proiettavano verso l'alto e all'infuori. Due di queste protuberanze erano simili a mazze ed erano poste lateralmente, mentre sulla cima del cranio vi erano strutture larghe e alte, simili a corna.\nAnche la dentatura dell'estemmenosuco era particolare: i denti anteriori erano lunghi e acuminati, simili agli incisivi dei carnivori; a questi seguivano un paio di canini per mascella, ancor pi\u00f9 lunghi e simili a vere zanne. I denti all'altezza delle guance, invece, erano di dimensioni ridottissime.\nClassificazione.\nL'estemmenosuco, descritto per la prima volta nel 1960 da Tchudinov, \u00e8 stato classificato in quel gruppo di terapsidi noti come dinocefali (\u201cteste terribili\u201d). All'interno di questo gruppo, l'estemmenosuco occupava una posizione basale. Di questo animale si conoscono due specie: una, Estemmenosuchus uralensis, era pi\u00f9 grande e con un cranio pi\u00f9 lungo in relazione alla larghezza. L'altra, E. mirabilis, possedeva corna pi\u00f9 corte e dirette pi\u00f9 lateralmente. Alcuni studiosi ritengono che \"Estemmenosuchus\" possa aver dato origine a una forma del Permiano del Sudafrica, \"Styracocephalus\", anch'essa dotata di corna. Tuttavia le corna dei due animali, pur essendo simili, sembrerebbero essersi evolute indipendentemente e in modo diverso.\nStile di vita.\nNonostante l'aspetto spaventoso e i denti anteriori aguzzi, l'estemmenosuco era probabilmente erbivoro; ci\u00f2 sarebbe dimostrato dai denti nella zona delle guance, piccoli e a forma di foglia come \u00e8 tipico degli animali erbivori. Probabilmente questi denti avevano solo la funzione di trattenere il cibo vegetale dopo che questo era stato strappato grazie ai forti denti anteriori. \u00c8 possibile, inoltre, che l'estemmenosuco si cibasse anche di carogne: i denti anteriori, infatti, sarebbero stati utili nello strappare pezzi di carne da animali morti.\nLe corna gigantesche, forse, servivano a questi animali in qualche sorta di combattimento intraspecifico data l'elaborata disposizione, ma anche per spaventare i predatori,\nI resti di estemmenosuco sono stati ritrovati in depositi fluviali, e ci\u00f2 suggerisce che questi animali potessero essere abitatori di aree pianeggianti e paludose."}
{"id": "2227538", "revid": "729019", "url": "https://it.wikipedia.org/wiki?curid=2227538", "title": "Nazionale di rugby a 15 del Paraguay", "text": "La nazionale di rugby XV del Paraguay (Selecci\u00f3n de Rugby de Paraguay) \u00e8 inclusa nel terzo livello del rugby internazionale e partecipa al campionato sudamericano di rugby."}
{"id": "2227546", "revid": "767487", "url": "https://it.wikipedia.org/wiki?curid=2227546", "title": "Federazione di rugby a 15 del Paraguay", "text": "La Federazione Rugby XV del Paraguay (in spagnolo \"Uni\u00f3n de Rugby del Paraguay\") \u00e8 l'organo che governa il Rugby a 15 in Paraguay.Affiliata all'International Rugby Board, \u00e8 inclusa fra le nazionali di terzo livello senza esperienze di Coppa del Mondo."}
{"id": "2227553", "revid": "767487", "url": "https://it.wikipedia.org/wiki?curid=2227553", "title": "Trevor Hebberd", "text": "Carriera.\nClub.\nHa firmato per il Southampton dopo aver lasciato la scuola, nel 1974, ed ha debuttato in prima squadra due anni dopo. \u00c8 rimasto ai \"Saints\" fino al 1982, quando \u00e8 stato ceduto all'Oxford United. Durante l'ultima stagione al Southampton, \u00e8 stato prestato temporaneamente prima ai Bolton Wanderers e poi al Leicester City.\nHebberd \u00e8 stato un calciatore chiave nel trionfo in Third Division dell'Oxford, nel 1984. Si \u00e8 rivelato tale anche in Second Division, dove l'Oxford ha raggiunto ancora la promozione, approdando cos\u00ec in First Division, all'epoca massimo campionato inglese. Nel 1986 ha vissuto uno dei momenti pi\u00f9 importanti della sua carriera, segnando la rete dell'uno a zero per l'Oxford nella finale di Football League Cup 1985-1986. La sua squadra si \u00e8 poi imposta sui Queens Park Rangers per tre a zero.\nQuando l'Oxford United \u00e8 retrocesso, nel 1988, \u00e8 stato ceduto al Derby County e al primo campionato a contribuito a raggiungere con la squadra il quinto posto finale. Ma, come nel caso del trionfo in coppa di tre anni prima con l'Oxford, la squalifica dei club inglesi in Europa gli ha impedito di partecipare alla Coppa UEFA.\nNell'autunno del 1991, \u00e8 stato prestato al Portsmouth, prima di passare al Chesterfield, in Fourth Division. Prima di ritirarsi, ha giocato per il Lincoln City e il Grantham Town."}
{"id": "2227557", "revid": "125702379", "url": "https://it.wikipedia.org/wiki?curid=2227557", "title": "Brisingr", "text": "Brisingr o Le Sette Promesse di Eragon Ammazzaspettri e Saphira Squamediluce \u00e8 il terzo romanzo del \"Ciclo dell'Eredit\u00e0\", una saga fantasy scritta da Christopher Paolini.\nSi tratta di un libro che lo scrittore usa per approfondire il viaggio interiore di Eragon e per sviluppare il mondo da lui creato nei precedenti capitoli della storia, preparandosi per chiudere definitivamente le vicende del protagonista nel libro seguente, \"Inheritance\".\nTrama.\nEragon, Roran, e Saphira sono in viaggio verso l'Helgrind, la dimora dei Ra'zac, dove la promessa sposa di Roran, Katrina, \u00e8 stata tenuta prigioniera. Eragon cura la ferita che \u00e8 stata inflitta a Roran da un Ra'zac nell'accampamento a Carvahall: insieme, si infiltrano nella fortezza e vengono attaccati dai Ra'zac. Roran riesce a ucciderne uno e assieme al cugino si introduce nei recessi della montagna dove salva Katrina. Qui Eragon, in una cella, trova anche il padre della ragazza: Sloan, il macellaio e traditore di Carvahall. Il Cavaliere decide di rimanere nell'Helgrind per uccidere il restante Ra'zac e decidere la sorte di Sloan; egli dice a Saphira di tornare dai Varden con Roran e Katrina. Rimasto solo, individua e uccide l'ultimo Ra'zac per poi lasciare l'Helgrind con il traditore. Durante la fuga dalle forze dell'Impero scopre il vero nome del macellaio e, dopo essersi consultato con la Regina Islanzadi, decide di usarlo per obbligarlo a rispettare la sua sentenza: Sloan per i crimini commessi non dovr\u00e0 mai pi\u00f9 rivedere sua figlia ed \u00e8 esiliato nelle terre degli elfi, dove il Cavaliere spera che possa pentirsi fino a cambiare il proprio vero nome; Eragon non gli svela che in tal caso gli elfi gli ridaranno la vista. Senza pi\u00f9 indugi, Eragon affronta il viaggio per ritornare dai Varden, ma nel villaggio di Agrod'est a nord di Melian incontra Arya che era partita in suo soccorso per evitare che fosse catturato dalle forze imperiali; i due tornano cos\u00ec, sani e salvi, al campo dei Varden. Il Cavaliere decide di porre rimedio alla maledizione che ha accidentalmente imposto a Elva, tuttavia l'impresa si rivela pi\u00f9 ardua e complessa del previsto e il risanamento viene completato parzialmente: ora la bambina pu\u00f2 scegliere se ignorare o meno il dolore di chi le sta attorno. Successivamente Eragon paga il suo debito verso Gedric, dal quale rub\u00f2 le pelli per la sella di Saphira, e fa visita a Jeod e a sua moglie, alla quale dona una sfera d'oro con cui potr\u00e0 avviare una nuova impresa commerciale che permetter\u00e0 alla coppia di rifarsi una vita. Murtagh e il suo drago, Castigo, attaccano i Varden poco prima del matrimonio di Roran e Katrina. I dodici stregoni elfi, giunti all'accampamento durante l'assenza del Cavaliere, lo aiutano nella sua lotta contro Murtagh, costringendo quest'ultimo a fuggire; dopo lo scontro, Eragon celebra il matrimonio tra Roran e Katrina impegnandosi poi a rialzare il morale dei Varden visitando i feriti, tra cui un uomo con varie mutilazioni che pare aver capito molte cose grazie a una misteriosa \"illuminazione\".\nNasuada ordina a Eragon di partecipare all'elezione del nuovo re dei nani senza Saphira, per evitare che le spie del re si accorgano della sua assenza e invitino l'Impero ad attaccare i Varden. Eragon accetta seppur riluttante e riceve l'ordine di sostenere il candidato pi\u00f9 favorevole alla causa dei Varden che abbia concrete possibilit\u00e0 di essere eletto. Quindi, scortato da Nar Garzvogh, egli impiega alcuni giorni per giungere alla rocca di Bregan, dimora dell'amico Orik (figlio adottivo del defunto Re Rothgar) che \u00e8 stato eletto capoclan del D\u00fbrgrimst Ingeitum e si \u00e8 appena sposato con Vedra, guardiana e amministratrice del clan. Eragon, contravvenendo agli ordini di Nasuada, decide di non tentare di influenzare direttamente l'elezione del nuovo re, ma di affidarsi a Orik tributandogli il rispetto e la lealt\u00e0 dovuta in quanto membro del D\u00fbrgrimst Ingeitum, poich\u00e9 il nano gli chiede fiducia e promette che sar\u00e0 lui per primo a dare il suo voto a un altro capoclan non ostile ai Varden se non potr\u00e0 essere eletto. L'elezione \u00e8 lenta e difficoltosa a causa della litigiosit\u00e0 dei tredici clan, ma un tentativo di assassinare Eragon da parte del D\u00fbrgrimst Az Sweldn rak Anh\u00fbin permette a Orik di sbloccare la situazione in proprio favore presentando prove agli altri capi-clan, che bandiscono l'Az Sweldn rak Anhuin e il loro leader. Dopo aver ricevuto il voto di sette clan dei nani, Orik viene eletto come nuovo re. Alla sua incoronazione partecipa anche Saphira, che offre come dono al nuovo sovrano la riparazione dell'Isidar Mithrim, che Arya aveva frantumato nel tentativo di salvare Eragon dallo Spettro Durza. Eragon e Saphira, con il permesso di Nasuada e la benedizione di Orik, tornano a Ellesm\u00e9ra per continuare il loro addestramento.\nEragon viene anche a conoscenza della fonte del potere di Galbatorix: gli Eldunar\u00ed, o cuori dei cuori. In sostanza essi sono un organo in cui i Draghi possono riversare la loro intera coscienza e la loro forza e sopravvivere alla morte della carne sfidando i millenni. Glaedr spiega che Galbatorix nel corso degli anni \u00e8 riuscito a piegare la volont\u00e0 dei Draghi in essi conservati e sfrutta la loro forza per aumentare il suo potere come un parassita. Durante il suo soggiorno nelle terre elfiche, Eragon cerca una nuova spada e dopo vane visite all'albero di Menoa scopre un macigno di acciaioluce, il metallo che Rhun\u00f6n, l'elfa fabbro, utilizza per forgiare le spade dei Cavalieri, e le chiede di forgiare una nuova lama per lui. Lei accetta, capendo la gravit\u00e0 della situazione, ma a patto che il Cavaliere aiuti l'elfa a forgiare la sua arma affinch\u00e9 lei non debba infrangere il giuramento che aveva fatto all'ascesa di Galbatorix, ovvero non forgiare mai pi\u00f9 una spada. Quindi Rhun\u00f6n si impossessa della mente di Eragon e, attraverso le braccia del Cavaliere, pu\u00f2 forgiare la spada senza infrangere il suo giuramento. Forse perch\u00e9 Eragon viene coinvolto nella sua creazione o perch\u00e9 ne ha scoperto parte del vero nome, quando decide di chiamare la spada Brisingr questa gli obbedisce e prende letteralmente fuoco. Quando Eragon decide di tornare dai Varden scopre che anche Oromis e Glaedr sono in partenza: il suo maestro spiega che \u00e8 giunto il momento di opporsi a Galbatorix accanto a Islanzadi, e Glaedr fa dono del suo Eldunar\u00ed a Eragon e Saphira prima della loro partenza, dichiarando che vuole assicurarsi di fare tutto il possibile per sconfiggere Galbatorix. Durante il suo soggiorno, Eragon scopre da Oromis che suo padre non era Morzan, bens\u00ec Brom e che si era trasferito a Carvahall per proteggere Eragon.\nEragon e Saphira giungono in aiuto dei Varden, che sono impegnati nell'assedio della citt\u00e0 di Feinster, e salvano Arya e Blodhgarm, il capo dei maghi elfi, da un accerchiamento di soldati imperiali. Eragon e Arya guidano l'assalto al castello della citt\u00e0 e, mentre i soldati si scontrano nei cortili del palazzo, si introducono furtivamente con la speranza di catturare la governatrice Lorana e porre fine agli scontri. Giunti al suo cospetto scoprono che tre maghi fedeli al re stanno tentando di creare uno Spettro per fermare gli invasori; Eragon e Arya tentano di fermare il rito eliminando gli stregoni, ma le loro difese magiche rallentano i due, che assistono al completamento della trasformazione di un uomo in uno Spettro. Il Cavaliere all'improvviso viene travolto dai pensieri di Glaedr, che fluiscono in lui attraverso l'Eldunar\u00ed; assiste cos\u00ec allo scontro fra Oromis e Murtagh. Galbatorix prende il controllo di Murtagh e tiene bloccati in aria i due Cavalieri e i loro draghi. La malattia di Oromis lo tradisce in duello manifestando una delle sue crisi, che gli impedisce di schivare il fendente letale di Murtagh, che lo uccide. Glaedr, travolto dal dolore per la morte del suo compagno, si scaglia contro Castigo e Murtagh, ma il drago rosso lo schiva e lo uccide. Appena ritornato in s\u00e9, Eragon vede Arya lottare da sola contro lo Spettro, Varaug, e immediatamente l'aiuta a eliminare il mostro, che lei trafigge al cuore. Dopo il successo dell'assedio, Eragon rivela a Nasuada dell'esistenza di Oromis e Glaedr e racconta a lei e ad Arya della loro morte, svelando infine alle due donne l'esistenza degli Eldunar\u00ec e il modo per sconfiggere Galbatorix. Nasuada dichiara che il piano dei Varden \u00e8 di marciare verso Belatona, quindi a Dras-Leona e da l\u00ec a Uru'baen, dove cercheranno di uccidere Galbatorix e liberare finalmente Alaga\u00ebsia dalla sua tirannia.\nLe sette promesse.\nQueste sono le sette promesse di Eragon Ammazzaspettri e Saphira Squamediluce:\nStoria editoriale.\nLa casa editrice \"Random House\" ha annunciato il titolo in un comunicato stampa del 16 gennaio 2008: precedentemente i fan supponevano che il titolo potesse essere \"Empire\", ossia \"Impero\" in inglese, dal momento che lo stesso autore aveva detto che il titolo avrebbe seguito lo schema dei libri precedenti, ossia una parola di sei lettere iniziante con \"E\". Paolini afferma che ha scelto tale titolo perch\u00e9 \u00e8 la prima parola dell'Antica lingua imparata dal personaggio di Eragon nel primo romanzo..\nIl libro \u00e8 stato pubblicato negli Stati Uniti d'America il 20 settembre 2008, in Italia \u00e8 stato pubblicato in due diverse edizioni: un'unica tiratura in edizione limitata ad Halloween e in seguito con diverse ristampe il 3 novembre 2008.\nInoltre, Paolini ha deciso di dividere il terzo libro della trilogia in due volumi, essendo risultato quest'ultimo troppo corposo per essere relegato in un unico volume: la \"Trilogia dell'Eredit\u00e0\" diventa quindi il \"Ciclo dell'Eredit\u00e0\", formato da quattro romanzi."}
{"id": "2227558", "revid": "124123", "url": "https://it.wikipedia.org/wiki?curid=2227558", "title": "Ab\u016b \u1e24an\u012bfa al-Nu\u02bfm\u0101n", "text": "Noto come \"il sommo Imam\" (), fu il fondatore del Hanafismo, la pi\u00f9 antica e importante scuola giuridica sunnita, seguita dal 30% dei musulmani del mondo.\nA tale \"madhhab\" si volle riferire l'Impero Ottomano nella sua quasi totalit\u00e0, tanto che il Hanafismo prevale ancor oggi in Turchia e nell'Asia Centrale islamica.\nLa scuola si caratterizza per la sua flessibilit\u00e0 ermeneutica e per il ricorso allo strumento interpretativo accessorio del cosiddetto \"isti\u1e25s\u0101n\" () ossia il far prevalere, nel dubbio, ci\u00f2 che \"appare buono\" al dotto giurisperito.\nNessuna delle sue opere ci \u00e8 pervenuta, anche se varie parti del suo pensiero ci sono giunte tramite i suoi discepoli, tra cui il rinomato Ab\u016b Y\u016bsuf e il non meno apprezzato Muhammad al-Shaybani.\nPermangono interrogativi circa la sua chiamata alla corte di Baghdad da parte del Califfo abbaside al-Man\u1e63\u016br e la sua proposta di nominarlo Q\u0101\u1e0d\u012b. Si afferma che la proposta sarebbe stata rifiutata tuttavia da Ab\u016b \u1e24an\u012bfa, con la conseguente sua chiusura in prigione, dove poi sarebbe morto e dove sar\u00e0 in seguito eretta una moschea, che ne porta il nome, intorno alla sua tomba, nel distretto baghdadino di al-A\u02bf\u1e93amiyya."}
{"id": "2227559", "revid": "1365049", "url": "https://it.wikipedia.org/wiki?curid=2227559", "title": "NVidia ION", "text": "Nvidia ION \u00e8 una piattaforma hardware sviluppata da Nvidia allo scopo di fornire un'alternativa proprietaria al supporto per il processore Intel Atom, e dovrebbe arrivare sui mercati nel corso dell'estate 2009 con un prezzo a partire da 299,99 $.\nCaratteristiche tecniche.\nLa differenza di ION rispetto alla piattaforma proposta dalla stessa Intel per la propria CPU risiede in un diverso chipset abbinato a un nuovo comparto grafico.\nIl chipset proposto da nVidia \u00e8 l'MCP79, decisamente pi\u00f9 avanzato rispetto alla variante dell'i945 utilizzata da Intel e a sua volta anche il comparto grafico, GeForce 9400M, \u00e8 notevolmente pi\u00f9 potente del GMA 950 di Intel, tanto da poter gestire risoluzioni fino a 2560x1600 pixel e fornire incrementi prestazionali del 1000% (10 volte pi\u00f9 prestante dei modelli precedenti), sia nelle applicazioni multimediali come la codifica video e audio che nei videogiochi.\nNvidia propone la piattaforma ION su schede madri Mini-ITX ed \u00e8 progettata appositamente per dispositivi netbook e nettop. Proprio a causa della maggiore potenza disponibile da parte della soluzione nVidia, Intel all'inizio si oppose al suo sviluppo ma poi cedette comunicando ufficialmente che i produttori avrebbero potuto acquistare sia la piattaforma completa, che la sola CPU.\nA febbraio 2009, Microsoft ha certificato la piattaforma ION come compatibile con Windows Vista Premium e Windows 7, mentre a giugno 2009 nVidia ha comunicato di aver reso compatibile la propria piattaforma anche con i processori Core 2 Duo Penryn per i quali del resto era stato creato proprio il chipset utilizzato da ION.\nIl successore: NG-ION.\nA Marzo 2010, Nvidia ha presentato il successore di Ion, denominato Next Generation Ion.\nNon si tratta di una semplice evoluzione in quanto NG-ION \u00e8 in realt\u00e0 una GPU dedicata collegata al bus PCI Express x1 messo a disposizione dal chipset NM10 della piattaforma Intel Atom Pine Trail.\nNG -ION dispone di 512MB di memoria DDR3 dedicata ed \u00e8 disponibile in due versioni differenti."}
{"id": "2227560", "revid": "155634", "url": "https://it.wikipedia.org/wiki?curid=2227560", "title": "Cruillas (Palermo)", "text": "Cruillas \u00e8 la trentottesima unit\u00e0 di primo livello di Palermo.\nDescrizione.\nIl nome del quartiere \u00e8 riferito a quello dei Cruillas, nobili originari della Catalogna, che si trasfer\u00ec a Palermo nel XIII secolo al seguito del re Pietro III di Aragona.\nIl quartiere si trova alle falde di Monte Cuccio vicino al quartiere di San Giovanni Apostolo e alla zona di Petrazzi e si trova nella VI circoscrizione. Cruillas \u00e8 composto prevalentemente da edilizia popolare o da grossi complessi di bassa altezza che inglobano le abitazioni di borgata pi\u00f9 basse. Queste sono caratterizzate principalmente da case a schiera.\nNella zona di via Brunelleschi e via Pietro Scaglione si hanno palazzine che arrivano all'ottavo piano.\nNel quartiere si trova un santuario, dedicato alla Madonna del Rosario di Pompei e costruito tra il 1892 ed il 1896 ed alcune ville, utilizzate dalla nobilt\u00e0 palermitana per la villeggiatura \"fuori porta\" risalenti al XVIII secolo. Nell'adiacente Montagnola di Santa Rosalia sono state rinvenute delle incisioni attribuite al periodo punico.\nOltre al Santuario dedicato alla Madonna del Rosario di Pompei, sono presenti due Parrocchie: Mater Dei e quella dedicata a Santa Rosa da Lima. Quest'ultima accoglie un grandissimo numero di popolazione e devoti.\nLe linee AMAT che collega il quartiere sono la 529 e la 675 che collegano anche con l'Ospedale Cervello."}
{"id": "2227561", "revid": "287204", "url": "https://it.wikipedia.org/wiki?curid=2227561", "title": "Fabian Orellana", "text": ""}
{"id": "2227562", "revid": "196390", "url": "https://it.wikipedia.org/wiki?curid=2227562", "title": "Abu Hanifa an-Nu'man", "text": ""}
{"id": "2227568", "revid": "1115371", "url": "https://it.wikipedia.org/wiki?curid=2227568", "title": "Federazione di rugby a 15 del Cile", "text": "La Federazione di rugby a 15 del Cile (in spagnolo \"Federaci\u00f3n de Rugby de Chile\" o \"FERUCHI\") \u00e8 l'organo che governa il Rugby a 15 in Cile.Affiliata all'International Rugby Board, \u00e8 inclusa fra le nazionali di terzo livello senza esperienze di Coppa del Mondo."}
{"id": "2227569", "revid": "287204", "url": "https://it.wikipedia.org/wiki?curid=2227569", "title": "Lobi", "text": "I Lobi sono un'etnia di ceppo bantu dell'Africa occidentale.\nCaratteristiche.\nSi ritrovano lungo il corso del Volta Nero che si trova in Alto Volta. Vivono di agricoltura, di lavorazione dei metalli e sono abili nella lavorazione della ceramica.\nArcheologia.\nSono stati rinvenuti oggetti d'arte in rame e bronzo dell'VIII - VII secolo a.C. da cui si evince la stessa tecnica di lavorazione ancora oggi adottata."}
{"id": "2227575", "revid": "767487", "url": "https://it.wikipedia.org/wiki?curid=2227575", "title": "Pseudoperonospora", "text": "Pseudoperonospora \u00e8 un genere di Oomiceti della famiglia Peronosporacee. Morfologicamente \u00e8 molto simile al genere \"Peronospora\", con la differenza che gli sporangi germinano per zoospore e non per micelio e pertanto vengono detti \"zoosporangi\". Appartengono a questo genere diverse specie, le pi\u00f9 importanti delle quali sono:"}
{"id": "2227581", "revid": "767487", "url": "https://it.wikipedia.org/wiki?curid=2227581", "title": "Bremia", "text": "Bremia \u00e8 un genere di Oomycota appartenente alla famiglia delle Peronosporaceae. Dal punto di vista morfologico, presenta rami sporangiofori ben differenziati, che si ramificano pi\u00f9 volte; le ultime ramificazioni terminano con un rigonfiamento a forma di vescicola, che porta da 2 a 8 sterigmi su cui si inseriscono gli sporangi, di forma ovale o ellittica, che germinano per micelio. Appartiene a questo genere la specie \"Bremia lactucae\", parassita della lattuga."}
{"id": "2227582", "revid": "296241", "url": "https://it.wikipedia.org/wiki?curid=2227582", "title": "Palazzo Bianco (Genova)", "text": ""}
{"id": "2227584", "revid": "320578", "url": "https://it.wikipedia.org/wiki?curid=2227584", "title": "Foras Feasa ar \u00c9irinn", "text": ""}
{"id": "2227596", "revid": "22475", "url": "https://it.wikipedia.org/wiki?curid=2227596", "title": "Plasmopara", "text": "Plasmopara \u00e8 un genere di Oomycota appartenente alla famiglia delle Peronosporaceae. Morfologicamente, questo genere ha zoosporangi portati su rami sporangiofori ben differenziati; gli zoosporangi hanno forma ovale o ellittica e si distaccano dal ramo sporangioforo. A differenza del genere \"Peronospora\", i rami sporangiofori hanno ramificazioni disposte quasi ad angolo retto, con la parte finale tronca. Gli zoosporangi germinano per zoospore.\nSpecie.\nLa specie pi\u00f9 importante \u00e8 \"Plasmopara viticola\", parassita della vite. Altre specie sono: \"Plasmopara ribicola\", che attacca il ribes; \"Plasmopara nivea\", che attacca la carota e il prezzemolo; \"Plasmopara halstedii\", parassita del girasole."}
{"id": "2227598", "revid": "339392", "url": "https://it.wikipedia.org/wiki?curid=2227598", "title": "UNCAF Nations Cup", "text": ""}
{"id": "2227608", "revid": "1869172", "url": "https://it.wikipedia.org/wiki?curid=2227608", "title": "Genuflessione (cristianesimo)", "text": ""}
{"id": "2227610", "revid": "1632387", "url": "https://it.wikipedia.org/wiki?curid=2227610", "title": "I 500 migliori brani musicali secondo Rolling Stone", "text": "La lista dei 500 migliori brani musicali secondo Rolling Stone \u00e8 un elenco pubblicato dalla rivista specializzata statunitense \"Rolling Stone\".\nPubblicata nel novembre 2004 e successivamente aggiornata, fu redatta da una giuria scelta dalla redazione composta da 172 musicisti, critici musicali ed esperti dell'industria discografica statunitense, per determinare le 500 migliori canzoni di tutti i tempi. La lista \u00e8 simile alle altre redatte dalla stessa rivista dei 500 migliori album e dei 100 migliori chitarristi.\nAggiornamento 2010.\nNel maggio 2010 Rolling Stone aggiorn\u00f2 la lista, che venne pubblicata in un numero speciale e in formato digitale per iPod e iPad. Questa lista differiva molto poco da quella del 2004: vennero infatti aggiunte solo canzoni degli anni 2000. La top ten rimase uguale e la migliore nuova canzone fu \"Crazy\" di Gnarls Barkley, aggiunta in posizione 100. Oltre al brano di Barkley vennero aggiunte le seguente 25 nuove canzoni:\nAggiornamento 2021.\nIl 18 settembre 2021, Rolling Stone aggiorn\u00f2 nuovamente la classifica, aggiungendo 254 brani non presenti nella precedente lista.\nDi seguito sono elencate le prime 25 posizioni: \n25. Kanye West feat. Pusha T, Runaway\n24. The Beatles, A Day in the Life\n23. David Bowie, \"Heroes\"\n22. The Ronettes, 'Be My Baby\n21. Billie Holiday, Strange Fruit\n20. Robyn, 'Dancing on My Own\n19. John Lennon, Imagine\n18. Prince and the Revolution, Purple Rain\n17. Queen, Bohemian Rhapsody\n16. Beyonc\u00e9 feat. Jay-Z, Crazy in Love\n15. The Beatles, I Want to Hold Your Hand\n14. The Kinks, Waterloo Sunset\n13. The Rolling Stones, Gimme Shelter\n12. Stevie Wonder, Superstition\n11. The Beach Boys, God Only Knows\n10. Outkast, Hey Ya!\n9. Fleetwood Mac, Dreams\n8. Missy Elliott, Get Ur Freak On\n7. The Beatles, Strawberry Fields Forever\n6. Marvin Gaye, What\u2019s Going On\n5. Nirvana, Smells Like Teen Spirit\n4. Bob Dylan, Like a Rolling Stone\n3. Sam Cooke, A Change Is Gonna Come\n2. Public Enemy, Fight the Power\n1. Aretha Franklin, Respect\nStatistiche.\nLa canzone pi\u00f9 vecchia della lista \u00e8 \"Rollin' Stone\" di Muddy Waters del 1948. La sola altra canzone degli anni quaranta \u00e8 \"I'm So Lonesome I Could Cry\" di Hank Williams del 1949. La pi\u00f9 recente \u00e8 \"Hey Ya!\" degli OutKast del 2003 (180\u00ba), una delle sole tre canzoni del nuovo secolo insieme ad altre due di Eminem: \"Stan\" del 2000 (290\u00ba) e \"Lose Yourself\" del 2002 (166\u00ba).\nCon 23 canzoni, i Beatles sono i musicisti pi\u00f9 rappresentati. Sono seguiti dai Rolling Stones (14 canzoni), Bob Dylan (13 canzoni), Elvis Presley (11 canzoni), Holland-Dozier-Holland (come autori) e U2 (8), Beach Boys e Jimi Hendrix (7), e James Brown, Chuck Berry, Led Zeppelin, Prince e Sly &amp; the Family Stone (6) e, con 5 canzoni a testa, Elton John, Ray Charles, The Clash, The Drifters, Buddy Holly, Who. Da notare la presenza di Eric Clapton con 5 canzoni (tre con i Cream, una con Derek and the Dominos e un'altra da solista). Con 4 canzoni sono rappresentati molti artisti: Al Green, Aretha Franklin, Bob Marley, Bruce Springsteen, Creedence Clearwater Revival, David Bowie, The Everly Brothers, Four Tops, Muddy Waters, Nirvana, Roy Orbison, Sam Cooke e Stevie Wonder.\nSolo tre canzoni compaiono nella lista due volte con due differenti interpreti:\nLe canzoni di durata pi\u00f9 lunga sono:\nLe canzoni di durata pi\u00f9 corta sono:\nLe prime 5 canzoni cantate da donne sono:\nLe prime 20 canzoni di gruppi sono:\nCritiche.\nLa principale critica alla lista \u00e8 che appare fortemente sbilanciata verso la musica di produzione statunitense e britannica e verso il genere rock bianco. La lista \u00e8 infatti costituita esclusivamente da canzoni cantate in lingua inglese, eccetto il brano \"La Bamba\" (345\u00ba), nella versione cantata dallo statunitense Ritchie Valens (in spagnolo). Inoltre, delle 500 canzoni incluse nella lista, 357 sono di autori statunitensi, e 117 di autori britannici; il terzo paese pi\u00f9 rappresentato \u00e8 il Canada con 10 canzoni, quindi la Repubblica d'Irlanda con 8. Seguono la Giamaica con 7 brani (4 dei quali di Bob Marley), tre dell'Australia (di cui due degli AC/DC), e una della Svezia (\"Dancing Queen\" degli ABBA).\nUn'altra comune critica \u00e8 che la lista concentra le sue attenzioni soprattutto sugli anni sessanta e settanta, tralasciando i periodi pi\u00f9 recenti e i nuovi generi musicali: 202 canzoni sono degli anni sessanta, 144 degli anni settanta, 55 degli anni ottanta, 24 degli anni novanta e soltanto 3 del XXI secolo."}
{"id": "2227614", "revid": "767487", "url": "https://it.wikipedia.org/wiki?curid=2227614", "title": "James Morrison (cantante)", "text": "Ha venduto circa 5 milioni di dischi in tutto il mondo. Il suo stile musicale \u00e8 stato influenzato in giovane et\u00e0, grazie all'ascolto di artisti come Stevie Wonder, Otis Redding, Van Morrison e Al Green.\nBiografia.\nJames \u00e8 nato nella citt\u00e0 di Rugby nello Warwickshire, dove fu circondato dall'influenza musicale dei suoi genitori, sua madre era una fan del soul, mentre suo padre era appassionato di musica folk e country. Ha iniziato a suonare la chitarra quando suo zio Joe gli insegn\u00f2 a suonare una blues riff. Da adolescente ha iniziato a suonare per strada quando viveva nel villaggio di Porth, in Cornovaglia, in un pub locale chiamato \"Phoenix\". Dopo alcuni anni di pratica suonando altre canzoni, finalmente ha iniziato a scriverne delle sue. Egli attribuisce il tono della sua voce inconfondibile ad un grave attacco di pertosse (convulsa) che lo ha quasi ucciso, quando era un bambino.\nMorrison ha alluso a un'infanzia infelice colpita da malattia e povert\u00e0; della sua citt\u00e0 natale ha detto \"il migliore ricordo che ho \u00e8 di essere stato un bambino l\u00ec e il peggiore ricordo \u00e8 di essere stato un bambino l\u00ec\". A sole poche settimane di vita, James contrasse la pertosse contagiato dalla sorella Hayley e gli fu dato un 30% di probabilit\u00e0 di sopravvivenza da parte dei medici che ritenevano inoltre che, qualora fosse sopravvissuto, avrebbe riportato gravi danni cerebrali. Lo stesso James, in qualche intervista, ha dichiarato sorridente \"No, non sono ritardato. A volte quando mi viene detto o chiesto qualcosa devo pensarci un attimo prima di arrivare alla risposta, ma no, non sono ritardato\". Ha anche dichiarato che, durante la malattia, \"diventavo di un colore bluastro e smettevo di respirare, e i dottori mi riportarono in vita ben quattro volte\". Dopo l'esperienza, i suoi genitori divorziarono quando aveva quattro anni. Da bambino soffriva di scarsa autostima soprattutto perch\u00e9 a scuola veniva da tutti preso in giro perch\u00e9 preferiva la musica allo sport. Ammette di aver conquistato fiducia in se stesso quando si trasfer\u00ec in Cornovaglia, da adolescente, dove la gente era pi\u00f9 aperta alle sue inclinazioni musicali. Morrison ha detto che la prima volta ha sentito la voce di Stevie Wonder stava per piangere, e da allora \u00e8 rimasto affascinato dal modo in cui utilizza la sua voce.\nDopo aver passato anni a suonare per locali, la sua grande occasione arriv\u00f2 quando aveva 21 anni e incontr\u00f2 Kev Andrews, che produsse con lui il suo primo demo.\nCarriera musicale.\n\"Undiscovered\" (2006 - 2007).\nHa raggiunto il successo mondiale con il singolo di debutto \"You Give Me Something\", che ha raggiunto il secondo posto delle classifiche in Olanda e il quinto posto nel Regno Unito. Ha pubblicato il suo album di debutto \"Undiscovered\" il 31 luglio 2006. L'album ha ricevuto recensioni generalmente positive. L'album ha venduto oltre 1 milione di copie in tutto il mondo entro la fine del 2006, rendendo James il miglior artista solista maschile di vendita del 2006 nel Regno Unito.\nIl secondo singolo \u00e8 \"Wonderful World\", che ha fatto irruzione nella top ten nel Regno Unito piazzandosi all'ottavo posto. La canzone \u00e8 andata altrettanto bene nei Paesi Bassi. Il 18 dicembre 2006, James Morrison ha pubblicato il suo terzo singolo, \"The Pieces Don't Fit Anymore\". Esso ha raggiunto la trentesima posizione nel Regno Unito. Il quarto singolo estratto era il titolo del album \"Undiscovered\", che \u00e8 stato pubblicato il 13 marzo 2007. \"Undiscovered\" raggiunse la sessantatreesima posizione. La canzone \u00e8 andata meglio nei Paesi Bassi, dove raggiunse la trentesima posizione.\nNel 2007, James \u00e8 stato nominato per 3 Brit Award e ha vinto il \"Best British Male Solo Artist\". (Altre candidature sono state per il \"Best British Breakthrough Act\", \"Best British Single Shortlist\".). Il 4 aprile 2007, gli fu conferito il titolo di un artista AOL Breaker, ad un concorso in cui \u00e8 stato votato dal pubblico britannico.\nAl concerto per Lady Diana il 1\u00ba luglio 2007, ha eseguito i brani \"Wonderful World\" e \"You Give Me Something\", in onore della principessa Diana. Il suo quinto singolo estratto nel Regno Unito, \u00e8 stato \"One Last Chance\" che \u00e8 stato pubblicato il 2 luglio 2007 come download. Il video \u00e8 andato in onda sui canali musicali \"The Hits\", \"The Box\" e \"Smash Hits\". Il video \u00e8 stato girato in Canada nel mese di aprile 2007. Il 29 novembre 2007, si \u00e8 esibito al \"Kuala Lumpur Convention Center\" per l\"'Acoustic Live &amp; Loud KL '07\", un festival musicale in Malesia. James si \u00e8 esibito al fianco di Rick Price e Dayang Nurfaizah.\n\"Songs for You, Truths for Me\" (2008 - 2010).\nMorrison ha collaborato con Jason Mraz alla traccia \"Details in the Fabric\" del suo nuovo album in studio, \"We Sing. We Dance. We Steal Things.\", pubblicato il 13 maggio 2008.\nIl 29 settembre 2008 \u00e8 stato pubblicato il nuovo album in studio di James Morrison, \"Songs for You, Truths for Me\". Per la produzione di questo album, Morrison, ha collaborato con Ryan Tedder, Martin Terefe, Martin Brammer, Chris Braide e Steve Robson.\nL'album contiene inoltre un duetto con la cantante Nelly Furtado intitolato \"Broken Strings\".\nNel 2010 James ha scritto due canzoni per il cantante Marco Carta, \"Quello che dai\", che ha debuttato nella classifica ufficiale al primo posto, e \"Dare per amare\", che invece non \u00e8 stata scelta come singolo ma \u00e8 comunque contenuta nello stesso album.\n\"The Awakening\" (2011 - 2012).\nIl 26 settembre 2011 \u00e8 uscito il terzo album in studio d'inediti: \"The Awakening\", anticipato dal singolo \"I Won't Let You Go\", rimasto per molto tempo nella top 10 italiana, e dal singolo \"Slave to the music\", pubblicato come primo singolo esclusivamente in Francia (dove \"I won't let you go\" \u00e8 stato poi il secondo singolo), e il cui video \u00e8 stato in un primo momento accessibile solo in tale Paese, per essere poi reso successivamente disponibile a livello mondiale sul canale ufficiale dell'artista. L'album viene promosso dal cantautore inglese anche in Italia nel corso del 2012, in una prima data milanese a marzo, seguita nella seconda parte del tour, quella estiva, da altre due date a Roma e Palermo. Nel frattempo, vengono pubblicati gli altri due singoli tratti dall'album, \"Up\", in collaborazione con la popstar inglese Jessie J, e \"One Life\". Per entrambi vengono girati dei video musicali. L'ultimo singolo estratto da \"The Awakening\" \u00e8 \"Beautiful Life\", pubblicato per\u00f2 solo in Olanda.\nL'album \u00e8 caratterizzato, rispetto ai precedenti, da un sound e testi pi\u00f9 maturi, dal momento che lo stesso cantautore afferm\u00f2 di volersi distaccare dall'immagine di \"bravo ragazzo che suona canzoni d'amore\" che riteneva gli fosse ormai attribuita. James cominci\u00f2 a scriverlo dopo un evento per lui molto triste, ossia la morte del padre che aveva avuto, sin dall'infanzia del piccolo James, problemi con l'alcolismo. Morrison riferisce nei testi di \"The Awakening\", album ricco di canzoni al padre dedicate, di quanto il suo rapporto con questi fosse da sempre stato difficile, per le difficolt\u00e0 di comunicazione tra i due e per il fatto che i suoi genitori si fossero separati. La stessa canzone \"Up\", pubblicata come singolo nell'ottobre 2011, parla proprio di questo, nonostante il testo si presti a interpretazioni diverse tra loro. Il singolo \"I won't let you go\" si distingue all'interno dell'album per il fatto di essere forse l'unica canzone d'amore intesa come tale, dal momento che tutte le altre fanno dell'introspezione e del ricordo del padre il loro tema principale. Nel 2012 pubblica l'ultimo suo singolo del terzo album intitolato \"One Life\".\n\"Higher Than Here\" e \"You're Stronger Than You Know\" (2015 - presente).\nDopo quattro anni di pausa, il 30 ottobre 2015 James Morrison ha pubblicato il suo quarto album intitolato \"Higher Than Here\", anticipato dal singolo intitolato \"Demons\" pubblicato il 4 settembre 2015. Mentre il secondo singolo dell'album intitolato \"Stay Like This\" \u00e8 stato pubblicato il 27 ottobre 2015.\nNel marzo 2019 pubblica l'album \"You're Stronger Than You Know\""}
{"id": "2227615", "revid": "43530", "url": "https://it.wikipedia.org/wiki?curid=2227615", "title": "Composti antinutrizionali", "text": ""}
{"id": "2227618", "revid": "1654832", "url": "https://it.wikipedia.org/wiki?curid=2227618", "title": "Corruzione al Palazzo di giustizia (dramma)", "text": "Corruzione al Palazzo di giustizia \u00e8 un dramma in prosa in tre atti del drammaturgo italiano Ugo Betti: \u00e8 considerata una tra le pi\u00f9 celebri opere della produzione dell'autore.\nComposto nel 1944 fu rappresentato la prima volta unicamente il 7 gennaio 1949 al Teatro delle Arti di Roma e pubblicato sulla rivista \"Sipario\" nel marzo dello stesso anno.\nNel 1966 fu trasmesso l'omonimo sceneggiato dal Programma Nazionale della Rai (l'odierna Rai 1), nell'ambito della prosa televisiva, con la regia di Ottavio Spadaro e la partecipazione di attori del calibro di Glauco Mauri, Nando Gazzolo e Tino Buazzelli.\nNel 1974 il dramma ebbe anche una trasposizione cinematografica diretta da Marcello Aliprandi ed interpretata da Franco Nero, Gabriele Ferzetti, Fernando Rey, Umberto D'Orsi e Martin Balsam.\nNel 2009 avviene la lettura a cura di Alberto Terrani all'Auditorium San Paolo di Macerata per lo Sferisterio Opera Festival."}
{"id": "2227626", "revid": "88740", "url": "https://it.wikipedia.org/wiki?curid=2227626", "title": "Stuck", "text": ""}
{"id": "2227628", "revid": "2730", "url": "https://it.wikipedia.org/wiki?curid=2227628", "title": "La cortigiana (Pietro Aretino)", "text": "La cortigiana \u00e8 una commedia in prosa in cinque atti di Pietro Aretino, composta in prima stesura a Roma tra il febbraio e il luglio del 1525.\nLa commedia venne poi riscritta e data alle stampe in seconda stesura a Venezia nel 1534, per i tipi del celebre stampatore Francesco Marcolini da Forl\u00ec.\nPrologo.\nIn scena entrano l'istrione dell'argomento e l'istrione del prologo i quali, dopo aver litigato, si rivolgono al pubblico, credendo che sia composto in maggior parte da gente nobile, insultano beffardamente gli spettatori e di seguito narrano lo spunto della commedia. La vicenda lussuriosa di genere erotico-goliardico \u00e8 ambientata a Roma, definita la nuova Babilonia, e il protagonista \u00e8 un giovane di nome Maco de' Coe da Siena, terribilmente malato e inchiodato a letto dalla febbre. Il padre disperato, fa voto che il figlio sarebbe diventato un monaco se il Signore lo avesse fatto guarire. Miracolosamente Maco si riprende e cos\u00ec \u00e8 mandato nella Capitale, dove incontra Maestro Andrea, che si offrir\u00e0 di fargli da pedagogo, ma dove incrocer\u00e0 anche lo sguardo della bella Camilla Pisana.\nPrimo atto.\nTrasferitosi a Roma, Maco incontra il giovane Maestro Andrea, un tipo molto promettente e gentile, il quale avverte Messer Maco che prima di diventare cardinale deve imparare l'arte dell'essere cortigiano e lui pu\u00f2 insegnargliela. Per strada i due passeggiando comprano un libro da un venditore, intitolato \"Il cortigiano sfortunato\" e decidono di leggerselo. Ma mentre un giorno Maco scorge dalla finestra una bella ragazza, di cui si innamorer\u00e0, un domestico prende il libro e comincia a leggerlo avidamente, senza farsi notare. Intanto fuori la stanza altri due servitori: Rosso e Cappa, segretamente origliati da due colleghi: Flaminio e Valerio, servi di Messer Parabolano di Napoli, si lamentano del trattamento che riserba Andrea nei loro confronti e lo considerano anche uno sciocco perch\u00e9 si \u00e8 fatto rubare dei gioielli, consegnandoli a due imbroglioni. Ma ci\u00f2 che agita i due servitori \u00e8 che hanno scoperto una notte Parabolano che si agitava nel sonno, gridando il nome di Laura, la moglie di messer Luzio, mentre . \nPi\u00f9 tardi Parabolano manda il Rosso a comprare un regalo per un suo amico, ma questo preferisce tirare un brutto colpo a un pescatore fiorentino, chiedendo di vendergli delle lamprede. Dopo averci litigato, il Rosso si reca da un prete, confidandogli che il pescatore \u00e8 posseduto da un demone; l'uomo si precipita col sacrestano e dei chierichetti, mentre il furfante fugge con i pesci nel palazzo. Intanto Andrea sta impartendo alcune lezioni a Maco e di seguito formulano alcune critiche sull'empiet\u00e0.\nSecondo atto.\nMentre i due servitori cuociono le lamprede, Rosso freme dall'impazienza di raccontare a qualcuno il suo segreto della notte precedente riguardante Parabolano e cos\u00ec si reca dall'amica fattucchiera Aloigia. Questa, sentita la storia, gli comunica che il desiderio dell'uomo \u00e8 irrealizzabile perch\u00e9 Laura gi\u00e0 \u00e8 sposata e ci\u00f2 potrebbe compromettere l'onore di Parabolano. Intanto Maco cerca di sapere pi\u00f9 notizie riguardanti una certa Camilla di Pisa, scorta alcuni giorni prima dalla finestra e comincia a scriverle delle poesie. Qualche giorno dopo Maco \u00e8 convinto da messer Andrea e Zoppino a recarsi di notte sotto la casa di Camilla per farle una serenata. Anche un altro uomo \u00e8 nei paraggi, un servitore di Maco che viene scambiato dai due per il suo padrone; egli, a sua volta, crede che i due siano delle guardie romane e quindi si d\u00e0 alla fuga pi\u00f9 sfrenata. Grillo raggiunge il padrone, comunicandogli che le guardie sono sulle sue tracce, dato che il padrone non aveva ancora effettuato il regolare permesso di soggiorno a Roma e cos\u00ec si d\u00e0 alla fuga. Solo alla fine Grillo viene avvicinato da Andrea e Zoppino i quali gli rivelano che la storia del permesso di soggiorno era tutta una burla di gusto romanesco.\nTerzo atto.\nValerio \u00e8 furioso con Rosso perch\u00e9 Messer Parabolano lo preferisce ai suoi servigi e cos\u00ec i due uomini vivono in un forte clima di tensione. Infatti Rosso, come si sa, \u00e8 molto pi\u00f9 scaltro e viscido dell'altro e vuole subito sbarazzarsi di Valerio finch\u00e9 non giunge Aloigia a rimettere a posto le cose. Cos\u00ec accade che comincia a nascere un rapporto di amicizia tra Parabolano e Aloigia. Intanto Maco, sempre in fuga, viene accolto dal nobile napoletano e subito si va a confidare con il servo. Egli comunica a Rosso che si \u00e8 appena innamorato di una prostituta; Rosso \u00e8 costretto a sentire i pensieri sdolcinati del nobile, mentre vorrebbe aiutare Aloigia liberandola dalle grinfie del pomposo Parabolano. Cos\u00ec il servo pensa bene di mandarla a lavorare dal fornaio Ercolano. Ora bisogna pensare ad aiutare Maco con il suo desiderio ed i servi hanno la brillante idea di trasformarlo fisicamente in un altro e per far ci\u00f2 lo immergono in una vasca termale, con l'aiuto del dotto Mercurio.\nQuarto atto.\nRosso e Valerio nel palazzo del Parabolano continuano sempre a bisticciare ed a farsi sgarbi l'un l'altro finch\u00e9 non giunge il padrone. L'uomo si \u00e8 appena innamorato di Laura e vorrebbe conoscerla, cos\u00ec Rosso si trova davanti l'occasione per raggirare sia il padrone che il rivale. Prima di tutto fa apparire a Parabolano il domestico Valerio come un pazzo furioso, facendolo cos\u00ec cacciare dal palazzo e poi con l'aiuto di Aloigia gli presenta Togna, moglie del fornaio Ercolano.&lt;br&gt; Dato che, come dice il proverbio, l'occasione fa l'uomo ladro, Rosso ne approfitta per giocare un altro tiro mancino: questa volta nei confronti di un mercante ebreo. Il servo gli chiede di vendergli una tonaca per il padrone che vuole farsi monaco. Rosso convince l'uomo ad avvicinarsi il pi\u00f9 possibile e di infilargli l'abito, per poi chiedergli di voltarsi. Il mercante fa tutto ci\u00f2 che gli ordina Rosso che, mentre l'altro \u00e8 girato, scappa a ambe levate, inseguito dal mercante. Subito entrambi vengono presi dalle guardie e condotti in caserma dove Rosso, grazie ai suoi trucchi, fa arrestare l'uomo.&lt;br&gt;Intanto Grillo, recatosi a Siena per prelevare dalla nobile casa del padre di Maco uno specchio, torna nuovamente a Roma per prepararsi a ricevere il nuovo Maco. Infatti le cure termali hanno completamente cambiato l'aspetto del nobile e cos\u00ec Grillo gli mostra lo specchio. Sul finire del quarto atto, Rosso s'incontra di nuovo con Aloigia e le comunica il piano astuto che egli ha messo in atto.\nQuinto atto.\nTogna \u00e8 sull'uscio che aspetta il marito, che tarda ad arrivare perch\u00e9 ubriaco fradicio. Era talmente ubriaco che non si \u00e8 accorto che la moglie \u00e8 uscita, dopo aver preso i suoi vestiti e aver fatto indossare a lui quelli femminili. Quando si sveglia e si accorge dell'inganno e monta su tutte le furie, decidendo di andarla a cercare. Intanto la combriccola di Maco, Andrea e Zoppino scopre che Camilla, la ragazza tanto amata dal toscano, non \u00e8 altri che una volgare prostituta padrona di una casa di appuntamenti dove ha invitato un intero plotone di soldati spagnoli. Nel frattempo Parabolano, accompagnato da Aloigia, entra in camera dove lo aspetta Togna. Parabolano si accorge che Togna non \u00e8 la Laura che desiderava e, da colui che rideva sempre alle burle fatte ad altri, passa ad essere beffato in prima persona. Valerio convince Parabolano a non fare sciocchezze, ma anzi a farsi raccontare la burla di cui \u00e8 stato vittima ed essere il primo a riderne e poi a raccontarla. Parla cos\u00ec con Aloigia che gli confessa di averlo burlato, ma solo per bont\u00e0, dato che aveva paura che le sue pene d'amore lo facessero ammalare. Proprio in quel momento irrompe nella stanza Ercolano il quale, nonostante le frasi rassicuranti della moglie, sostiene di essere stato cornificato e minaccia di uccidere entrambi. I due per\u00f2 alla fine fanno pace. Sulla scena sopraggiunge anche Maco, scappato dalla finestra del bordello dopo essere stato ferito dagli spagnoli. Messere Maco racconta quello che gli \u00e8 successo e Parabolano ordina a Valerio di andare da Messer Pattolo per fargli scrivere una commedia sulle due burle. Tutti si avviano a casa di Parabolano per concludere la serata. \nAlla fine l'istrione si gira verso il pubblico dicendo che se la commedia \u00e8 stata lunga \u00e8 perch\u00e9 a Roma le cose vanno per le lunghe. Nel caso la commedia non fosse piaciuta a lui interessa poco, in quanto nessuno li ha obbligati a guardarla. Se aspettano l'anno prossimo vedranno una commedia ancora pi\u00f9 buffa, per chi avesse fretta invece basta che guardi Roma, vero palcoscenico della commedia appena finita."}
{"id": "2227630", "revid": "339392", "url": "https://it.wikipedia.org/wiki?curid=2227630", "title": "UNCAF Nations Cup 1991", "text": ""}
{"id": "2227631", "revid": "339392", "url": "https://it.wikipedia.org/wiki?curid=2227631", "title": "UNCAF Nations Cup 1993", "text": ""}
{"id": "2227632", "revid": "339392", "url": "https://it.wikipedia.org/wiki?curid=2227632", "title": "UNCAF Nations Cup 1995", "text": ""}
{"id": "2227633", "revid": "547034", "url": "https://it.wikipedia.org/wiki?curid=2227633", "title": "Keep Moving (Madness)", "text": "Keep Moving \u00e8 un album dei Madness, pubblicato nel 1984 dalla Stiff Records.\nLa versione statunitense include \"Wings of a Dove\" e \"The Sun and the Rain\".\nHa raggiunto la sesta posizione nelle classifiche inglesi."}
{"id": "2227634", "revid": "339392", "url": "https://it.wikipedia.org/wiki?curid=2227634", "title": "UNCAF Nations Cup 1997", "text": ""}
{"id": "2227635", "revid": "339392", "url": "https://it.wikipedia.org/wiki?curid=2227635", "title": "UNCAF Nations Cup 1999", "text": ""}
{"id": "2227636", "revid": "339392", "url": "https://it.wikipedia.org/wiki?curid=2227636", "title": "UNCAF Nations Cup 2001", "text": ""}
{"id": "2227637", "revid": "118063021", "url": "https://it.wikipedia.org/wiki?curid=2227637", "title": "Storia del t\u00e8 in Occidente", "text": "La prima menzione storicamente accertata in Occidente della esistenza della bevanda del t\u00e8 risulta dalle cronache \"Navigationi et Viaggi\", pubblicate fra il 1550 e il 1606 dal veneziano Giovan Battista Ramusio (1485-1557), segretario del Consiglio dei Dieci della Repubblica di Venezia. Ramusio, in questa opera, narra di un mercante arabo di nome Hajji Mahommed che gli avrebbe riferito dell'esistenza di una pianta medicinale in Cina denominata \"Chiai-Catai\".\nNel 1560 il missionario domenicano portoghese padre Gasper da Cruz (?-1569), di ritorno dalla Cina, riferisce notizie su questa bevanda.\nNel 1565 una lettera del missionario padre Louis Almeda racconta del legame del popolo giapponese nei confronti di una erba denominata \"Kia\" da cui si procura una gradevole bevanda.\nNel 1567 Ivan Petroff e Boornash Yalysheff inviano dei resoconti sulla coltivazione del t\u00e8 in Cina.\nNel 1589 il prelato italiano Giovanni Botero (1544-1617) narra, nella sua opera \"Delle Cause della grandezza delle Citta\", dell'uso del consumo della bevanda del t\u00e8 diffuso nelle citt\u00e0 cinesi.\nNel 1596 il navigatore olandese Jan Huygen van Linschoten (1563-1611) pubblica il libro \"Viaggi e traversate\" dove narra non solo dell'utilizzo della bevanda del t\u00e8 in Giappone ma anche della cerimonia del t\u00e8 ad essa collegata (\"cha no yu\"), con particolare riguardo all'uso di oggetti 'carichi di tempo' (riferimento allo stile del \"wabi-cha\").\nNel 1597 il botanico svizzero Johann Bauhin (1541-1613) cita la pianta del t\u00e8 nel suo \"Historia plantarum universalis\".\nNel 1610 vengono pubblicate alcune lettere del padre gesuita Matteo Ricci (1552-1610) che riferiscono dell'uso del t\u00e8 da parte dei giapponesi.\nNel 1595 i portoghesi decidono di chiudere tutti i porti da loro amministrati alle navi degli olandesi, costringendo questi ultimi ad inviare quattro navi nelle 'Indie' sotto il comando di Cornelis de Houtman (1565-1599). Le navi olandesi, sotto il comando di Houtman, giungono nel giugno 1596 a Bantam (Isola di Giava). Nel 1602 giunge in Giappone la prima nave olandese partita da Bantam. Nel 1607 il primo carico di t\u00e8 su una nave olandese viene trasportato da Macao a Bantam, questo risulta essere anche il primo carico di t\u00e8 trasportato da una nave occidentale. Nel 1609 le prime navi della Compagnia delle Indie orientali olandesi giungono a Hirado (Giappone), da qui gli olandesi iniziano a prelevare carichi di t\u00e8 verde e a trasportarli a Bantam luogo da cui iniziano a inviarli per la prima volta in Europa.\nNel 1611 la Compagnia olandese delle Indie Orientali ottiene, dall'imperatore giapponese Go-Y\u014dzei (1572-1617, regno 1586-1611), l'esclusiva del commercio con l'isola di Hirado.\nNel 1615 l'agente della Compagnia Inglese delle Indie Orientali, R.L. Wickham, comunica in una lettera spedita da Hirado (Giappone) e datata 27 giugno, a 'Mister Eaton', un altro agente della Compagnia residente a Macao, l'esistenza del t\u00e8 e il suo commercio.\nNel 1623 il naturalista svizzero Gaspard Bauhin (1560-1624) menziona la pianta del t\u00e8 nel suo \"Theatri Botanici\".\nA seguito della ribellione dei giapponesi convertiti al cattolicesimo, ribellione meglio conosciuta come la Rivolta di Shimabara, avvenuta durante il biennio 1637-1638, gli occidentali presenti nell'arcipelago giapponese sono tutti espulsi dalle autorit\u00e0 di governo. Tutti tranne gli olandesi che aiutarono le forze governative con le loro navi da guerra, come la \"De Ryp\" che sotto il comando di Nicolas Koekebakker cannoneggi\u00f2 il Castello di Hara (Provincia di Hizen) castello dove si erano rifugiati i cristiani. A seguito di ci\u00f2, solo gli olandesi possono rimanere sul suolo giapponese, ma vengono confinati sull'isola di Deshima (di fronte al porto di Nagasaki). A seguito di questi eventi gli olandesi trovano pi\u00f9 comodo il commercio del t\u00e8 per mezzo dei porti cinesi.\nNel 1647 il geografo tedesco Adam Olearius (1603-1671) pubblica il \"Beschreibung der muscowitischen und persischen Reise\" (Schleswig, 1647) dove narra l'abitudine dei persiani di bere il t\u00e8.\nNella stessa pubblicazione vengono aggiunte delle annotazioni di Johann Albrecht von Mandelslo (1616-1644) sull'India (Surat) dove anche questo geografo tedesco riferisce del consumo del t\u00e8.\nNel 1650 gli olandesi introducono il t\u00e8 a New Amsterdam (oggi New York, negli Stati Uniti d'America).\nNel 1653 il missionario francese padre Alexandre de Rhodes (1591-1660) riferisce sul consumo di t\u00e8 in Indocina.\nNel 1655 il funzionario della Compagnia olandese delle Indie Orientali, Johan Nieuhof (1618-1672), riporta, nelle sue memorie di viaggio, l'uso cinese di aggiungere del latte nel t\u00e8.\nNel 1657 viene venduto per la prima volta, dalla Garway's Coffee House di Londra, del t\u00e8 in Inghilterra.\nNel 1658 viene pubblicato postumo l'opera del medico e naturalista olandese Jacob de Bondt (1592-1631), \"Historiae naturalis et medicae Indiae orientalis libri VI\" (Amsterdam, 1658) dove riferisce delle caratteristiche del t\u00e8.\nIntorno alla met\u00e0 del XVII secolo si diffonde in tutti i Paesi Bassi il consumo del t\u00e8.\nNel 1664 dei funzionari della Compagnia Inglese delle Indie Orientali offrono del t\u00e8 al re d'Inghilterra, Carlo II.\nNel 1665 il fisiologo tedesco Simon Pauli (1603-1680) pubblica il \"De Abusu Tabaci Americanorum Veteri, Et Herb\u00e6 Thee Asiaticorum in Europa Novo\" (Strasburgo, 1665) una critica sull'uso \"smoderato\" di bere t\u00e8 e fumare tabacco.\nNel 1666 Henry Bennet (1618-1685), Lord di Arlington, introduce l'uso del t\u00e8 nella corte inglese.\nNel 1669 giunge da Bantam il primo carico di t\u00e8 a Londra. Nello stesso anno viene promulgata una legge che proibisce in Inghilterra l'importazione del t\u00e8 dai Paesi Bassi.\nNel 1678 il botanico tedesco Jacob Breyne (1637\u20131697) descrive la pianta del t\u00e8 nel suo \"Exoticarum plantarum\".\nNel 1680 la dama francese Marguerite de la Sabli\u00e8re (1640-1693) introduce nei salotti francesi l'uso di aggiungere del latte nel t\u00e8.\nNel 1684 gli olandesi non permettono pi\u00f9 agli inglesi di acquistare t\u00e8 a Giava.\nNel 1689 gli inglesi importano la prima partita di t\u00e8 da Amoy.\nNel 1717 Thomas Twinings (1675-1741) apre la Golden Lyon, il primo negozio esclusivamente dedicato al t\u00e8 di Londra.\nNel 1721 la Compagnia Inglese delle Indie Orientali ottiene il monopolio del t\u00e8 sul mercato inglese.\nNel 1750 il medico scozzese Thomas Short pubblica un trattato sul t\u00e8 dal titolo \"Discourses on Tea, Sugar, Milk, Made-Wines, Spirits, Punch, Tobacco, &amp;c. With Plain and useful Rules for Gouty People\" (Ed. T. Longman and A. Millar).\nNel 1753 il botanico svedese Linneo (1707-1778) classifica la pianta del t\u00e8, denominandola \"Thea sinensis\" nel suo \"Species plantarum\".\nNel 1762 Linneo, in una seconda edizione di \"Species plantarum\" abolisce la dizione di \"Thea sinensis\" sostituendola con due specie: \"Thea bohea\" e \"Thea viridis\".\nNel 1763 vengono introdotte in Europa le prime piante del t\u00e8 e consegnate in Svezia al botanico Linneo.\nNel 1773 i cittadini di Boston (Stati Uniti d'America) rovesciano le casse del t\u00e8 nelle acque del porto per protestare contro la tassa sul t\u00e8. \u00c8 il primo episodio della Rivoluzione americana.\nNel 1788 il naturalista inglese Joseph Banks (1743-1820) suggerisce di creare delle piantagioni di t\u00e8 nell'India britannica. La Compagnia Inglese delle Indie Orientali tuttavia ostacoler\u00e0 questo progetto per timore di guastare i rapporti con la Cina.\nNel 1790 il botanico francese Andr\u00e9 Michaux (1746-1802) pianta le prime piante del t\u00e8 negli Stati Uniti (Carolina del Sud).\nNel 1793 l'ambasciata inglese in Cina invia dei semi di t\u00e8 al suo ufficio di Calcutta.\nNel 1802 fallisce il primo tentativo di far cresce delle piante di t\u00e8 a Sri Lanka.\nNel 1810 i cinesi introducono la coltivazione della pianta del t\u00e8 sull'isola di Taiwan.\nNel 1815 un colonnello dell'esercito britannico, Latter, osserva che gli abitanti della regione dell'Assam (India) fanno uso di t\u00e8 selvatico.\nNel 1823 il maggiore dell'esercito britannico, Robert Bruce, scopre delle piante selvatiche di t\u00e8 in Assam (India).\nNel 1825 il naturalista tedesco Philipp Franz von Siebold (1796-1866) pianta i primi semi del t\u00e8, ottenuti dal Giappone, a Giava, all'epoca colonia olandese.\nSempre nel 1825 l'inglese John Horniman mette in vendita il primo pacchetto di t\u00e8 confezionato.\nNel 1828 si avvia la prima produzione di t\u00e8 a Giava.\nNel 1831 il capitano inglese A. Charlton invia del t\u00e8 selvatico dell'Assam ai giardini botanici di Calcutta dove, tuttavia, viene confuso con altre piante e lasciato morire.\nNel 1832 il naturalista dott. Christy insedia sulle colline del Nilgiri (India) le prime piante del t\u00e8.\nNel 1833 la fine del trattato commerciale tra Cina e Inghilterra impone alle Compagnie commerciali inglesi il tentativo di produrre t\u00e8 sul suolo indiano. La bassa considerazione del t\u00e8 indigeno indiano, considerato di bassa qualit\u00e0, suggerisce agli inglesi l'importazione di semi e piante dalla Cina.\nNel 1835 il t\u00e8 raccolto a Giava raggiunge il mercato olandese.\nNello stesso anno il Governatore generale dell'India britannica, Lord William Bentinck (1774-1839), nomina una Commissione per verificare le possibili zone di coltivazione del t\u00e8 dell'Assam ritenuto finalmente di buona qualit\u00e0.\nNello stesso anno il segretario della Commissione istituita da Lord Cavendish Bentick, G. J. Gordon, viene inviato in Cina allo scopo di procurare semi di t\u00e8 cinese da piantare in India.\nNel 1836 42\u00a0000 piante di t\u00e8 cinese vengono impiantate a Calcutta per poi essere inviate nell'Assam.\nNello stesso anno duemila piante dello stesso t\u00e8 vengono inviate nell'India meridionale, ma nessuna di essa sopravvive al clima. Alla coltivazione di t\u00e8 indigeno e cinese nella regione dell'Assam, viene nominato il gentiluomo scozzese Robert Bruce.\nNel 1838 il primo carico di t\u00e8 indigeno dell'Assam viene spedito da Robert Bruce a Londra.\nNel 1839 vengono spediti i primi semi di t\u00e8 \"assamico\" a Sri Lanka.\nNel 1840 205 piante di t\u00e8 \"assamico\" vengono impiantate nel giardino botanico di Peradeniya in Sri Lanka.\nNel 1843 vengono emanate in Inghilterra le prime leggi contro l'adulterazione del t\u00e8. \u00c8 molto diffusa la pratica di rivendere il t\u00e8 usato dopo averlo fatto seccare.\nNel 1850 la nave \"Oriental\" \u00e8 la prima nave a trasportare un carico di solo t\u00e8 dalla Cina a Londra.\nNel 1852 viene venduto in Sri Lanka il primo t\u00e8 ivi prodotto.\nNel 1853 si avviano le relazioni commerciali tra Stati Uniti e Giappone per il t\u00e8.\nNel 1854 Charles Henry Oliver brevetta la prima macchina per l'essiccazione del t\u00e8.\nNel 1855 Alfred Savage brevetta la prima macchina che taglia, separa e miscela il t\u00e8.\nNel 1858 iniziano le prime coltivazioni di t\u00e8 nel Darjeeling. Nello stesso anno si scioglie la \"English East India Company\" fondata nel 1600.\nNel 1864 David Baird Lindsay importa dei semi di t\u00e8 dall'Assam a Sri Lanka.\nNel 1867 l'inglese James Taylor (1835-1892) supervisiona i primi 20 acri di coltivazione di t\u00e8 a Sri Lanka. Nello stesso anno avviene la prima esportazione commerciale di t\u00e8 da Taiwan ad Amoy.\nNel 1869 con l'apertura del Canale di Suez si accorciano le rotte commerciali del t\u00e8.\nNel 1870 una gravissima infestazione di graminacee (\"Hemileia vastatrix\") distrugge le piantagioni di caff\u00e8 in Sri Lanka. Viene presa in considerazione l'ipotesi di sostituire le piantagioni di caff\u00e8 con piantagioni di t\u00e8.\nNel 1873 avviene la prima esportazione di t\u00e8 cingalese verso Londra."}
{"id": "2227640", "revid": "339392", "url": "https://it.wikipedia.org/wiki?curid=2227640", "title": "UNCAF Nations Cup 2003", "text": ""}
{"id": "2227641", "revid": "339392", "url": "https://it.wikipedia.org/wiki?curid=2227641", "title": "UNCAF Nations Cup 2005", "text": ""}
{"id": "2227642", "revid": "339392", "url": "https://it.wikipedia.org/wiki?curid=2227642", "title": "UNCAF Nations Cup 2007", "text": ""}
{"id": "2227643", "revid": "986213", "url": "https://it.wikipedia.org/wiki?curid=2227643", "title": "Guglielmo d'Aigrefeuille il Giovane", "text": "Cardinale di Santo Stefano al Monte Celio, fu figlio cadetto di Aymar d'Aigrefeuille, maresciallo della corte pontificia ad Avignone, nipote dei cardinali Guillaume d'Aigrefeuille il Vecchio e Faydit d'Aigrefeuille e cugino di secondo grado dei papi Clemente VI e Gregorio XI.\nBiografia.\nGiovent\u00f9 e studi.\nNacque nell'antico comune di La Font, oggi nel dipartimento del Corr\u00e8ze, da Aigline de Montal e Aymar d'Aigrefeuille. I suoi genitori, di ascendenza cavalleresca e imparentati con alcuni alti prelati, lo avviarono fin da giovane alla carriera ecclesiastica.\nEntrato inizialmente nel monastero benedettino di Cluny, venne trasferito temporaneamente per poter seguire i corsi all'universit\u00e0 di Tolosa, dove ottenne il dottorato in diritto canonico. Verso il 1362 venne chiamato a ricoprire il ruolo di decano del capitolo della cattedrale di Clermont, poi nominato protonotario apostolico e successivamente uditore della Sacra Rota.\nCardinale di Santo Stefano.\nVenne eletto come unico cardinale del concistoro del 12 maggio 1367 da papa Urbano V. L'et\u00e0 del neoeletto non era un ostacolo essendovi state altre promozioni ben pi\u00f9 eclatanti nei pontificati di Clemente V e Clemente VI. A soli ventotto anni divent\u00f2 dunque cardinale presbitero di Santo Stefano al Monte Celio e segu\u00ec il papa nel viaggio a Roma. Il suo primo soggiorno romano termin\u00f2 con il rientro di Urbano V ad Avignone, dove morr\u00e0 poco tempo dopo. Partecip\u00f2 al suo primo conclave il 29 dicembre 1370, quando 18 dei 20 cardinali del Sacro Collegio proclamarono papa il cugino di Aigrefeuille, Pierre Roger de Beaufort, che prese il nome di Gregorio XI.\nIl nuovo pontefice gli assegn\u00f2 la carica di canonico prebendario di Highworth e arcidiacono del Berkshire. Nel 1377 venne nominato cardinale camerlengo di Santa Romana Chiesa e designato da Gregorio XI come proprio esecutore testamentario nel marzo dell'anno successivo.\nLegato di Clemente VII.\nIl 26 marzo 1378 mor\u00ec Gregorio XI e cos\u00ec l'Aigrefeuille entr\u00f2 in conclave una seconda volta il 7 aprile 1378. I cardinali, per la maggioranza francesi ma sotto la spinta del volere del popolo di Roma, che richiedeva con clamore un papa italiano, elessero Bartolomeo Prignano, arcivescovo di Bari, papa col nome di Urbano VI, sesto ed ultimo non cardinale ad accedere al soglio pontificio. Tuttavia dopo solo cinque mesi di pontificato, il collegio cardinalizio, pentito della propria scelta, si riun\u00ec in un nuovo conclave a Fondi per eleggere l'antipapa Clemente VII, dando cos\u00ec inizio allo scisma d'Occidente. Mentre Urbano VI lo destituiva, il nuovo papa design\u00f2 Aigrefeuille legato pontificio in Francia e il 7 maggio 1379 venne ricevuto alla corte di Vincennes da Carlo V. Dopo avere ottenuto il sostegno del re e dei suoi principi a Clemente VII, si diresse alla volta del Sacro Romano Impero, dove soggiorn\u00f2 dal 29 novembre 1379 al 25 gennaio 1385, al fine di ottenere l'appoggio del duca d'Austria e delle principali citt\u00e0 tedesche all'antipapa. Questi, riconoscente, lo nomin\u00f2 cardinale protoprete nel maggio 1385.\nPartecip\u00f2 al suo ultimo conclave nel 1394 per l'elezione dell'antipapa Benedetto XIII, per poi ritirarsi presso il nipote Elz\u00e9ar d'Aigrefeuille, barone di Gramat. Per volere testamentario, cedette tutti i propri beni al fratello Jean d'Aigrefeuille. Mor\u00ec il 13 gennaio 1401 ad Avignone. Venne inumato nella cappella dedicata a Santo Stefano nella collegiata di San Marziale ad Avignone, di cui era stato uno dei benefattori. Il suo epitaffio recita:"}
{"id": "2227646", "revid": "1530062", "url": "https://it.wikipedia.org/wiki?curid=2227646", "title": "Attualit\u00e0", "text": ""}
{"id": "2227653", "revid": "188116", "url": "https://it.wikipedia.org/wiki?curid=2227653", "title": "Balaklava", "text": "Balaklava o Balaclava (; ), \u00e8 una frazione di Sebastopoli, in Russia, e antica citt\u00e0 della penisola di Crimea, territorio disputato tra Russia e Ucraina.\nGeografia.\nLa cittadina si estende lungo l'entroterra collegato all'omonima baia che caratterizza il porto circondato da dei monti.\nStoria.\nFu un porto medioevale genovese, con il nome di Cembalo. Per questa ragione sono ancora visibili i resti delle fortificazioni genovesi tra le colline a sud est. \u00c8 nota anche per essere stata il teatro nel 1854 della battaglia di Balaklava, combattuta durante la guerra di Crimea.\n\u00c8 stata una citt\u00e0 a s\u00e9 stante fino al 1957, quando fu incorporata nel territorio comunale di Sebastopoli dal governo sovietico. \u00c8 anche un centro amministrativo del \"Raion\" Balaklava che \u00e8 stato parte dell'Oblast' di Crimea (1945-1991). Nel corso della guerra fredda venne installata una base sottomarina sovietica oggi sede di un museo.\nDivenuta parte dell'Ucraina dopo lo scioglimento dell'URSS, dall'annessione della Crimea da parte della Federazione Russa nel 2014, non riconosciuta a livello internazionale, Balaklava, insieme al resto della Crimea, \u00e8 amministrata dalla Russia. \nIl 12 novembre 2017 \u00e8 avvenuto lo strano fenomeno di un'invasione anomala di meduse, che hanno coperto totalmente la superficie acquea della baia di Balaklava.\nNel 2019 le autorit\u00e0 russe hanno concesso a Balaklava lo status di citt\u00e0, all'interno di Sebastopoli.\nAttrazioni turistiche.\nLa cittadina \u00e8 un luogo tranquillo dove trascorrere alcuni giorni in serenit\u00e0. I turisti che vi sostano sono attratti dal museo dei sottomarini e dalla fortezza genovese Cembalo nonch\u00e9 dalla possibilit\u00e0 di vedere il vicino campo della battaglia di Balaklava.\nInfrastrutture e trasporti.\nLa citt\u00e0 \u00e8 collegata solo con Sebastopoli tramite un servizio bus.\nEconomia.\nLa cittadina possedeva un tempo un'economia che si sussisteva grazie all'ingombrante presenza della base militare sovietica dei sottomarini. Al termine della guerra fredda e con lo smantellamento della base la citt\u00e0 si \u00e8 man mano trasformata in un porto da pesca per piccole imbarcazioni e di un turismo trainato dalla presenza delle vicine spiagge e dai monumenti."}
{"id": "2227658", "revid": "599013", "url": "https://it.wikipedia.org/wiki?curid=2227658", "title": "Giacomo Bulgarelli", "text": "Campione d'Europa con la nazionale italiana nel 1968, leg\u00f2 la sua carriera al , del quale fu a lungo capitano e con cui vinse lo scudetto nel 1964.\nCaratteristiche tecniche.\nRicopriva il ruolo di mezzala destra, fulcro delle manovre d'attacco. Personalit\u00e0 carismatica, capace di contribuire con efficacia sia all'impostazione della manovra che alla fase difensiva, coniugava doti tecniche e atletismo. Negli ultimi anni di attivit\u00e0, tormentato da frequenti infortuni al ginocchio, arretr\u00f2 la sua posizione andando a ricoprire il ruolo di libero.\nCarriera.\nGiocatore.\nClub.\nNella sua carriera ha collezionato 391 presenze (pi\u00f9 uno spareggio) in Serie A e 43 gol, indossando sempre la maglia del Bologna, dall'esordio, 19 aprile 1959, al ritiro, 4 maggio 1975.\nNel 1964 contribu\u00ec con una grande prova alla vittoria del settimo scudetto bolognese, che fu dedicato al presidente del Bologna, Renato Dall'Ara, deceduto quattro giorni prima, vincendo a Roma lo spareggio contro l' per 2-0.\nPer anni capitano della squadra e molto amato dai tifosi (\"Onorevole Giacomino, salute!\" era l'immancabile omaggio che il capotifoso Gino Villani gli rivolgeva col suo megafono al momento di entrare in campo), volle legare indissolubilmente la sua carriera ai colori rossobl\u00f9, arrivando a rifiutare l'offerta di un trasferimento al .\nNel 1975, finita la sua avventura con il Bologna, accett\u00f2 di giocare 2 gare nel campionato americano (NASL) con la maglia degli Hartford Bicentennials, prima del definitivo ritiro dai campi da gioco.\nNazionale.\nPrese parte alle Olimpiadi di Roma del 1960 con una nazionale olimpica ricca di giovani talenti che giunse quarta. Esord\u00ec con la nazionale maggiore ai Mondiali del 1962 in Cile segnando 2 reti nella partita vinta contro la Svizzera 3-0; complessivamente vanta 29 presenze e 7 reti in nazionale, per la quale partecip\u00f2 anche a quelli del 1966 in Inghilterra.\nPer due volte fu capitano degli \"azzurri\": contro l'Austria, il 18 giugno 1966, in amichevole, e nella celebre partita contro la Corea del Nord, persa 1-0, che elimin\u00f2 gli italiani dai Mondiali del 1966 giocati in Inghilterra; in quella occasione Bulgarelli, a causa di un infortunio al ginocchio subito nel primo tempo, dovette uscire dal campo e l'Italia termin\u00f2 la partita in 10 in quanto il regolamento di allora non permetteva sostituzioni.. Fece parte anche della rosa che vinse l'Europeo 1968, ma nelle gare della fase finale non fu impiegato (la sua ultima presenza in azzurro risale al 1967, contro la Romania).\nDirigente.\nNei primi anni ottanta intraprese la carriera di direttore sportivo: al , alla Pistoiese, nel suo Bologna, al Catania e al Palermo.\nDopo il ritiro.\nNegli anni novanta inizi\u00f2 a lavorare come commentatore televisivo per TMC, Mediaset, Rai (dove comment\u00f2 con Bruno Pizzul le partite dell'Italia ai Mondiali 2002), \u00c8 TV e per la piattaforma televisiva Gioco Calcio. Insieme a Massimo Caputi fu anche commentatore della serie di videogiochi FIFA nelle stagioni dal 1998 al 2002. Ha inoltre collaborato con \"La Gazzetta dello Sport\".\nLa morte.\nAffetto da tumore e ricoverato nella clinica Villa Nigrisoli di Bologna, vi mor\u00ec il 12 febbraio 2009.\nIn occasione dei funerali, fu proclamato a Bologna il lutto cittadino, prima volta per uno sportivo. Le esequie, celebrate nella cattedrale di San Pietro dal vescovo ausiliare di Bologna Ernesto Vecchi, hanno visto la presenza di molte autorit\u00e0 sportive e politiche, nonch\u00e9 di tanti tifosi rossoblu. La tomba si trova nel cortile del Cinerario del cimitero monumentale della Certosa di Bologna.\nIniziative in memoria di Bulgarelli.\nIl Bologna decise di non ritirare la maglia numero 8, come era stato chiesto da pi\u00f9 parti, ma di ricordare Bulgarelli con una borsa di studio annuale ad un calciatore del settore giovanile \"che si distinguer\u00e0 per sportivit\u00e0, correttezza e lealt\u00e0\". Il Comune di Bologna e il Bologna FC 1909 hanno d'intesa modificato il nome della \"Curva Andrea Costa\" dello Stadio Renato Dall'Ara intitolandola a Giacomo Bulgarelli. Dal 2011, l'Associazione Giacomo Bulgarelli e l'Associazione Italiana Calciatori, con il patrocinio della FIFPro, organizzano il \"Premio Bulgarelli Number 8\", che sceglie i tre candidati al titolo di mezzala pi\u00f9 completa dell'anno solare nel mondo. Il premio \u00e8 nato da un'idea di Luigi Colombo (che lavor\u00f2 assieme a Bulgarelli come telecronista a TMC e Gioco Calcio TV), giornalista e presidente dell'Associazione Bulgarelli. Inoltre ogni 1\u00ba maggio si tiene a Portonovo, paese natale di Bulgarelli, un torneo in sua memoria.\nBulgarelli nel cinema, nella letteratura e nella musica.\nNel 1965 Bulgarelli compare nel film-documentario di Pier Paolo Pasolini \"Comizi d'amore\", in cui l'autore cerca di conoscere le opinioni degli italiani sulla sessualit\u00e0, l'amore e il buon costume e vedere come sia cambiata negli ultimi anni la morale del suo paese. Nel film, Pasolini, grande tifoso del Bologna, intervista alcuni giocatori rossoblu, tra cui il giovane Bulgarelli. \nIn seguito, Pasolini tent\u00f2 di convincere Bulgarelli a recitare nel suo film I racconti di Canterbury, ma la proposta non fu accettata.\nNel 2009, i registi Elisabetta Pandimiglio e C\u00e9sar Meneghetti, in collaborazione con la Cineteca di Bologna, realizzano il film-documentario \"L'incontro\" che celebra il Bologna della stagione 1963-1964, l'annata del settimo scudetto rossoblu. La ricostruzione collettiva di quel campionato conduce inevitabilmente a Giacomo Bulgarelli, grande campione e protagonista di primo piano dello spareggio e di un'epopea del Bologna e del calcio italiano. \nNel 1965, il giornalista Italo Cucci gli dedica un libro: \"Il Borghese Bulgarelli\", poi riedito nel 2011 da L\u00ecmina edizioni con il titolo di \"Il mondo di Giacomo Bulgarelli\". Nel 1998, lo scrittore Fernando Acitelli gli dedica una poesia nel suo libro \"La solitudine dell'ala destra\", e il poeta Davide Ferrari ha scritto, nel 2009, il ricordo di Bulgarelli per il Quotidiano \"Il Bologna\".\nStatistiche.\nPresenze e reti nei club.\nFonte: L'enciclopedia dei cento anni"}
{"id": "2227667", "revid": "48344", "url": "https://it.wikipedia.org/wiki?curid=2227667", "title": "Palazzo Sangiuliano", "text": ""}
{"id": "2227675", "revid": "154639", "url": "https://it.wikipedia.org/wiki?curid=2227675", "title": "Ralph Cudworth", "text": "Vita e opere.\nPastore reggente di una piccola parrocchia fu professore d'ebraico nel 1645 nell'Universit\u00e0 di Cambridge e successivamente nel 1654 rettore del Christ's College nella stessa universit\u00e0 dove rimarr\u00e0 sino alla sua morte.\nRimasto orfano del padre nel 1624 fu ben educato dal secondo marito della madre il pastore Dr. Stoughton che lo fece studiare nell'Emmanuel College, di Cambridge.\nNel 1642 pubblic\u00f2 un discorso intitolato \"A Discourse concerning the true Notion of the Lord's Supper\" (Discorso riguardante il vero concetto della cena del Signore) e un opuscolo dal titolo \"The Union of Christ and the Church\" (L'Unione di Cristo e della Chiesa)\nNello stesso anno in cui ottenne la cattedra di professore d'ebraico nel 1645 fu riconosciuto come caposcuola di un gruppo di intellettuali chiamati \"platonici di Cambridge\" che si erano pi\u00f9 o meno schierati durante la Rivoluzione inglese con gli ideali repubblicani. \nLa stima di cui godeva Cudworth non diminu\u00ec con il calo della vista: essa fu tale da essere consultato da John Thurloe (1616-1668), segretario particolare di Oliver Cromwell (1599-1658) presso il consiglio di Stato per le nomine nelle universit\u00e0 e nello stesso governo.\nMolto apprezzati furono i suoi discorsi alla Camera dei Comuni come quello del 31 marzo 1647 dove difendeva i principi della tolleranza religiosa e della carit\u00e0 cristiana.\nNel 1665 Cudworth entr\u00f2 in polemica con il suo amico Henry More (1614-1687) che stava scrivendo un trattato d'etica che Cudworth temeva potesse interferire con una sua opera gi\u00e0 pronta per la pubblicazione sullo stesso argomento. More per evitare ogni contrasto dar\u00e0 alle stampe il suo libro in latino mentre Cudworth non pubblic\u00f2 pi\u00f9 la sua opera.\nNel 1678 pubblic\u00f2 \"The True Intellectual System of the Universe: the first part, wherein all the reason and philosophy of atheism is confuted and its impossibility demonstrated\" (\"Il vero sistema intellettuale dell'universo: prima parte, nella quale la ragione e la filosofia dell'ateismo vengono confutati e dimostrati impossibili\"). Di quest'opera non venne pubblicata una seconda parte forse a causa delle discussioni teologiche nate in seguito alla prima edizione.\nCudworth mor\u00ec il 26 giugno del 1688. Dei suoi figli gli sopravvisse solo la figlia Damaris che spos\u00f2 in seconde nozze sir Francis Masham; donna di talento lady Mashan fu amica di John Locke e intrattenne rapporti epistolari con Gottfried Leibniz.\nIl pensiero.\nL'obiettivo principale di Cudworth \u00e8 dimostrare la validit\u00e0 dello spiritualismo. Coloro che infatti negano che la realt\u00e0 abbia una causa spirituale sostengono a riprova di ci\u00f2 che ogni conoscenza \u00e8 posteriore agli oggetti che la riguardano ma la nostra attivit\u00e0 conoscitiva non \u00e8 un centro che raccolga i dati sensibili che provengono dagli oggetti esterni: al contrario la conoscenza si basa su una originaria forza spirituale. Lo spirito \u00e8 costituito da \u00abessenze intelligibili\u00bb, da pensieri validi universalmente sulla cui base si pu\u00f2 esplicare la conoscenza. Appare chiaro qui il riferimento alla struttura ideale della conoscenza platonica in analogia con la quale Cudworth teorizza che il conoscere non \u00e8 un passivo ricevere dati dall'esterno ma al contrario una incondizionat\u00e0 attivit\u00e0 formatrice e unificatrice della realt\u00e0. \nCudworth rigetta infatti il dualismo cartesiano di pensiero (res cogitans) (coscienza) ed estensione (res extensa) sostituendola con i concetti di attivit\u00e0 e passivit\u00e0. Dalla libera attivit\u00e0 intellettuale nascono i principali concetti logici come essere e non-essere, necessit\u00e0 e contingenza e i principi morali del dovere, della giustizia e della libert\u00e0.\nAlla libert\u00e0 in particolare Cudworth dedic\u00f2 la sua opera \"Trattato sulla morale eterna e immutabile\" (postumo, 1731) dove polemizz\u00f2 con la dottrina della predestinazione di Calvino.\n\"The True Intellectual System of the Universe\".\nCenno a parte merita la pi\u00f9 vasta, e forse famosa opera di Cudworth, \"The True Intellectual System of the Universe...\", ben 900 pagine in cui il cantabrigense si propone di trattare della libert\u00e0 e della necessit\u00e0, allo scopo di confutare tutte le filosofie atee che pongono il determinismo alla base delle azioni umane. \nMa, prima di giungere alla questione morale vera e propria (che di fatto non trova, poi, svolgimento nell'opera di cui possediamo solo una delle tre parti previste), Cudworth vuole spiegare quale sia l'origine del reale da un punto di vista metafisico in cui appare la contrapposizione tra il sistema dell'universo degli atei, da una parte, e quello copernicano, dall'altra.\nQuesta la scansione dell'opera che il filosofo propone nella Prefazione: \nPeculiare del pensiero di Cudworth \u00e8 il volgere lo sguardo al passato per confutare gli ateismi di tutti i tempi: la filosofia platonica e il platonismo reinterpretato da Plotino sono il sottofondo per screditare le teorie atee e dare nuovo lustro alle principali dottrine cristiane."}
{"id": "2227681", "revid": "599013", "url": "https://it.wikipedia.org/wiki?curid=2227681", "title": "La donna fantasma", "text": ""}
{"id": "2227687", "revid": "1605525", "url": "https://it.wikipedia.org/wiki?curid=2227687", "title": "La donna fantasma (romanzo)", "text": "La donna fantasma (\"Phantom Lady\") \u00e8 un romanzo noir del 1942 scritto da Cornell Woolrich, il primo firmato con lo pseudonimo \"William Irish\".\nIl libro \u00e8 stato tradotto in dieci lingue; in Italia \u00e8 stato presentato nel 1950.\nTrama.\n\u00c8 un'incantevole sera di maggio, quando Scott Henderson esce di casa propria, raggiunge un bar e incontra una donna. L'uomo ha litigato con la moglie e ha in tasca due biglietti per il teatro che ha giurato di condividere con la prima persona che avesse trovato. La sconosciuta ha un aspetto gradevole, \u00e8 raffinata e gentile, ma Scott in seguito ricorder\u00e0 solo lo strano cappello arancione che le copre il capo. I due passano un po' di tempo al bar, vanno quindi al ristorante e cenano, prendono un taxi e arrivano al teatro di variet\u00e0; alla fine dello spettacolo ritornano al bar per un ultimo drink e si separano. La donna resta nel locale. Scott ritorna a casa, dove trova la polizia e la moglie assassinata, strangolata con la cravatta che lui stesso avrebbe dovuto indossare per la serata.\nNelle ore successive Scott viene sottoposto a serrati interrogatori. Dalla moglie voleva il divorzio, ma lei glie lo aveva rifiutato. La polizia aveva anche gi\u00e0 rintracciato una giovane, Carol Richman, per la quale Scott voleva divorziare. Anche Carol era stata controllata. Dopo moltissime domande e risposte, emerge che Scott non sa dire con chi ha passato la precedente serata e i numerosi testimoni che potrebbero aiutarlo, si ricordano perfettamente di lui, ma non della sua accompagnatrice. Essi sono: il barista, il direttore e il cameriere del ristorante, il tassista, il portiere del teatro. A tutti questi andrebbero aggiunti un mendicante cieco e un suonatore di timpani del teatro, ma Scott non li ricorda a sua volta. Assicurato alla Legge, viene processato e condannato alla sedia elettrica per uxoricidio.\nDi fronte alla sentenza, Scott si comporta con dignit\u00e0, ma cova dentro un'amarezza inestinguibile. Un giorno riceve la visita dell'ispettore di polizia Burgess che lo ha arrestato: con fatica il poliziotto gli dice che considera innocente Scott, ma lui ha fatto il proprio dovere e anche di pi\u00f9, perci\u00f2 gli consiglia di chiamare un amico, affinch\u00e9 ripercorra tutta la fatale serata e trovi la possibilit\u00e0 di rintracciare la donna scomparsa nel nulla. Pur con fatica, Scott accetta il consiglio e chiama Jack Lombard, attualmente in Sudamerica, perch\u00e9 venga a soccorrerlo. Tre giorni dopo, l'amico arriva e i due esaminano i particolari di quella serata, finendo con l'aggiungere ricordi che arrivano all'improvviso.\nLombard si immerge nelle ricerche con tutti i mezzi. Dapprima perde la testimonianza del cameriere del bar che, ossessionato da una ragazza comparsa da chiss\u00e0 dove, si getta sotto un'automobile in corsa. Quindi, con l'appoggio di Burgess, rintraccia il mendicante cieco, imbroglione che finge un handicap per chiedere l'elemosina. L'uomo ha visto Scott con la donna e ha rivisto lei qualche giorno dopo. Inoltre \u00e8 stato pagato per non parlare. Mentre Lombard va a chiamare Burgess, il falso cieco scende le scale al buio per dileguarsi, ma cade sui gradini e si spezza l'osso del collo. E la scia di sangue non \u00e8 finita.\nMentre infatti Lombard fa la sua ricerca, anche la ragazza di Scott, d'accordo con Burgess, ripercorre le tracce del suo innamorato e arriva a scovare il suonatore di timpani, davanti al quale Scott e la signora svanita erano seduti. Cliff Milburn, cos\u00ec si chiama, \u00e8 un donnaiolo impenitente e cede subito alle provocazioni di Carol. Alla fine dello spettacolo i due si aggregano al resto dei musicisti e vanno in uno scantinato dove si fumano sostanze stupefacenti e si suona e balla in modo sfrenato. Dopo ore e molta droga, Carol riesce a condurre Milburn in casa di lui e ben presto lo fa ammettere di essere stato pagato per tacere: anzi il musicista \u00e8 talmente terrorizzato da diventare violento. Con grande fatica, Carol fugge dalla casa e chiama Burgess. Ma la morte \u00e8 arrivata prima: Milburn si \u00e8 tagliato la gola sulla vasca da bagno, lasciando un biglietto.\nDal canto suo, Lombard affronta una serie di donne: la sarta che ha confezionato il cappello, la modista che ha sottratto un disegno dal laboratorio, la cantante che si era esibita la sera fatale, la donna che aveva voluto per s\u00e9 la copia del cappello. Tutte persone che non cambieranno la condizione di Scott, a parte Pierrette Douglas che, pagato per una copia del cappello, lo aveva dato a un'amica di cui si rifiuta di fare il nome. Lombard strepita inutilmente e, ancora una volta, lasciata la donna, la ritrova precipitata dalla finestra, quando torna con Burgess. C'\u00e8 un'ultima possibilit\u00e0 e Lombard ci si tuffa, mentre i giorni di attesa per l'esecuzione di Scott sono ridotti al minimo.\nFingendo di collezionare programmi da concerto, Lombard si trova a tu per tu con una ragazza sulla strada dell'alcoolismo che gli offre i programmi della serata passata con Scott. Egli intrappola la donna e la costringe a salire in auto, con l'apparente proposito di recarsi al carcere e depositare le prove dell'innocenza dell'amico. Quando sono fuori citt\u00e0, Lombard si getta in un sentiero di campagna, sempre pi\u00f9 lontano dalla strada, finch\u00e9 si ferma e impone alla donna di camminare davanti ai fari dell'auto. Lombard ha una pistola carica e la donna ha capito che morr\u00e0. Ma quando parte lo sparo, a cadere \u00e8 Lombard stesso, seguito da Burgess con i suoi uomini. La ragazza altri non \u00e8 che la coraggiosa Carol e, il giorno dopo, Burgess spiega a lei e a Scott, finalmente libero, chi ha assassinato Marcella Henderson, il cieco, Pierrette Douglas... e perch\u00e9.\nAl cinema.\nDa questo romanzo \u00e8 stato tratto nel 1944 il film \"La donna fantasma\" diretto da Robert Siodmak. Interpreti: Franchot Tone ('Jack' ), Ella Raines (Carol Richman), Alan Curtis (Scott Henderson), Aurora Miranda (Estela Monteiro), Thomas Gomez (ispettore Burgess)."}
{"id": "2227690", "revid": "1993636", "url": "https://it.wikipedia.org/wiki?curid=2227690", "title": "Lokum", "text": "Il lokum (in arabo \u0631\u0627\u062d\u0629 \u0627\u0644\u062d\u0644\u0642\u0648\u0645, pronunciato ) \u00e8 un caratteristico dolce diffuso dal Medio oriente, dove ha avuto origine, alla Penisola balcanica.\nIngredienti e preparazione.\nSi tratta di un prodotto dolciario fatto di amido e zucchero, di consistenza gelatinosa. Viene aromatizzato con arancia, acqua di rose, limone, pistacchi, mandorle, spezie, cannella o menta. Una variante prevede zucchero a velo o farina di cocco con cui ricoprire il tutto a fini conservativi.\nOrigine.\nSecondo la compagnia confettiera \"Ali Muhiddin Hac\u0131 Bekir\" di Istanbul, fondata nel 1777, il lokum si produce in Turchia sin dal XV secolo. \nAnticamente veniva prodotto con melassa e miele come dolcificanti e acqua e aromi come leganti.\nL'attuale ricetta (che prevede amido e zucchero) invece, fu inventata e commercializzata dalla \nstessa ditta \"Ali Muhiddin Hac\u0131 Bekir\" nel XIX secolo.\nFu introdotto in Europa dagli inglesi con il nome di \"Turkish Delight\" (delizia turca) diventando noto e apprezzato in tutto il continente.\nDiffusione.\n\u00c8 diffuso in Turchia ma anche in Romania, Serbia, Macedonia del Nord, Bosnia, Albania, Bulgaria, Grecia e Cipro.\nIn Romania, dove prende il nome di \"rahat\", viene preparato di solito senza l'aggiunta di frutta secca e entra poi a sua volta come ingrediente per la preparazione di altri dolci, ad esempio il Salam de biscui\u021bi o il cozonac.\nIn Bulgaria il lokum viene preparato con pistacchi. Per\u00f2 la grande specialit\u00e0 \u00e8 quello alla rosa bulgara.\nNegli Stati Uniti, l'azienda Liberty Orchards commercializza una versione americana dei Lokum chiamata \"Aplets &amp; Cotlets\".\nI lokum compaiono anche nel film del 2005 \"Le cronache di Narnia: il leone, la strega e l'armadio.\" A seguito della pubblicazione del film le vendite di lokum sono aumentate."}
{"id": "2227692", "revid": "767487", "url": "https://it.wikipedia.org/wiki?curid=2227692", "title": "Gianluigi Di Franco", "text": "Biografia.\nCome cantante e flautista dei Cervello, incide nel 1973 Melos, un disco di rock progressivo italiano, partecipando al terzo Festival d'Avanguardia della Musica e Nuove Tendenze, ma poi il gruppo si scioglie.\nNel 1982 forma con Varo Venturi un gruppo, i \"N.A.T.O\". L'esperienza porta alla pubblicazione di un Q-disc, \"Logica (Die Logik)\", che passa inosservato.\nNel 1984 compone con Tony Esposito, Remo Licastro, Joe Amoruso e Mauro Malavasi \"Kalimba de luna\" (sua \u00e8 anche la voce solista), con i quali vince Un disco per l'estate, successo seguito l'anno successivo da una seconda vittoria con \"As tu as,\" di cui \u00e8 co-autore con Tony Esposito e Remo Licastro. Nel 1985 compone anche \"Radio Africa\" per Tullio De Piscopo. Nel 1988 pubblica per la Dischi Ricordi il suo unico album solista, prodotto da Corrado Rustici, da cui \u00e8 tratto il singolo \"Siren Ligheia\".\nFonda a Napoli il C.R.M. \"Centro Ricerche di Musicoterapia\", oltre ad essere il fondatore della Conf.I.A.M. \"Confederazione italiana delle associazioni di musicoterapia\", per la quale organizza a Napoli un convegno concluso il 23 aprile 2003 con un concerto al Teatro Diana. \u00c8 anche stato il direttore della rivista di settore \"Musicoterapia Notizie\", oltre ad essere stato presidente dell\u2019\"European Music Therapy Confederation\" e responsabile dal 1996 della \"Commissione per le pubblicazioni e la comunicazione\" della \"World Federation of Music Therapy\".\nScompare prematuramente il 19 marzo 2005 a 52 anni a causa di un tumore."}
{"id": "2227694", "revid": "697352", "url": "https://it.wikipedia.org/wiki?curid=2227694", "title": "Capoluogo di regione", "text": ""}
{"id": "2227696", "revid": "298229", "url": "https://it.wikipedia.org/wiki?curid=2227696", "title": "MVP Track &amp; Field Club", "text": "MVP (Maximising Velocity and Power) Track &amp; Field Club \u00e8 una societ\u00e0 giamaicana di atletica leggera a livello professionistico, che ha base alla \"University of Technology\" (U-Tech) di Kingston.\nL'attuale presidente nonch\u00e9 cofondatore del club \u00e8 Bruce James, coadiuvato dal direttore tecnico e capo allenatore Paul Francis.\nStoria della societ\u00e0.\nLa nascita.\nFino al 1999 molti atleti giamaicani di un certo livello dovevano emigrare nei college USA per allenarsi in maniera ottimale. \nQuesta \u00e8 stata la nascita del \"MVP Track &amp; Field Club\" sul prato dell'impianto sportivo del \"Wolmer's Boys' School\" di Kingston, Giamaica.\nLa crescita ed i successi.\nL\"'MVP Track and Field Club\" passa da 1 atleta partecipante ai Giochi di (Brigitte Foster-Hylton) ai 6 dei Giochi di (Asafa Powell, Michael Frater, Ainsley Waugh, Winston Smith, Brigitte Foster-Hylton e Sherone Simpson), fino ai 12 dei Giochi di (Shelly-Ann Fraser, Sherone Simpson, Brigitte Foster-Hylton, Shericka Williams, Melaine Walker, Asafa Powell, Michael Frater, Nesta Carter, Markino Buckley, Germaine Mason (Regno Unito), Darrel Brown (Trinidad e Tobago) e Andrew Hinds (Barbados).\nAnche Andr\u00e9 Wellington venne selezionato come riserva per la spedizione olimpica in Cina ma non scese mai in pista. Da notare come tutti e 12 gli atleti abbiano brillantemente superato il primo turno nei rispettivi eventi. Impressionante \u00e8 il fatto che ben 10 atleti siano arrivati alle rispettive finali, eccetto Darrel Brown (infortunatosi) ed Andrew Hinds (non qualificatosi per le semifinali).\nIl capo allenatore Stephen \"Franno\" Francis ha cos\u00ec collezionato una formidabile serie di risultati che vedono gli atleti dell'MVP sui blocchi di partenza in 11 differenti finali olimpiche, 100 m (uomini e donne), 200 m (donne), 400 m (donne), 100\u00a0m ostacoli, 400\u00a0m ostacoli (uomini e donne), salto in alto (uomini), 4\u00d7100 m (uomini e donne) e 4\u00d7400 m (donne).\nQuattro record mondiali sui 100 metri piani (Asafa Powell 3 x 9\"77 - 9\"74) ed 1 record olimpico sui 400 metri ostacoli femminili (Melaine Walker 52\"64 - ).\nDal 2006 durante le stagioni agonistiche che si tengono in Europa da giugno a settembre l\"'MVP Track &amp; Field Club\" si allena a Lignano Sabbiadoro (Udine) in Italia sulla pista di atletica dello Stadio Comunale \"G. Teghil\".\nRecord.\nNel corso degli anni la societ\u00e0 ha ottenuto i seguenti record:"}
{"id": "2227699", "revid": "1591878", "url": "https://it.wikipedia.org/wiki?curid=2227699", "title": "Liber legis Langobardorum", "text": "Liber legis Langobardorum (ovvero \"Libro della Legge dei Longobardi\"), detto anche Longobarda o pi\u00f9 brevemente Lombarda, come il \"Liber papiensis,\" \u00e8 una raccolta di leggi longobarde e franche, in contrapposizione al diritto romano, in uso esclusivamente nell'Italia settentrionale, ovvero nel \"Regnum Italicum\". L'opera contava all'origine quattro libri che poi furono ridotti a due. Il \"Liber legis Langobardorum\" deriva dal \"Liber papiensis\" e si distingue dal primo perch\u00e8 le leggi, gli editti e i capitolari non sono pi\u00f9 trascritti cronologicamente, ma suddivisi pi\u00f9 razionalmente per materia.\nLa raccolta \u00e8 stata tramandata in due versioni (\"Cassinese\" e \"Vulgata\"), entrambi risalenti all'XI secolo, quindi coeve all'epoca della redazione originale. \nLa critica mostra diverse opinioni sulla citt\u00e0 di origine della \"Vulgata\", fra cui Ivrea, Torino, Borgo San Dalmazzo, Milano, Mantova e Pavia citt\u00e0, che secondo l'opinione dominante sarebbe la pi\u00f9 accreditata. A Pavia infatti, capitale del regno longobardo prima e, fino al 1024, del regno d\u2019Italia, almeno dal X secolo (ma forse gi\u00e0 in et\u00e0 longobarda) fior\u00ec presso il palazzo Reale un\u2019importante scuola giuridica. Il palazzo si strutturava su un vasto insieme di edifici, i quali non solo ospitava la corte del sovrano, ma anche l\u2019amministrazione del regno e, in particolare, il suo principale tribunale. Verosimilmente la scuola nacque quindi per formare i giudici regi."}
{"id": "2227701", "revid": "107831", "url": "https://it.wikipedia.org/wiki?curid=2227701", "title": "Coheed &amp; Cambria", "text": ""}
{"id": "2227703", "revid": "712828", "url": "https://it.wikipedia.org/wiki?curid=2227703", "title": "Empress Teta", "text": ""}
{"id": "2227709", "revid": "104458", "url": "https://it.wikipedia.org/wiki?curid=2227709", "title": "Albo d'oro dei Campionati mondiali di sci alpino", "text": "Lista completa e aggiornata dei vincitori di una medaglia d'oro nelle varie edizioni dei Campionati mondiali di sci alpino.\nLo slalom gigante \u00e8 stato introdotto dall'edizione del 1950, mentre il supergigante da quella del 1985. Dall'edizione del 2007 la combinata \u00e8 stata sostituita con la supercombinata. Nel 2021 \u00e8 stato introdotto lo slalom parallelo.\nVoci correlate.\nAlbo d'oro della Coppa del Mondo di sci alpino\nAlbo d'oro dello sci alpino ai Giochi olimpici"}
{"id": "2227719", "revid": "36426", "url": "https://it.wikipedia.org/wiki?curid=2227719", "title": "Incisione xilografica", "text": ""}
{"id": "2227722", "revid": "599013", "url": "https://it.wikipedia.org/wiki?curid=2227722", "title": "Nikola Kova\u010devi\u0107", "text": "Gioca nel ruolo di schiacciatore nel .\nCarriera.\nLa carriera di Nikola Kova\u010devi\u0107, fratello maggiore del pallavolista Uro\u0161 Kova\u010devi\u0107, inizia nel 1999 nella squadra giovanile del Ribnica e dalla stagione 2002-03 passa in prima squadra, esordendo nel massimo campionato serbo-montenegrino; l'annata successiva veste la maglia della Stella Rossa, club a cui resta legato per tre stagioni; nel 2005 viene convocato per la prima volta nella nazionale serbo-montenegrina, mentre dal 2006, passa alla nazionale serba dopo la scissione del Montenegro dalla Serbia.\nNella stagione 2006-07 si trasferisce in Grecia nel Lamia e con la nazionale vince la medaglia di bronzo al campionato europeo. Nella stagione 2007-08 approda in Italia con il Perugia, in Serie A1: con la societ\u00e0 perugina gioca per due campionati, mentre con la Serbia vince la medaglia d'argento all'edizione 2008 e a quella 2009 della World League.\nNell'annata 2009-10 ritorna nel campionato greco con l'Ar\u012bs Salonicco; nel 2010, con la nazionale, vince il bronzo sia alla World League che al campionato mondiale. Nella stagione successiva \u00e8 nuovamente in Italia con la Top Volley di Latina; nel 2011, con la squadra nazionale, si aggiudica la medaglia d'oro al campionato europeo.\nPer il campionato 2011-12 gioca per il club russo del Gubernija di Ni\u017enij Novgorod, mentre nella stagione successiva viene ingaggiato dall'Asseco Resovia, militante nella Polska Liga Siatk\u00f3wki polacca, con cui vince lo scudetto; con la nazionale si aggiudica la medaglia di bronzo al campionato europeo 2013.\nNella stagione 2013-14 viene acquistato dall'Ural, tuttavia a met\u00e0 annata viene ceduto al BluVolley Verona, nella Serie A1 italiana. Disputa la stagione seguente in Cina, allo Shanghai, nella Chinese Volleyball League, aggiudicandosi lo scudetto; al termine degli impegni in Cina, firma per il resto dell'annata con il Paris, nella Ligue A francese; con la nazionale vince la medaglia d'argento alla World League 2015.\nNel campionato 2015-16 torna nella Superliga russa per difendere i colori della Lokomotiv Novosibirsk, mentre per quello successivo \u00e8 al Charlottenburg, nella 1. Bundesliga tedesca: tuttavia poco dopo passa al Paykan Teheran, nel massimo campionato iraniano, per poi concludere l'annata al Rennes, nella Ligue B francese, con cui ottiene la promozione in Ligue A.\nPer il campionato 2017-18 si accasa al club rumeno dell'Arcada Gala\u021bi, nella Divizia A1, con cui vince la Supercoppa, mentre in quella seguente torna in Polonia, dove disputa la Polska Liga Siatk\u00f3wki con il ."}
{"id": "2227723", "revid": "36426", "url": "https://it.wikipedia.org/wiki?curid=2227723", "title": "Quadrilobi", "text": ""}
{"id": "2227728", "revid": "287204", "url": "https://it.wikipedia.org/wiki?curid=2227728", "title": "Nikola Kovacevic", "text": ""}
{"id": "2227732", "revid": "599013", "url": "https://it.wikipedia.org/wiki?curid=2227732", "title": "Longchamp (ippodromo)", "text": "L'ippodromo di Longchamp o del Bois de Boulogne \u00e8 un ippodromo della regione parigina situato a sud ovest del Bois de Boulogne.\nStoria.\nSorge sul sito dell'antica abbazia delle minoresse di Longchamp, fondata da Isabella di Francia e abbattuta durante la Rivoluzione.\nVoluto dal duca di Monry venne inaugurato nel 1857. Dopo alcuni anni, nel 1863, venne organizzato il primo Gran premio, e il premio in palio (100.000 franchi) and\u00f2 al fantino che corse con il cavallo inglese The Ranger, mentre l'anno dopo fu la prima vittoria dei francesi grazie al cavallo \"Vermont\". In quell'occasione fra gli spettatori vi era anche Napoleone III.\nPer ampliare e migliorare la pista sono stati effettuati nel 1959 e 1960 lavori di ristrutturazione.\nNel 1997 ha ospitato la messa conclusiva della dodicesima Giornata Mondiale della Giovent\u00f9 alla quale hanno preso parte pi\u00f9 di un milione di ragazzi.\nGare principali.\nGrazie al lungo rettilineo che porta al traguardo (600 o 700 metri) e alla sua pista principale di una lunghezza media di 3.000 metri e diverse varianti del percorso che possono allungare tale lunghezza, si possono effettuare fra le varie gare:"}
{"id": "2227735", "revid": "1305772", "url": "https://it.wikipedia.org/wiki?curid=2227735", "title": "Dejan Bojovi\u0107", "text": "Giocava nel ruolo di schiacciatore."}
{"id": "2227737", "revid": "216538", "url": "https://it.wikipedia.org/wiki?curid=2227737", "title": "Serial killer cinematografico", "text": ""}
{"id": "2227739", "revid": "1048993", "url": "https://it.wikipedia.org/wiki?curid=2227739", "title": "Helen Hardin", "text": "Era nata a Albuquerque, Nuovo Messico, figlia di un anglo-americano, Herbert Hardin, e di una nativa americana, Pablita Velarde, discendente degli indiani \u00abTewa Santa Clara Pueblo\u00bb (Nuovo Messico).\nI primi lavori della Hardin erano classificati come tradizionalmente realistici; comunque, quando i suoi lavori sono rapidamente maturati e hanno preso confidenza, ella divenne nota per dipingere opere complesse, che combinavano immagini piene di colori e simboli derivati dalla sua eredit\u00e0 di indiana con la tecnica dell'arte moderna astratta. Le sue opere includevano frequentemente figure Mimbres e Anasazi e forme e maschere Kachina, di cui l'autoritratto \u00abMetamorphosis\u00bb \u00e8 un esempio.\n\u00c8 morta nel 1984 all'et\u00e0 di 41 anni a causa di un tumore al seno."}
{"id": "2227741", "revid": "599013", "url": "https://it.wikipedia.org/wiki?curid=2227741", "title": "Jordi Arrese", "text": "Carriera.\nDiventato professionista nel 1982, Arrese si specializza particolarmente sulle superfici lente.\nIl periodo migliore della sua carriera \u00e8 compreso tra gli anni 1989 e 1993, \u00e8 in questo periodo che raggiunge tutte le 14 finali nei tornei ATP della sua carriera (tutte su terra rossa) vincendone 6. Particolarmente pregiati i suoi due successi consecutivi ottenuti ad Atene nel 1992 e nel 1993, in modo particolare il primo ottenuto battendo il famoso connazionale Sergi Bruguera (che lo aveva sconfitto in finale nello stesso torneo l'anno precedente).\nNel 1992 partecipa al torneo singolare dell'olimpiade, sostenuto dal pubblico di suoi concittadini riesce ad arrivare in finale, ma viene sconfitto dopo una partita molto combattuta finita al quinto set dallo svizzero Marc Rosset, conquistando comunque l'argento.\nDurante la sua carriera si \u00e8 aggiudicato anche 4 titoli di doppio, il suo best ranking singolare \u00e8 il 23\u00ba posto ottenuto il 4 novembre 1991, il suo best ranking di doppio \u00e8 il 62\u00ba posto il 14 agosto 1995. Si ritira nella seconda met\u00e0 degli anni novanta."}
{"id": "2227745", "revid": "1776051", "url": "https://it.wikipedia.org/wiki?curid=2227745", "title": "Milo\u0161 Niki\u0107", "text": "Gioca nel ruolo di schiacciatore nello ."}
{"id": "2227752", "revid": "287204", "url": "https://it.wikipedia.org/wiki?curid=2227752", "title": "Milos Nikic", "text": ""}
{"id": "2227753", "revid": "767487", "url": "https://it.wikipedia.org/wiki?curid=2227753", "title": "Bartolomeo Merelli", "text": "\u00c8 conosciuto soprattutto per essere stato l'impresario del Teatro alla Scala di Milano tra il 1829 ed il 1850 e per aver supportato Giuseppe Verdi ancora emergente nella rappresentazione di alcune delle sue opere pi\u00f9 famose come il \"Nabucco\".\nBiografia.\nI primi anni e l'agenzia teatrale.\nMerelli nacque a Bergamo e studi\u00f2 composizione con Johann Simon Mayr (Gaetano Donizetti era nella stessa classe di Merelli). Egli si trasfer\u00ec a Milano attorno al 1812 e lavor\u00f2 come agente teatrale nei teatri locali, scrivendo nel contempo alcuni libretti per Mayr, Donizetti, Nicola Vaccaj e altri compositori. Egli decise di mettere in piedi una propria agenzia nel 1826 ed amministr\u00f2 stagioni teatrali a Varese, Como e Cremona tra il 1830 ed il 1835, aiutato in questo da Carlo Balochino del Theater am K\u00e4rntnertor di Vienna, dal 1836 al 1848.\nLa Scala.\nDal 1829 al 1850, Merelli amministr\u00f2 il Teatro alla Scala, inizialmente con altri (tra i quali spiccava Domenico Barbaja) e poi da solo dal 1835. Durante questo periodo, egli fu responsabile nel 1831 dell'organizzazione della prima della \"Norma\" di Vincenzo Bellini e poi di moltissime opere di Donizetti (come ad esempio \"Ugo, conte di Parigi\", \"Lucrezia Borgia\", \"Maria Stuarda\" e \"Gemma di Vergy\") come di Saverio Mercadante (\"Il giuramento\" ed \"Il bravo\").\nMalgrado l'amicizia di Donizetti con Merelli, il compositore si lament\u00f2 sovente delle iniziative che l'impresario prendeva sulle sue opere. Egli si risent\u00ec in particolar modo nel settembre del 1839 quando scopr\u00ec che Merelli, senza consultarlo, stava montando una produzione del \"Gianni di Parigi\" che, pur essendo stato composto tra il 1828 ed il 1832, non era mai apparso sul palcoscenico. Il 6 settembre Donizetti manifest\u00f2 una viva protesta, ma era ormai troppo tardi e la \"premi\u00e8re\" dell'opera part\u00ec e rimase senza input da parte del compositore. Successivamente, Donizetti ebbe nuovamente modo di questionare con Merelli dopo alcune produzioni insoddisfacenti delle sue opere al K\u00e4rntnertor Theatre.\nNel frattempo, nella primavera del 1839, Merelli aveva chiamato Giuseppe Verdi, che si trovava in un periodo cupo e improduttivo della sua vita, per rappresentare l\"'Oberto\", e dopo aver ottenuto un successo della musica da parte dei principali cantanti della Scala come Giuseppina Strepponi e Giorgio Ronconi che accettarono di prendere parte alla rappresentazione, egli offr\u00ec il palcoscenico della Scala per la stagione successiva. Verdi accett\u00f2 questa occasione incredibile, l'opera ebbe un discreto successo e Giovanni Ricordi si accaparr\u00f2 i diritti di pubblicazione dello spartito. Merelli stesso diede una mano a Verdi nella composizione suggerendogli di comporre una scena e un quartetto per l'atto II, scena 2.\nMerelli propose quindi a Verdi un contratto per tre nuove opere e Verdi lo accett\u00f2. La prima, \"Un giorno di regno\", fu \"un inqualificabile disastro\", ma la seconda, \"Nabucco\", originariamente offerta dal Merelli a Carl Otto Nicolai e da questi rifiutata, fu un trionfo, per poi dare alle scene \"I Lombardi alla prima crociata\" nel 1843. \"Giovanna d'Arco\" (1845) fu l'ultima delle opere di Verdi ad essere montata dal Merelli, e fu comunque un grande successo, sebbene vi furono problemi con le inadeguate scenografie, coi costumi e con l'orchestra che era troppo ridotta. La rottura con Merelli avvenne quando Verdi lo vide contrattare con Ricordi per vedersi riconosciuti alcuni diritti sulle opere di Verdi e pertanto il compositore bussetano giur\u00f2 che non avrebbe pi\u00f9 collaborato n\u00e9 con Merelli n\u00e9 col suo staff e che non avrebbe mai pi\u00f9 messo piede alla Scala.\nGli ultimi anni.\nCon la rivoluzione del 1848, Merelli venne sospettato da Radetzky di essere una spia e trascorse pertanto alcuni anni a Vienna dopo aver lasciato la Scala. Nel 1861 egli fece ritorno a Milano e nuovamente ottenne il proprio incarico a teatro come impresario della Scala, ma nel 1863, dopo aver perso gran parte del proprio patrimonio, si ritir\u00f2 a Bergamo. Malgrado la sua generosit\u00e0, il suo spirito artistico e le sue pratiche finanziarie avevano portato al fatto che molta gente non avesse ora fiducia in lui. Suo figlio, Eugenio (1825\u20131882) si preoccup\u00f2 da impresario egli stesso di organizzare dei tours europei toccando citt\u00e0 come Edimburgo, Venezia, Vienna, Parigi e San Pietroburgo."}
{"id": "2227761", "revid": "28592", "url": "https://it.wikipedia.org/wiki?curid=2227761", "title": "Figlioccia", "text": ""}
{"id": "2227762", "revid": "400694", "url": "https://it.wikipedia.org/wiki?curid=2227762", "title": "Favola del lupo e dell'agnello", "text": ""}
{"id": "2227765", "revid": "110157", "url": "https://it.wikipedia.org/wiki?curid=2227765", "title": "Mount Angel", "text": "Mount Angel \u00e8 una citt\u00e0 degli Stati Uniti d'America, nella Marion nello Stato dell'Oregon. Conta 2.287 abitanti."}
{"id": "2227766", "revid": "28592", "url": "https://it.wikipedia.org/wiki?curid=2227766", "title": "Governante autocratico", "text": ""}
{"id": "2227767", "revid": "28592", "url": "https://it.wikipedia.org/wiki?curid=2227767", "title": "Diritto divino", "text": ""}
{"id": "2227768", "revid": "439868", "url": "https://it.wikipedia.org/wiki?curid=2227768", "title": "Scotts Mills", "text": "Scott Mills \u00e8 una citt\u00e0 degli Stati Uniti d'America, nella Contea di Marion, Oregon. Conta 312 abitanti."}
{"id": "2227769", "revid": "1272592", "url": "https://it.wikipedia.org/wiki?curid=2227769", "title": "Aleksandrovskij", "text": ""}
{"id": "2227770", "revid": "666668", "url": "https://it.wikipedia.org/wiki?curid=2227770", "title": "Knattspyrnuf\u00e9lagi\u00f0 V\u00ed\u00f0ir Gar\u00f0i", "text": "Il Knattspyrnuf\u00e9lagid V\u00ed\u00f0ir, conosciuto anche come V\u00ed\u00f0ir Gar\u00f0ur, \u00e8 una societ\u00e0 calcistica islandese con sede nella citt\u00e0 di Gar\u00f0ur, fondata nel 1936. La formazione oggi milita nella \"2. deild karla\", seconda divisione del campionato islandese.\nStoria.\nLa formazione \u00e8 salita alla ribalta dello sport internazionale per aver vinto il primo campionato islandese di calcio a 5 qualificandosi, come prima squadra islandese, all'edizione 2008-09 di Coppa UEFA. Il V\u00ed\u00f0ir Gar\u00f0ur non \u00e8 andato oltre il turno preliminare, giungendo ultima nel gruppo A comprendente , e ."}
{"id": "2227771", "revid": "287204", "url": "https://it.wikipedia.org/wiki?curid=2227771", "title": "Silverton (Oregon)", "text": "Silverton \u00e8 una citt\u00e0 degli Stati Uniti d'America, situata nella contea di Marion nello Stato dell'Oregon. Conta 7.414 abitanti."}
{"id": "2227772", "revid": "161374", "url": "https://it.wikipedia.org/wiki?curid=2227772", "title": "Vidir Gardi", "text": ""}
{"id": "2227773", "revid": "110157", "url": "https://it.wikipedia.org/wiki?curid=2227773", "title": "Messiade", "text": "Messiade (\"Der Messias\"), \u00e8 un poema epico sacro in esametri di Friedrich Gottlieb Klopstock.\nCaratteristiche.\nScritto da Friedrich Gottlieb Klopstock 1748-1773), \u00e8 costituito da venti canti e prende ispirazione dalla Gerusalemme liberata di Torquato Tasso e dal \"Paradiso perduto\" di John Milton: costituisce un importante scritto della letteratura tedesca moderna.\nTemi trattati.\nCon un'ottica sentimentale della fede, (corrente religiosa che trova la sua consacrazione nel pietismo) narra delle gesta del Messia fino alla sua resurrezione."}
{"id": "2227776", "revid": "161374", "url": "https://it.wikipedia.org/wiki?curid=2227776", "title": "Knattspyrnuf\u00e9lagid V\u00ed\u00f0ir", "text": ""}
{"id": "2227777", "revid": "287204", "url": "https://it.wikipedia.org/wiki?curid=2227777", "title": "Stayton", "text": "Stayton \u00e8 una citt\u00e0 degli Stati Uniti d'America, nella Marion nello Stato dell'Oregon. Conta 6.816 abitanti."}
{"id": "2227779", "revid": "767487", "url": "https://it.wikipedia.org/wiki?curid=2227779", "title": "Sublimity", "text": "Sublimity \u00e8 una citt\u00e0 degli Stati Uniti d'America, nella Contea di Marion nello Stato dell'Oregon. Conta 2.148 abitanti."}
{"id": "2227781", "revid": "120942203", "url": "https://it.wikipedia.org/wiki?curid=2227781", "title": "Turner (Oregon)", "text": "Turner \u00e8 una citt\u00e0 degli Stati Uniti d'America, nella Marion nello Stato dell'Oregon. Conta 1.199 abitanti."}
{"id": "2227784", "revid": "767487", "url": "https://it.wikipedia.org/wiki?curid=2227784", "title": "Eimeria", "text": "Eimeria \u00e8 un genere dei parassiti Apicomplexa che comprende varie specie responsabili della coccidiosi, una malattia del pollame. Farmaci sono disponibili contro il parassita; per\u00f2 la farmacoresistenza \u00e8 comune, come pure residui di farmaci nella carne dei polli dopo la macellazione. Dei vaccini sono stati sviluppati, ma un vaccino \u00e8 attivo soltanto per una specie non per le altre. La migliore pratica \u00e8 di vaccinare i pulcini appena dopo la schiusa delle uova cos\u00ec che siano immunizzati a vita.\nI sintomi dell'infezione da Eimeria comprendono diarrea ematica dovuta alla necrosi dell'epitelio intestinale.\nTerapia.\nIl clazuril \u00e8 uno dei principi attivi normalmente usati."}
{"id": "2227788", "revid": "28592", "url": "https://it.wikipedia.org/wiki?curid=2227788", "title": "Reggia di Carskoe Selo", "text": ""}
{"id": "2227802", "revid": "287204", "url": "https://it.wikipedia.org/wiki?curid=2227802", "title": "Anna di Prussia", "text": ""}
{"id": "2227803", "revid": "28592", "url": "https://it.wikipedia.org/wiki?curid=2227803", "title": "Duchessa di Prussia", "text": ""}
{"id": "2227804", "revid": "2110845", "url": "https://it.wikipedia.org/wiki?curid=2227804", "title": "Claude Abbes", "text": "Carriera.\nClub.\nAbbes comincia a giocare da adolescente durante la seconda guerra mondiale nei pressi della sua citt\u00e0 natale.\nNel 1950 si trasferisce al B\u00e8ziers, dove comincia ad attirare l'attenzione in ambito nazionale.\nL'anno successivo passa al Saint-\u00c9tienne: sotto la guida di Jean Snella Abbes diventa titolare e la squadra termina regolarmente nelle parti alte della classifica. Nel 1957 arriva inaspettatamente la vittoria del campionato francese: in quella stagione Abbes non salta neanche una partita.\nNel 1960 passa per una partita al Lione con cui per\u00f2 disputa una sola partita in Coppa delle Fiere prima di tornare al Saint-\u00c9tienne.\nTornato al Saint-\u00c9tienne arriva alla finale di Coppa di Francia, persa per\u00f2 contro il Monaco. Tuttavia due anni dopo conquista ancora la finale di Coppa di Francia che vince mantenendo la rete inviolata.\nAl termine di questa stagione si trasferisce al Montelimar in terza serie dove occupa i ruoli di allenatore e giocatore fino a 40 anni.\nNazionale.\nClaude Abbes partecipa con la Nazionale di calcio della Francia alla Coppa del mondo del 1954, senza tuttavia scendere in campo. Disputa poi anche i mondiali del 1958 nei quali a partire dal terzo turno preliminare diventa titolare a causa delle debolezze mostrate dal numero uno Fran\u00e7ois Remetter e dal fatto che il secondo portiere Dominique Colonna sia caduto in disgrazia presso i vertici federali. In questi mondiali la Francia conquista il suo miglior risultato fino a quel momento, ovvero il terzo posto.\nIn totale Abbes disputa 9 partite con la nazionale francese tra il 1957 e il 1958.\nDopo il ritiro.\nDurante il suo periodo professionale Claude Abbes si era laureato in ingegneria elettrica, e cos\u00ec dal 1962 comincia a lavorare presso la centrale nucleare di Tricastin, vicino a Pierrelatte sul Rodano. Nella seconda met\u00e0 degli anni ' 70 \u00e8 coinvolto nella costruzione di un centro di ricerca a Saint-\u00c9tienne.\nClaude Abbes muore l'11 aprile 2008."}
{"id": "2227805", "revid": "1924342", "url": "https://it.wikipedia.org/wiki?curid=2227805", "title": "Discografia di Barry White", "text": "Questa pagina contiene la discografia del cantante statunitense Barry White."}
{"id": "2227807", "revid": "729019", "url": "https://it.wikipedia.org/wiki?curid=2227807", "title": "Aeroporto Internazionale di Teheran-Mehrabad", "text": "L'Aeroporto Internazionale di Mehrabad \u00e8 situato presso Teheran, Iran. Era l'aeroporto principale di Tehran, fino a quando, nel 2008, \u00e8 stato sostituito dall'Aeroporto Internazionale Imam Khomeini. Un tempo ospitava voli internazionali nei terminal 1 e 2 mentre un terzo terminal aveva la funzione di ospitare i voli interni. Attualmente \u00e8 utilizzato solamente per voli interni e per la sua eccessiva vicinanza alla citt\u00e0 si sta discutendo un eventuale demolizione. L'aeroporto fu costruito negli anni cinquanta."}
{"id": "2227811", "revid": "320578", "url": "https://it.wikipedia.org/wiki?curid=2227811", "title": "Principessa di Prussia", "text": ""}
{"id": "2227814", "revid": "290948", "url": "https://it.wikipedia.org/wiki?curid=2227814", "title": "Verifica igrometrica", "text": ""}
{"id": "2227816", "revid": "1005847", "url": "https://it.wikipedia.org/wiki?curid=2227816", "title": "Referendum in Islanda del 1944", "text": "Il 24 maggio 1944 si tenne in Islanda un referendum riguardo al nuovo assetto da dare allo stato. La consultazione avvenne su due argomenti separati:\nL'affluenza alle urne fu del 98,6%.\nConseguenze.\nIl 17 giugno 1944 fu istituita la Repubblica d'Islanda."}
{"id": "2227817", "revid": "122949255", "url": "https://it.wikipedia.org/wiki?curid=2227817", "title": "Succhione", "text": "Il succhione o poppatone \u00e8 il germoglio, in una pianta legnosa, che origina da una gemma latente, ovvero da una gemma rimasta in dormienza per un numero indefinito di stagioni. Per questa caratteristica, i succhioni emergono dal fusto o da rami legnosi di pi\u00f9 anni di et\u00e0, generalmente alla loro base. Solitamente vigoroso ed a marcato sviluppo verticale, per la sua competizione trofica nei confronti di altri germogli tende a prendere il sopravvento. L'habitus \u00e8 prettamente giovanile e talvolta \u00e8 spinescente, come si verifica frequentemente, ad esempio, negli agrumi.\nIl succhione \u00e8 detto anche ricaccio o cacchio. Parente stretto del succhione \u00e8 il pollone, che per\u00f2 si origina alla base del fusto o direttamente dalla radice. \nNella potatura di produzione ordinaria \u00e8 soggetto al taglio, sottraendo nutrimento agli altri rami fioriferi, a meno dell'esigenza di una ristrutturazione della geometria della pianta.\nTerminologia.\nSi distinguono vari tipi di succhione: \nNel mondo agricolo i succhioni vengono ulteriormente suddivisi, in gergo, tra \"maschi\" e \"femmine\"; i primi sono i succhioni veri e propri (non hanno altri rametti secondari), i secondi possiedono rametti secondari (a volte possono evolvere, in talune specie di albero da frutto, in fruttiferi).\nFunzione biologica dei succhioni.\nIn tutte le piante legnose vengono prodotte diverse tipologie di gemme vegetative (gemme a legno) riconducibili a tre tipi:\nLe gemme pronte sono quelle che germogliano nella stessa stagione e danno origine a germogli secondari, detti spesso \"femminelle\", che sono portati da germogli dello stesso anno. Le gemme dormienti germogliano nella stagione successiva e danno origine a germogli che provvedono al rinnovo annuale della vegetazione. Le gemme latenti, spesso rappresentate dalle gemme basali oppure da sottogemme. Queste gemme non germogliano ma restano in stato di latenza per pi\u00f9 anni.\nPer effetto dell'accrescimento secondario in diametro, le gemme latenti tendono ad essere ricoperte dal legno di nuova deposizione, perci\u00f2 il loro asse vegetativo subisce un piccolo accrescimento in lunghezza per seguire l'incremento in diametro del legno secondario. Per effetto di questo accrescimento, le gemme latenti restano nascoste dalla corteccia nello strato superficiale del legno.\nL'emissione del succhione, nella fisiologia delle piante legnose, \u00e8 un fenomeno di compensazione tra un principio di squilibrio fra apparato radicale e apparato vegetativo aereo: in caso di deficienza nella ramificazione, si ha il germogliamento di un certo numero di gemme avventizie con conseguente emissione di succhioni. Questo evento si verifica in modo intenso quando la chioma subisce una drastica e improvvisa decurtazione a causa di traumi meccanici, incendi, interventi cesori pi\u00f9 o meno drastici. L'emissione dei succhioni \u00e8 inoltre un evento ordinario nelle specie a portamento cespuglioso oppure basitono quando sono potate secondo forme di allevamento la cui geometria si discosta pi\u00f9 o meno notevolmente dal portamento naturale. Ad esempio, il portamento basitono-cespuglioso dell'olivo \u00e8 alla base dell'emissione di un numero notevole di succhioni, ogni anno, dal centro della chioma con sistemi di allevamento a vaso policonico, mentre \u00e8 meno intenso nelle forme allevate a monocono o a globo.\nTrattamento dei succhioni nella potatura.\nAnche un non esperto riconosce in una pianta da frutto i succhioni: sono rami che crescono dritti in verticale, snelli, con corteccia pi\u00f9 liscia e chiara delle branche fruttifere, senza frutti e, in autunno, sono gli ultimi a perdere le foglie.\nIl trattamento dei succhioni non \u00e8 facile: la loro emissione e la regolazione dello sviluppo seguono infatti le esigenze naturali della pianta perci\u00f2 sono destinati a prendere il sopravvento. Ad esempio, in un sistema a vaso, le branche primarie e quelle secondarie hanno disposizione e inclinazione finalizzate a rendere uniforme la penetrazione della luce nella chioma; l'emissione di un succhione su una branca primaria comporter\u00e0 lo sviluppo di un germoglio verticale e molto vigoroso, destinato ad ombreggiare le branche secondarie sottostanti, meno favorite in virt\u00f9 della loro geometria. I succhioni tendono inoltre ad avere, per un certo tempo, un habitus giovanile, perci\u00f2 la loro attivit\u00e0 \u00e8 prettamente vegetativa e non contribuisce alla produzione.\nGli interventi di potatura devono fondamentalmente ridurre la capacit\u00e0 di competizione del succhione, tuttavia si deve tener presente che ci sar\u00e0 comunque una risposta successiva della pianta, che tender\u00e0 a correggere gli interventi che ripristinano la geometria prima dell'emissione del succhione. Il danno principale causato dal succhione, inoltre, si verifica in due fasi: \nPer quanto concerne il tipo di trattamento, vanno tenuti in considerazione le seguenti risposte:\nIn definitiva, gli interventi sui succhioni devono essere eseguiti fin dalle prime fasi e perci\u00f2 rientrano nelle ordinarie operazioni da eseguirsi con la potatura verde. Il taglio dei rami sviluppati dai succhioni, nella potatura invernale, \u00e8 invece un intervento tardivo, finalizzato a correggere la geometria della pianta quando non si \u00e8 intervenuti efficacemente con la potatura verde. Per limitare la tendenza ad emettere succhioni di sostituzione o rami secondari, il succhione va rimosso completamente strappandolo dalla base invece di un taglio con le forbici; questa operazione si pu\u00f2 solo eseguire solo subito dopo l'emissione del succhione, quando i suoi tessuti non sono ancora lignificati. Con la potatura invernale, invece, si deve tagliare il succhione alla base, riservandosi di intervenire successivamente sui succhioni di sostituzione nella potatura verde.\nInterventi alternativi non cesori, come l'inclinazione e la curvatura, vanno abbinati all'incisione anulare, per accelerare la messa a frutto del succhione, e comunque sono ammissibili solo se compatibili con la geometria del sistema di allevamento adottato. In questi casi il succhione viene infatti lasciato perch\u00e9 entrer\u00e0 a far parte della produzione e ci si deve perci\u00f2 preoccupare di regolarne la vigoria e accelerare l'entrata in produzione. In pratica, forzando il succhione a svilupparsi curvato o fortemente inclinato, nel tempo pu\u00f2 trasformarsi in branca fruttifera (il successo della tecnica \u00e8 funzione della specie e, soprattutto, della giovent\u00f9 del succhione). Meno efficace \u00e8 tagliare corto il succhione costringendolo a svilupparsi in diametro e a lignificare per favorire l'emissione di rami secondari fruttiferi."}
{"id": "2227825", "revid": "287204", "url": "https://it.wikipedia.org/wiki?curid=2227825", "title": "Palau Sant Jordi", "text": "Il Palau Sant Jordi \u00e8 una grande arena polivalente di Barcellona, in Spagna, situata sulla collina di Montju\u00efc.\nProgettato da Arata Isozaki e Mamoru Kawaguchi, fu costruito nel 1990 in occasione dei Giochi olimpici estivi di Barcellona 1992. Attualmente pu\u00f2 ospitare ogni tipologia di sport al coperto cos\u00ec come concerti e altre manifestazioni.\nL'architettura moderna e le notevoli dimensioni ne fanno una delle arene sportive coperte pi\u00f9 importanti d'Europa; \u00e8 in grado di ospitare spettatori seduti per gli eventi sportivi e fino a spettatori seduti per i concerti.\nIl Palau Sant Jordi di Barcellona ha ottenuto l'ammissione all'European Arenas Association (EAA), l'Associazione che riunisce le pi\u00f9 importanti arene europee.\nEventi sportivi.\nL'arena ha ospitato le fasi finali (final four) di Eurolega nel 1998 e nel 2003, nella quale la locale squadra di basket, l'FC Barcelona ha vinto la competizione.\nNel palazzetto, inoltre, si \u00e8 svolta la finale di Coppa Davis del 2000, l'anno della sua 89\u00aa edizione. In quell'occasione la nazionale spagnola sconfisse quella australiana nelle partite che si disputarono tra l'8 e il 10 dicembre, permettendo cos\u00ec alla Spagna di conquistare per la prima volta nella sua storia questo titolo. Sempre l\u00ec nel 2009 si \u00e8 disputata la finale tra Spagna e Repubblica Ceca vinta per 5-0 dagli spagnoli.\nSempre al Sant Jordi si sono svolti i campionati mondiali di nuoto del 2003. Per l'occasione una vasca da nuoto temporanea venne installata all'interno del plesso per permettere lo svolgimento della manifestazione. Allo stesso modo vi si sono svolti i campionati mondiali di nuoto del 2013."}
{"id": "2227830", "revid": "228587", "url": "https://it.wikipedia.org/wiki?curid=2227830", "title": "Mirope di Chio", "text": "Quando il governatore dell'isola, nel 251, fece uccidere Isidoro di Chio, Mirope, insieme a Sant'Ammone, ne raccolse i resti e diede ad essi sepoltura, probabilmente nella localit\u00e0 di Chora presso Chio ove, nel V secolo, fece costruire un tempio di cui rimane traccia.\nLa sua festa \u00e8 celebrata il 13 luglio dalla Chiesa cattolica e il 2 dicembre da quella ortodossa."}
{"id": "2227835", "revid": "830939", "url": "https://it.wikipedia.org/wiki?curid=2227835", "title": "Verifica termoigrometrica", "text": "La verifica termoigrometrica consiste nel valutare la probabilit\u00e0 di formazione di condensa atmosferica all'interno di un materiale o di una muratura in particolari condizioni di esercizio.\nProcedimento.\nLa variazione della conduttivit\u00e0 \u00e8 funzione della tipologia del materiale e dell'ambiente in cui si trova il materiale stesso.\nPer il calcolo delle cadute di pressione e di temperature in una parete \u00e8 necessario conoscere:"}
{"id": "2227837", "revid": "71433", "url": "https://it.wikipedia.org/wiki?curid=2227837", "title": "The Love Guru", "text": ""}
{"id": "2227838", "revid": "1305772", "url": "https://it.wikipedia.org/wiki?curid=2227838", "title": "Glasvegas (album)", "text": "Glasvegas \u00e8 l'album di debutto del gruppo alternative rock scozzese Glasvegas, pubblicato nel Regno Unito l'8 settembre 2008 dalla Columbia Records. L'album \u00e8 stato prodotto dal cantante del gruppo James Allan, da Rich Costey (dei Muse e Franz Ferdinand). L'album ha venduto 56000 copie nella sua prima settimana di pubblicazione, ed ha raggiunto la seconda posizione degli album pi\u00f9 venduti nel Regno Unito. L'album \u00e8 stato nominato come \"migliore album internazionale\" per i premi svedesi Rockbj\u00f6rnen awards del 2008.\nTracce.\nTutte le canzoni sono state scritte da James Allan salvo dove indicato. .\nEdizione limitata.\nL'album \u00e8 stato anche pubblicato nel Regno Unito in una edizione limitata contenente un DVD, in cui \u00e8 contenuta una esibizione del gruppo al \"The ABC\" a Glasgow il 20 giugno 2008, oltre che video musicali e interviste."}
{"id": "2227842", "revid": "446353", "url": "https://it.wikipedia.org/wiki?curid=2227842", "title": "Elba (incrociatore)", "text": "L'incrociatore protetto Elba fu un'unit\u00e0 della Regia Marina che ha operato dagli ultimi anni dell'ottocento agli inizi degli anni venti partecipando al primo conflitto mondiale. La nave progettata dall'ingegnere e generale del Genio Navale Edoardo Masdea faceva parte della classe Regioni con le unit\u00e0 gemelle \"Calabria\", \"Lombardia\", \"Umbria\", \"Etruria\", \"Liguria\" e \"Puglia\".\nCaratteristiche.\nLe navi di questa classe in origine vennero dotate di due alberi velici, trasformati in alberi militari attorno al 1905. Inizialmente queste unit\u00e0 ebbero poco successo a causa della protezione carente e della scarsa velocit\u00e0, tuttavia in condizioni di tempo difficili e con mare grosso dimostrarono le loro qualit\u00e0 con una buona stabilit\u00e0, che favoriva la precisione nei tiri d'artiglieria, la galleggiabilit\u00e0 e l'ottima manovrabilit\u00e0 con tutti i tempi. Il loro armamento fu pi\u00f9 volte modificato nel 1905, nel 1914 e nel 1915. Il progetto deriva da quello dell'ariete torpediniere \"Dogali\", sempre di Masdea.\nServizio.\nL'incrociatore \"Elba\" fu costruito nell'Arsenale di Castellammare di Stabia dove il suo scafo fu impostato sugli scali il 22 settembre 1890. Classificato ariete torpediniere al momento del varo , avvenuto il 12 agosto 1893 venne classificato incrociatore protetto e dopo essere stato completato nel 1894 entr\u00f2 in servizio il 27 febbraio 1896.\nAgli inizi del novecento partecip\u00f2 alla spedizione in Cina nell'ambito della Forza Multinazionale che si era formata in seguito alla rivolta dei Boxer e fu spettatore neutrale alla battaglia della baia di Chemulpo. Dopo essere stato utilizzato come posamine, fu destinata a prendere parte ai primi esperimenti di aviazione navale e, nell'imminenza del primo conflitto mondiale venne trasformato con la rimozione dell'intero armamento principale e la costruzione di ricoveri per 3/4 idrovolanti del tipo Curtiss \"Flying Boat\", da calare in mare per il decollo e recuperare al termine del volo tramite dei verricelli. Entr\u00f2 in servizio come Nave appoggio idrovolanti, il 4 giugno 1914. Nel giugno del 1913, con decreto ministeriale era stato infatti costituito ufficialmente il \"Servizio Aeronautico della Regia Marina\" e il successivo 20 luglio era stato nominato Capo di stato maggiore della Regia Marina, l'ammiraglio Paolo Thaon di Revel, sostenitore dell'Aviazione Navale, che diede un notevole impulso allo sviluppo e al potenziamento del settore. Nell'imminenza del conflitto, con il mezzo aereo ritenuto indispensabile per una pi\u00f9 completa condotta delle operazioni in mare venne a profilarsi l'esigenza di disporre di unit\u00e0 navali appositamente attrezzate al fine di usufruire al meglio delle potenzialit\u00e0 dei velivoli e per questo motivo la Regia Marina decise di trasformare l'\"Elba\" in nave appoggio idrovolanti. A questa unit\u00e0 ne fu affiancata un'altra, la nave mercantile \"Quarto\", acquistata della Regia Marina e ribattezzata Europa, i cui lavori di trasformazione vennero realizzati in pochi mesi all'Arsenale di La Spezia.\nAl termine del conflitto l'\"Elba\" venne ritirato dal servizio e radiato il 15 maggio 1921 per essere venduto per demolizione il 22 marzo 1923."}
{"id": "2227843", "revid": "767487", "url": "https://it.wikipedia.org/wiki?curid=2227843", "title": "A Snowflake Fell (And It Felt Like a Kiss)", "text": "A Snowflake Fell (And It Felt Like a Kiss) \u00e8 il secondo album del gruppo scozzese Glasvegas, pubblicato il 1\u00ba dicembre 2008 dalla Columbia Records."}
{"id": "2227850", "revid": "1938562", "url": "https://it.wikipedia.org/wiki?curid=2227850", "title": "Lira e Spada", "text": "Lira e spada (\"Leyer und Schwert\") \u00e8 una raccolta di poesie patriottiche di Karl Theodor Korner. Il poeta partecip\u00f2 come tenente del L\u00fctzowsches Freikorps alle \nguerre della sesta coalizione contro Napoleone Bonaparte, denominate in Germania \"Befreiungskriege\" (guerre di liberazione), e cadde in un combattimento presso Gadebusch nell'agosto del 1813.\nStoria.\nL'opera venne pubblicata dopo la morte dell'autore, nel 1814, grazie a suo padre e l'importanza della prima edizione, curata dal padre stesso del poeta (Vienna, 1814) \u00e8 stata confermata con evidenza dalle numerose riedizioni, come anche la messa in musica di singole poesie (\"L\u00fctzows wilde Jagd\", \"Reiterlied\", \"Schwertlied\") .\nTemi trattati.\nNarra dell'ardore patriottico e della condanna alla tirannia, con propositi a favore della Germania contro Napoleone Bonaparte, nati dopo il 1809.\nRiconoscimenti.\nAll'autore Alessandro Manzoni dedic\u00f2 l'ode \"Marzo 1821\" con la frase: \u00ab...nome caro a tutti i popoli che combattono per difendere o per riconquistare una patria\u00bb."}
{"id": "2227854", "revid": "83531", "url": "https://it.wikipedia.org/wiki?curid=2227854", "title": "Palazzo di Costantino", "text": "Il Palazzo di Costantino () \u00e8 una reggia che si trova a Strelna, una cittadina nei dintorni di San Pietroburgo, appartenuta al ramo dei Konstantinovi\u010d della dinastia Romanov. Il progetto iniziale risale al 1720 ad opera di Nicola Michetti.\nNel 1797 il palazzo di Strelna venne donato al granduca Konstantin Pavlovi\u010d Romanov ed alla moglie, la granduchessa Anna Feodorovna, zia della regina Vittoria. Nonostante un grande incendio scoppiato nel 1803, il palazzo di Costantino venne terminato nel 1807. Andrej Vornikhin e Luigi Rusca furono i responsabili dell'architettura dei piani superiori. Dopo la morte del Granduca il palazzo pass\u00f2 al nipote ed il ramo dei Konstantinovi\u010d della dinastia Romanov detenne il complesso come sua propriet\u00e0 fino alla rivoluzione.\nAvvenimenti del XX secolo.\nDopo il 1917 il palazzo visse un periodo di degrado: venne ceduto ad un campo di lavoro minorile ed in seguito ad una scuola superiore. Durante la Seconda guerra mondiale Strelna venne occupata dalle truppe tedesche che vi stabilirono un base della marina. Alcuni uomini della Decima Flottiglia MAS e delle navi da guerra vennero trasferite qui dall'Italia, ma un commando di truppe anfibie russe attacc\u00f2 la base e distrusse le barche.\nDopo le devastazioni dell'occupazione tedesca solo le pareti del palazzo vennero lasciate in piedi, tutti gli interni invece erano stati perduti; in seguito non venne fatto nessun intervento sostanziale di ristrutturazione fino al 2001, quando Vladimir Putin stabil\u00ec che il palazzo venisse convertito in una residenza presidenziale a San Pietroburgo. Il parco con i canali, le fontane ed i ponticelli venne ricostruito sui disegni originali di Le Blond e completato con un padiglione circondato dall'acqua presso la costa del mare. Di fronte al palazzo si trovano la statua equestre di Pietro I, installata originalmente nel 1911 a Riga, e la scultura moderna della famiglia di Pietro che passeggia nei giardini, opera di Mikhail Shemyakin, che invece \u00e8 posizionata pi\u00f9 vicina alla spiaggia. Numerose stanze del rinnovato palazzo sono state dedicate al poeta Konstantin Konstantinovi\u010d Romanov, che nacque proprio a Strelna.\nIl palazzo di Costantino accolse pi\u00f9 di cinquanta capi di Stato durante le celebrazioni del trecentenario di San Pietroburgo nel 2003. Tre anni dopo, dal 15 al 17 luglio 2006, ospit\u00f2 il 32\u00ba convegno del G8; durante il \"summit\", i \"leader\" mondiali vennero alloggiati in diciotto lussuosi \"cottage\" sulla spiaggia, ognuno dei quali battezzato con il nome di una citt\u00e0 storica russa. I ricreati interni neoclassici ospitarono inoltre, nel giugno 2008, il \"summit\" CSI. All'interno del palazzo si svolse infine il G20 del 2013.\nLe stalle del primo Ottocento vennero ricostruite e convertite in un \"hotel\" a quattro stelle."}
{"id": "2227858", "revid": "38120", "url": "https://it.wikipedia.org/wiki?curid=2227858", "title": "Palazzo imperiale", "text": ""}
{"id": "2227859", "revid": "28592", "url": "https://it.wikipedia.org/wiki?curid=2227859", "title": "Ivan Starov", "text": ""}
{"id": "2227866", "revid": "729019", "url": "https://it.wikipedia.org/wiki?curid=2227866", "title": "Mambusao", "text": "Mambusao \u00e8 una municipalit\u00e0 di Quarta classe delle Filippine, situata nella Provincia di Capiz, nella Regione del Visayas Occidentale.\nMambusao \u00e8 formata da 26 baranggay:"}
{"id": "2227867", "revid": "599013", "url": "https://it.wikipedia.org/wiki?curid=2227867", "title": "Protocollo italo-belga", "text": "Il protocollo italo-belga, stipulato nel 1946 fra Italia e Belgio, era un protocollo che assicurava fra le altre cose il trasferimento di lavoratori e le loro condizioni di lavoro. Un allegato che ne precisava certe modalit\u00e0 d'applicazione fu firmato a Roma il 27 aprile 1947.\nStoria.\nAlla fine della Seconda guerra mondiale, le condizioni economiche europee erano precarie, nel Belgio mancava soprattutto manovalanza per le loro miniere di carbone, il paese cercava persone che potessero lavorarvi, mentre in Italia mancavano i fondi e il carbone stesso. Per vincere \"la bataille du charbon\" , lanciata dal primo ministro Achille van Acker, il 20 giugno 1946 si strinse un accordo con l'Italia che prevedeva l'invio di unit\u00e0 lavorative in cambio di carbone, ma alla fine le reali forze inviate furono pi\u00f9 di . La mano d'opera non doveva avere pi\u00f9 di 35 anni e gli invii riguardavano persone alla volta (per settimana). Questo protocollo fu messo in discussione dopo il Disastro di Marcinelle\nProtocollo del 23 giugno 1946.\nLa conferenza che ha riunito a Roma i delegati del Governo italiano e del Governo belga per trattare dei trasferimento di lavoratori nelle miniere belghe, \u00e8 giunta alle seguenti conclusioni:\n1) Il Governo italiano, nella convinzione che il buon esito dell'operazione possa stabilire rapporti sempre pi\u00f9 cordiali con il Governo belga e dare la dimostrazione al mondo della volont\u00e0 dell'Italia di contribuire alla ripresa economica dell'Europa, far\u00e0 tutto il possibile per la riuscita dei piano in progetto.\nEsso provveder\u00e0 a che si effettui sollecitamente e nelle migliori condizioni l'avviamento dei lavoratori fino alla localit\u00e0 da stabilirsi di comune accordo in prossimit\u00e0 della frontiera italo-svizzera, dove a sua cura saranno istituiti gli uffici incaricati di effettuare le operazioni definitive di arruolamento.\n2) Il Governo belga mantiene integralmente i termini dell'\"accordo minatore-carbone\" firmato precedentemente.\nEsso affretter\u00e0, per quanto \u00e8 possibile, l'invio in Italia delle quantit\u00e0 di carbone previste dall'accordo.\n3) Il Governo belga curer\u00e0 che le aziende carbonifere garantiscano ai lavoratori italiani convenienti alloggi in conformit\u00e0 delle prescrizioni dell'art. 9 del contratto tipo di lavoro; un vitto rispondente, per quanta possibile, alle loro abitudini alimentari nel quadro del razionamento belga; condizioni di lavoro, provvidenze sociali e salari sulle medesime basi di quelle stabilite per i minatori belgi.\n4) Con determinazione speciale, il governo belga acconsente a che siano corrisposti gli assegni familiari alle famiglie dei minatori italiani i cui figli risiedano fuori dei territorio belga.\nAll'atto della loro assunzione i minatori italiani presenteranno all'azienda carbonifera a cui sono addetti un certificato ufficiale attestante lo stato esatto della loro famiglia. Tale certificato sar\u00e0 rinnovato ogni tre mesi.\nI minatori italiani autorizzeranno le aziende carbonifere a versare al beneficiario residente in Italia l'importo degli assegni loro dovuti.\nEssi forniranno, a questo riguardo, per iscritto tutte le notizie necessarie.\nOgni eventuale frode in materia di assegni familiari sar\u00e0 punita in conformit\u00e0 alla legge belga.\n5) Il Governo italiano si adoperer\u00e0 a che gli aspiranti all'espatrio in qualit\u00e0 di minatori, siano, nel migliore modo, edotti di quanto li concerne attirando, in particolar modo, la loro attenzione sul fatto che essi saranno destinati ad un lavoro di profondit\u00e0 nelle miniere, per quale sono necessarie un'et\u00e0 relativamente ancor giovane (35 al massimo) e buono stato di salute.\n6) La durata del contratto \u00e8 riportata a 12 mesi.\n7) Allo scopo di ridurre al minimo il trasferimento di valuta dall'Italia in Belgio, \u00e8 reciprocamente stabilito un conto di compensazione per tramite di una banca italiana e di una banca belga, designate ciascuna dal rispettivo Governo.\nIn conseguenza, tanto i versamenti effettuati dai lavoratori italiani a favore della loro famiglia, saranno fatti alla banca belga di cui sopra delle somme dovute al \"Comptoir Belge des Charbons\".\nSar\u00e0 compito della banca italiana sia di ricevere dal proprio governo le somme dovute in pagamento dei prezzo dei carbone importato dal Belgio sia di versare alle famiglie dei minatori italiani le somme che sono loro dovute.\n8) Il governo belga accetta il principio della possibilit\u00e0 di ricuperare mediante ritenuta sui salari dei minatori le somme anticipate a questi ultimi in Italia per le loro spese di trasferimento in Belgio, a condizione, pero, che sia riconosciuta la priorit\u00e0 dei debiti, eventualmente contratti dall'operaio verso la direzione delle miniere, e a condizione altres\u00ec che gli operai autorizzino esplicitamente tali ritenute.\n9) In ciascuno dei cinque bacini carboniferi belgi il governo italiano delegher\u00e0 una persona di fiducia, la cui retribuzione corrisponder\u00e0 a quella di \"un delegato all'ispezione delle miniere\". Queste spese saranno a carico della \"Federazione delle Associazioni Carbonifere dei Belgio\".\nDetta persona di fiducia avr\u00e0 per compito di vigilare tanto sulla buona condotta dei suoi compatrioti al lavoro, quanta sulla tutela dei loro interessi particolari. Essa render\u00e0 conta della propria attivit\u00e0 al governo italiano quanta a quello belga.\n10) Su tutti i treni a carico completo, un interprete designato dal governo italiano accompagner\u00e0 i minatori dal luogo di partenza previsto di detti treni fino a Namur a spese della Federazione delle Associazioni Carbonifere Belghe, la quale assicurer\u00e0 il ritorno di detto delegato in Italia e le spese per l'eventuale suo soggiorno in Belgio. L'interprete sar\u00e0 sottoposto all'autorit\u00e0 del capo della missione belga che accompagna i treni.\n11) II Governo italiano far\u00e0 tutto il possibile per inviare in Belgio lavoratori la settimana.\n12) Il ministero italiano degli Affari Esteri, o per sua delega le questure, rilasceranno a ciascun minatore un passaporto individuale o un foglio di identificazione personale, munito della fotografia dei titolare. Questi documenti, salvo il caso di lievi condanne, non saranno rilasciati ai minatori che abbiano subito condanne iscritte al casellario giudiziario.\nIl Consolato dei Belgio a Roma, ad esclusione di ogni altro Consolato belga in Italia, ricever\u00e0 le liste dei minatori e, previo esame, rilascer\u00e0 i visti sui passaporti collettivi per ciascun convoglio.\nI passaporti e i visti avranno la validit\u00e0 di un anno.\nI convogli saranno formati nel luogo designato di comune accordo fra le autorit\u00e0 italiane e belghe. Per nessun motivo detto luogo potr\u00e0 essere modificato senza previo accordo dei due governi.\nNella stazione di partenza saranno apprestati locali ai fini di un'accurata visita medica di ciascun operaio, della firma dei suo contratto di lavoro e del controllo della polizia belga.\nUn servizio d'ordine organizzato nella stazione avr\u00e0 il compito di impedire l'accesso al treno ad ogni persona che non abbia adempiuto a tutte le formalit\u00e0 sopra indicate.\nNessuna autorit\u00e0 potr\u00e0 modificare l'itinerario dei treni, ne fissare ore di partenza che non lascino il tempo sufficiente per i controlli e per la definizione dei contratti di arruolamento.\nFatto in duplice esemplare a Roma il 23 giugno 1946\nPER IL BELGIO:\nL'Incaricato d'Affari dei Belgio\nComte Geoffrey d'Aspremont-Lynden\nIncaricato d'Affari\nAmbasciata del Belgio, Roma\nPER L'ITALIA:\nIl Capo della Delegazione Italiana\nConte Secco Suardo\nPresidente della\nDelegazione Italiana, Roma\nCollegamenti esterni.\nProtocollo italo-belga\nProtocollo nella versione pdf "}
{"id": "2227869", "revid": "767487", "url": "https://it.wikipedia.org/wiki?curid=2227869", "title": "Malcolm Shotton", "text": "Carriera.\nClub.\nHa iniziato la carriera nel Leicester City, ma non \u00e8 mai riuscito ad imporsi come titolare. Ha quindi giocato per il Nuneaton Town, prima di firmare per l'Oxford United nel 1980. Ha formato una rispettabile coppia difensiva assieme a Gary Briggs ed \u00e8 diventato capitano della rosa che \u00e8 arrivata fino in First Division, partendo dalla Third Division. Il suo momento pi\u00f9 importante da calciatore \u00e8 stato quando ha sollevato la Football League Cup 1985-1986, al Wembley Stadium.\nAlla fine della stagione seguente, \u00e8 stato acquistato dal Portsmouth. Ha successivamente giocato per Huddersfield Town, Barnsley, Hull City e Ayr United, prima di chiudere la carriera al Barnsley.\nDopo il ritiro.\nShotton, dopo il ritiro, \u00e8 diventato assistente dell'allenatore del Barnsley. Nel 1998, \u00e8 tornato all'Oxford in veste di manager, sostituendo Malcolm Crosby. Dopo il successo iniziale, \u00e8 riuscito a condurre la squadra fino ad un buon undicesimo posto in classifica in Football League Division One. Comunque, nel campionato successivo, ha rassegnato le dimissioni a causa del pessimo andamento della squadra, in quel momento ventunesima in classifica. L'Oxford \u00e8 poi retrocesso al termine della stagione.\n\u00c8 stato poi assistente dell'allenatore del Bristol City."}
{"id": "2227872", "revid": "729019", "url": "https://it.wikipedia.org/wiki?curid=2227872", "title": "Eugenius Amiratus", "text": "Biografia.\nDi origine greca, ma nato a Palermo, ebbe solida istruzione, tanto da essere definito da un suo contemporaneo \"il pi\u00f9 versato in greco e in arabo, e tutt'altro che inesperto in latino\".\nLa famiglia di Eugenio aveva da varie generazioni ruoli importanti nell'amministrazione degli Altavilla. Egli era figlio infatti dell'ammiraglio Giovanni e nipote di un altro ammiraglio che portava il suo stesso nome.\nServ\u00ec sotto Guglielmo il Buono prima di essere elevato al rango di ammiraglio nel 1190. I suoi immediati doveri erano quelli di responsabile dell'Amministrazione delegata al controllo dei conti statali - il \"diwan\" (latinizzato in \"duana\" o \"dohana\") - acquisendo presto il titolo di \"magister duane baronum\" nel settembre 1174, quando fu inviato dal re a Salerno per verificare i conti dei balivi regi e per autorizzare la vendita di propriet\u00e0 a favore dello stratigotus, cos\u00ec che questi potesse saldare un debito.\nQuantunque non siano noti con precisione i suoi compiti istituzionali di \"magister\", egli aveva anche l'incarico di far scrivere e diffondere i \"signacula\" di Guglielmo II coi quali si indicava il dovere di pedaggio a chi traversasse ogni ponte, strada e guado dei domini reali (aprile 1187). Eugenius determin\u00f2 i confini delle terre della chiesa di Santa Sofia a Benevento nel 1175 e ag\u00ec da arbitro in una disputa confinaria tra Ravello e Amalfi a Nocera nel 1178 e nel settembre di quello stesso anno a Minori. In tali occasioni figura come \"magister regie dohane baronum et de secretis.\" A quel tempo figura aver operato sotto Gualtiero II di Modica.\nServ\u00ec con pari lealt\u00e0 Tancredi, prima di trasferirsi nell'amministrazione degli Hohenstaufen, sotto Costanza d'Altavilla ed Enrico VI. Fu falsamente accusato di aver cospirato ai danni dell'Imperatore Enrico VI e fu per questo tenuto per breve tempo prigioniero in Germania.\nOpere.\nEugenius fu un ottimo traduttore e poeta, ed \u00e8 stato persino ipotizzato che fosse lui stesso a usare come pseudonimo il nome di Ugo Falcando (Hugo Falcandus), un cronista che scrisse un'opera riguardante i fatti avvenuti a Palermo tra il 1154 e il 1169. A tal fine occorre sottolineare che Eugenius - al di l\u00e0 dell'ipotesi, che resta indimostrabile - era certamente in posizione ideale per scrivere una cronaca.\nVerso il 1154 cur\u00f2 una traduzione dall'arabo in latino dell'\"Ottica\" di Tolomeo, che sopravvive in una ventina di manoscritti. Tradusse anche la \"Sibilla Eritrea\" (\"Erythraeon\") dal greco in latino, la cui unica sopravvivenza pu\u00f2 essere rintracciata nelle copie del XIII secolo delle profezie di Gioacchino da Fiore. \u00c8 anche associato alla diffusione in Occidente della bella favola sanscrita Kalila e Dimna (che era stata tradotta in greco almeno dalla fine del secolo XI).\nIl greco era in effetti la sua lingua materna. In tale lingua scrisse poesie (ne rimangono appena ventiquattro in un manoscritto del XIV secolo). Erano di qualit\u00e0 mediocre e scritte in uno stile che allora era di moda a Costantinopoli. I poemi consentono di dare uno sguardo superficiale alla sua vita e ai suoi tempi e dimostrano la sua intimit\u00e0 con Guglielmo il Malo e il suo legame con le comunit\u00e0 religiose greche di Brindisi e Messina. Scrisse un poema in cui lamentava il suo imprigionamento tedesco, biasimando il cattivo stato del mondo, assumendo un consolatorio approccio filosofico."}
{"id": "2227875", "revid": "320578", "url": "https://it.wikipedia.org/wiki?curid=2227875", "title": "Christopher Monck", "text": ""}
{"id": "2227877", "revid": "320578", "url": "https://it.wikipedia.org/wiki?curid=2227877", "title": "George Monck", "text": ""}
{"id": "2227878", "revid": "729019", "url": "https://it.wikipedia.org/wiki?curid=2227878", "title": "Arteria mesenterica inferiore", "text": "L'arteria mesenterica inferiore \u00e8 un grosso ramo arterioso che nasce dall'aorta a livello della III/IV vertebra lombare al disotto dell'arteria mesenterica superiore e a qualche centimetro dalla biforcazione aortica.\nAssicura l'irrorazione a parte del colon trasverso, al discendente, al sigma, alla parte superiore del retto. Termina nell'arteria emorroidaria superiore. Lungo il suo percorso d\u00e0 origine ad alcuni rami.\nOccorre ricordare che l'apparato digestivo, formato da numerosi organi dislocati su un lungo percorso, richiede un sistema vascolare molto complesso ed efficiente. Ci\u00f2 spiega la presenza di numerose anastomosi sia tra i rami della stessa arteria principale, in questo caso la mesenterica inferiore, che tra le branche di arterie diverse come accade tra mesenterica superiore e mesenterica inferiore o nella irrorazione del retto. Ma questa complessit\u00e0 della struttura comporta anche la possibilit\u00e0 di numerose varianti ed anomalie."}
{"id": "2227881", "revid": "237256", "url": "https://it.wikipedia.org/wiki?curid=2227881", "title": "Grigorij Sem\u00ebnov", "text": ""}
{"id": "2227882", "revid": "729019", "url": "https://it.wikipedia.org/wiki?curid=2227882", "title": "Panay (Capiz)", "text": "Panay \u00e8 una municipalit\u00e0 di Quarta classe delle Filippine, situata nella Provincia di Capiz, nella Regione del Visayas Occidentale.\nPanay \u00e8 formata da 42 baranggay:"}
{"id": "2227883", "revid": "11959", "url": "https://it.wikipedia.org/wiki?curid=2227883", "title": "Eugenio di Palermo", "text": ""}
{"id": "2227888", "revid": "22475", "url": "https://it.wikipedia.org/wiki?curid=2227888", "title": "Serra di Ivrea (area protetta)", "text": "La Serra di Ivrea \u00e8 un sito di interesse comunitario (cod.IT1110057) della Regione Piemonte, istituito nell'ambito della Direttiva 92/43/CEE (\"Direttiva Habitat\") e designato inoltre come \"Zona Speciale di Conservazione\". Comprende un'area di 4.572 ettari nel territorio di vari comuni della Citt\u00e0 metropolitana di Torino e della Provincia di Biella.\nTerritorio.\nIl territorio protetto comprende una ampia porzione della Serra Morenica di Ivrea, il lungo cordone collinare situato in sinistra idrografica della Dora Baltea che costituisce il fianco nord-orientale dell'Anfiteatro morenico di Ivrea. Per circa tre quarti la zona \u00e8 ricoperta da boschi di latifoglie; interrompono la continuit\u00e0 della copertura forestale alcune aree a pascolo, qualche residua zona coltivata e, sui versanti esposti a sud, ampie porzioni di vigneto. Oltre che di una zona ricca di biodiversit\u00e0 la Serra \u00e8 anche molto rilevante dal punto di vista paesaggistico e geomorfologico, in quanto costituisce il migliore esempio europeo di morena laterale originatasi durante le glaciazioni.\nFlora e vegetazione.\nL'area protetta ospita numerose specie vegetali interessanti da un punto di vista conservazionistico, come \"Eleocharis carniolica\" e \"Lindernia procumbens\", a rischio di estinzione. Tra le piante incluse nella lista regionale delle specie minacciate del Piemonte, nel sito se ne trovano alcune legate alle zone umide, come \"Peplis portula\", \"Scutellaria minor\", \"Ludwigia palustris\" e \"Juncus bulbosus\", o le felci \"Blechnum spicant\" e \"Osmunda regalis\", piuttosto rare. Va poi ricordato che il SIC/ZSC rappresenta il limite occidentale dell'areale di \"Epimedium alpinum\".\nVarie tra le misure sito-specifiche per la Serra di Ivrea riguardano la gestione e il miglioramento delle aree a bosco: ad esempio vige la prescrizione di trasformare i boschi governati a ceduo in fustaie o boschi a governo misto, vaie prescrizioni sulla quantit\u00e0 e il tipo di legname che si pu\u00f2 prelevare nel corso di tagli, l'incentivazione al contenimento delle specie invasive alloctone e cos\u00ec via. Particolare attenzione viene dedicata ai popolamenti di specie meno rappresentate, come gli alneti o i tiglio-frassineti. In generale si vuole incoraggiare una maggiore diversit\u00e0 floristica nei boschi, privilegiando ad esempio gli olmi montani, l'acero riccio, il tiglio a grandi foglie, il tasso e l'agrifoglio. Le prescrizioni sito-specifiche contengono anche molte misure per la tutela delle zone umide e dei piccoli bacini idrici presenti nel SIC/ZSC e per una gestione naturalisticamente corretta delle zone utilizzate a scopo agricolo come i prati e i pascoli. Alcune delle prescrizioni sono anche specifiche per tutelare la biodiversit\u00e0 anche tra alcuni gruppi di insetti, con il divieto salvo che in casi specifici di utilizzare \"Bacillus thuringiensis\" per la lotta ai fitofagi, o prevedendo attivit\u00e0 informative e di sorveglianza per impedire la raccolta di individui di \"Lycaena dispar\" da parte dei collezionisti. \nFauna.\nDa un punto di vista faunistico il maggiore interesse lel SIC/ZSC \u00e8 dato dalla presenza di sei diverse specie di rettili e di almeno altre sette di anfibi, varie delle quali in regressione o minacciate. A rischio di estinzione in Piemonte \u00e8 anche la \"lampreda di Zanandrea\" (\"Lethenteron zanandreai\"), presente nei corpi idrici del sito. Il buono stato ambientale della Serra d'Ivrea supporta anche una notevole variet\u00e0 di invertebrati, e vi sono state censite 50 diverse specie di lepidotteri e 13 di libellule. \nHabitat.\nNel SIC/ZSC sono presenti i seguenti habitat naturali di interesse comunitario:\nAttivit\u00e0.\nLa zona del SIC/ZSC \u00e8 comodamente visitabile a piedi, in mountain bike o a cavallo inoltrandosi per le varie stradine forestali e sentieri che la attraversano. Viene inoltre percorsa dagli itinerari escursionistici di lunga percorrenza \"Alta Via dell'Anfiteatro Morenico\" e \"Grande traversata del Biellese\"."}
{"id": "2227890", "revid": "729019", "url": "https://it.wikipedia.org/wiki?curid=2227890", "title": "Panitan", "text": "Panitan \u00e8 una municipalit\u00e0 di Quarta classe delle Filippine, situata nella Provincia di Capiz, nella Regione del Visayas Occidentale.\nPanitan \u00e8 formata da 26 baranggay:"}
{"id": "2227892", "revid": "486946", "url": "https://it.wikipedia.org/wiki?curid=2227892", "title": "Alto Canavese", "text": ""}
{"id": "2227894", "revid": "262457", "url": "https://it.wikipedia.org/wiki?curid=2227894", "title": "Mah\u0101r\u0101\u1e63\u1e6dra", "text": ""}
{"id": "2227896", "revid": "121836", "url": "https://it.wikipedia.org/wiki?curid=2227896", "title": "Henry Stafford, secondo duca di Buckingham", "text": ""}
{"id": "2227897", "revid": "121836", "url": "https://it.wikipedia.org/wiki?curid=2227897", "title": "Humphrey Stafford, primo duca di Buckingham", "text": ""}
{"id": "2227898", "revid": "1782831", "url": "https://it.wikipedia.org/wiki?curid=2227898", "title": "Palazzo di Pietro I", "text": "Il palazzo di Pietro I \u00e8 un palazzo reale che si trova a Strel'na, in Russia.\nInizialmente tenuta di un cancelliere svedese, nel 1714 Strelna fu scelta da Pietro il Grande come luogo ove edificare la sua futura residenza estiva. Jean Baptiste Le Blond, famoso per il suo lavoro al fianco di Andr\u00e9 Le N\u00f4tre alla reggia di Versailles, fu incaricato di preparare i progetti per i futuri palazzo e parco. Le Blond concep\u00ec il palazzo come un \"ch\u00e2teau d'eau\" (castello d'acqua), situato su un'isola rotonda. I giardini vennero costruiti secondo le indicazioni del progetto di Le Blond, ma la morte prematura del maestro gli impedirono di completare un progetto pi\u00f9 elaborato per il palazzo.\nNel 1718 venne costruito a Strelna un palazzo provvisorio in legno; questo fu utilizzato dalla nobilt\u00e0 russa come casino di caccia ed \u00e8 stato fedelmente conservato come allora fino ai giorni d'oggi. Dopo la morte di Le Blond i lavori furono commissionati a Niccolo Michetti, un allievo di Carlo Fontana. Nel giugno 1720 fu posta una pietra angolare, ma l'anno seguente era gi\u00e0 divenuto evidente che il luogo non era adatto per l'installazione di fontane, la ragione per cui lo Zar aveva deciso di concentrare la sua attenzione nei pressi di Peterhof. Contrariato Michetti lasci\u00f2 la Russia e tutti i lavori a Strelna furono sospesi.\nAlla sua salita al trono nel 1741, la figlia di Pietro, Elisabetta, intese completare i progetti del padre. Il suo architetto favorito, Bartolomeo Rastrelli, venne incaricato di ingrandire il disegno di Michetti. Gli sforzi di Rastrelli vennero per\u00f2 ben presto dirottate su altri palazzi a Peterhof ed a Carskoe Selo, cosicch\u00e9 il palazzo di Strelna rimase incompleto fino alla fine del secolo."}
{"id": "2227900", "revid": "121836", "url": "https://it.wikipedia.org/wiki?curid=2227900", "title": "Lionello di Anversa", "text": ""}
{"id": "2227902", "revid": "767487", "url": "https://it.wikipedia.org/wiki?curid=2227902", "title": "Pilar (Capiz)", "text": "Pilar \u00e8 una municipalit\u00e0 di Quarta classe delle Filippine, situata nella Provincia di Capiz, nella Regione del Visayas Occidentale.\nPilar \u00e8 formata da 24 baranggay:"}
{"id": "2227910", "revid": "228587", "url": "https://it.wikipedia.org/wiki?curid=2227910", "title": "Pontevedra (disambigua)", "text": ""}
{"id": "2227912", "revid": "827882", "url": "https://it.wikipedia.org/wiki?curid=2227912", "title": "Fidget house", "text": "La fidget o fidget house \u00e8 un genere di musica house che incorpora alcuni elementi di rave, breakbeat e UK garage. Il ritmo \u00e8 sempre in 4/4 ed \u00e8 legato anche alla Wonky house.Il nome fidget l'hanno inventato i DJ Jesse Rose e Switch (DJ) per definire questo particolare tipo di musica; nel Nord Europa talvolta viene indicata anche con il nome dirty house.\nViene spesso confusa con la Dutch house in quanto i due generi condividono il medesimo ceppo artistico e numerosi elementi tecnici, ma la Dutch House fa un uso maggiore di bassi suonati ad ottave alte e con veloci pitch shift, di percussioni tribali e di una struttura dei brani pi\u00f9 minimale.\nLa fidget in Italia.\nLa fidget house ha riscosso subito un notevole successo in Italia che si \u00e8 identificata come \"vivaio\" di artisti, a loro volta confermatisi come icone internazionali del genere: The Bloody Beetroots, Crookers, Reset!, Cyberpunkers, Gigi Barocco, Belzebass, The Boomzers, The S e Pink Is Punk."}
{"id": "2227917", "revid": "729019", "url": "https://it.wikipedia.org/wiki?curid=2227917", "title": "Sofin", "text": "Sofin - Societ\u00e0 Finanziaria di Partecipazioni Azionarie S.p.A. era una azienda italiana del gruppo IRI che operava nel settore finanziario prima e turistico poi.\nStoria.\nEra nata come \"Societ\u00e0 Finanziaria di Elettricit\u00e0 Societ\u00e0 Anonima per Azioni\" il 12 marzo 1924 a Milano. Nel 1942 diventa \"Societ\u00e0 Partecipazioni Azionarie S.p.A.\". Nel 1968 diventa \"Societ\u00e0 Finanziaria di Partecipazioni Azionarie S.p.A.\" e sede a Roma. Nel 1981 diventa Sofin e sposta la sede a Napoli. Nel 1991 viene acquisita da Ilva.\nSotto IRI partecipava Industrie Ottiche Riunite, Strade Ferrate Secondarie Meridionali, Sidalm, Forus SpA, con Ilva assume le partecipazioni in Acciaierie e Ferriere di Piombino e in Vertek.\nAttivit\u00e0.\nEra nata come una societ\u00e0 finanziaria per salvare le aziende in crisi del gruppo Iri, per promuovere le aziende del Sud Italia, ma in seguito \u00e8 diventata una societ\u00e0 di promozione turistica (costruire alberghi nel Mezzogiorno) con compiti anche nei settori dell'ambiente, della forestazione e dell'agro-alimentare."}
{"id": "2227919", "revid": "121836", "url": "https://it.wikipedia.org/wiki?curid=2227919", "title": "Thomas Woodstock, primo duca di Gloucester", "text": ""}
{"id": "2227922", "revid": "28592", "url": "https://it.wikipedia.org/wiki?curid=2227922", "title": "Dinastia Romanov", "text": ""}
{"id": "2227924", "revid": "113834377", "url": "https://it.wikipedia.org/wiki?curid=2227924", "title": "Matthew Williamson", "text": "Carriera.\nApertamente omosessuale, Matthew Williamson ha studiato a Manchester dove ha vissuto fino all'et\u00e0 di 18 anni, per poi trasferirsi a Londra per frequentare la Central Saint Martins College of Art and Design, dove si \u00e8 laureato nel 1994.\nSubito dopo la laurea comincia la propria carriera nel mondo della moda, lavorando per Marni, Monsoon e Georgina von Ertzdorf Dopo appena due anni fonda il suo brand \"Electric Angels\", che debutta durante la settimana della moda di Milano nel 1997.\nLa moda di Williamson, caratterizzata da una pronunciata femminilit\u00e0 ed ispirata all'oriente cattura immediatamente l'attenzione dei media internazionali. Sua \"musa ispiratrice\" \u00e8 la modella e stilista Jade Jagger. Dal 2005 affianca alle collezioni moda, una linea di profumi.\nNel 2006 Williamson diventa direttore creativo di Pucci e dal 2009 ha iniziato una collaborazione con le aziende Linda Farrow e la svedese H&amp;M.\nNel 2007, una sfilata di Williamson \u00e8 stata utilizzata nel video di \"Chelsea Rodgers\", brano di Prince estratto dall'album \"Planet Earth\"."}
{"id": "2227930", "revid": "767487", "url": "https://it.wikipedia.org/wiki?curid=2227930", "title": "Pontevedra (Capiz)", "text": "Pontevedra \u00e8 una municipalit\u00e0 di Terza classe delle Filippine, situata nella Provincia di Capiz, nella Regione del Visayas Occidentale.\nPontevedra \u00e8 formata da 26 baranggay:"}
{"id": "2227931", "revid": "767487", "url": "https://it.wikipedia.org/wiki?curid=2227931", "title": "Auto Focus", "text": "Auto Focus \u00e8 un film statunitense del 2002 diretto da Paul Schrader, basato sulla novella di Robert Graysmith \"Auto Focus: The Murder of Bob Crane\".\nIl film racconta la vita di Bob Crane, attore conosciuto in tutto il mondo come protagonista del serial televisivo \"Gli eroi di Hogan\", ma anche mattatore radiofonico e valente batterista, che mor\u00ec assassinato nel 1978. La pellicola \u00e8 incentrata sulla sua ambigua amicizia con John Henry Carpenter, esperto di tecnologia video, il quale lavor\u00f2 con l'azienda giapponese che successivamente prese il nome di Sony, portando negli Stati Uniti i primi videoregistratori.\nTrama.\nBob Crane \u00e8 un affermato conduttore radiofonico, bravo batterista, ottimo padre di famiglia, cristiano praticante, non beve una goccia d'alcol. Dietro l'immagine positiva, Crane nasconde per\u00f2 un vizio segreto: \u00e8 un fotografo amatore, e il soggetto che ama maggiormente rappresentare \u00e8 la donna, soprattutto nuda, e in particolare i seni femminili.\nUna volta divenuto protagonista della serie televisiva \"Gli eroi di Hogan\", che gli dona grande popolarit\u00e0 e, soprattutto, grande fascino e facilit\u00e0 d'approccio con il gentil sesso, la vita di Crane cambia notevolmente. Un ulteriore impulso al cambiamento gli deriva in particolare dall'incontro con John Carpenter, un tecnico del video che lavora per la Sony e che \u00e8 il primo a importare il videoregistratore negli Stati Uniti e anche il primo videoamatore. Essendo amico di Richard Dawson, l'interprete del caporale Peter Newkirk nella serie \"Gli eroi di Hogan\", Carpenter sul set fa conoscenza con Crane. I due vanno subito d'accordo, e si trovano in sintonia anche per quanto concerne l'interesse che entrambi provano nei confronti delle donne, circostanza che getta le basi per un'ulteriore evoluzione della vita privata di Crane.\nNel 1978 Crane muore assassinato in circostanze misteriose. Le indagini e i sospetti si concentrano fin dall'inizio sull'amico Carpenter, che rimarr\u00e0 l'unico indagato (n\u00e9 verr\u00e0 mai provata la sua colpevolezza) fino alla sua morte, avvenuta nel 1998.\nIl film riporta la tesi principale: all'epoca del suo assassinio, Bob Crane non aveva pi\u00f9 alcun legame affettivo stabile se non l'amicizia con John Carpenter, ma voleva chiudere i rapporti anche con questi. La sera prima della morte di Crane, Carpenter lo chiam\u00f2 al telefono pi\u00f9 volte nell'albergo di Scottsdale, Arizona, dove l'attore alloggiava durante una tourn\u00e9e. Il corpo di Crane fu ritrovato senza vita la mattina del 29 giugno, con profonde ferite alla testa dovute, secondo le indagini, a colpi inferti con un treppiede da videocamera. Sul suo corpo furono rinvenute tracce di sperma, mentre tracce di sangue furono riscontrate sull'automobile di Carpenter, ma il film non riporta questi dettagli: d'altra parte, l'analisi del DNA nelle perizie di procedura penale non era ancora praticata nel 1978 (l'epoca dei primi utilizzi risale al 1985).\nCritiche.\nSia i familiari di Crane che quelli di Carpenter hanno rigettato le tesi rappresentate nel film: il figlio di Bob, Scotty Crane (avuto dal secondo matrimonio con Sigrid Valdis), afferma, per esempio, che suo padre non frequentava la Chiesa, n\u00e9 fu mai amico di alcun prete; da parte loro, i familiari di Carpenter rigettano i sospetti di omosessualit\u00e0 del loro congiunto e negano che fosse daltonico, come si evincerebbe dal film a spiegazione del suo allontanamento dalla Sony."}
{"id": "2227934", "revid": "36426", "url": "https://it.wikipedia.org/wiki?curid=2227934", "title": "Stemma di Cristo", "text": ""}
{"id": "2227938", "revid": "1318658", "url": "https://it.wikipedia.org/wiki?curid=2227938", "title": "Nazionale di rugby a 15 del Messico", "text": "La nazionale di rugby XV del Messico (Selecci\u00f3n de rugby de M\u00e9xico) \u00e8 inclusa nel terzo livello del rugby internazionale."}
{"id": "2227943", "revid": "767487", "url": "https://it.wikipedia.org/wiki?curid=2227943", "title": "Kungsleden", "text": "Il sentiero del re (svedese: Kungsleden) \u00e8 un sentiero naturalistico svedese. \n\u00c8 stato creato circa un secolo fa dall'Associazione Turistica Svedese (svedese: \"Svenska Turistf\u00f6reningen\" o STF). Il suo nome fu un omaggio al monarca regnante (la Svezia ancora oggi \u00e8 una monarchia costituzionale).\nDescrizione.\nOltre 450\u00a0km di sentiero fanno del Kungsleden uno dei pi\u00f9 antichi tragitti della Scandinavia e il pi\u00f9 famoso della Lapponia svedese. \nIl sentiero del re passa attraverso cinque parchi nazionali di indescrivibile fascino primordiale: Abisko, Stora Sj\u00f6fallet, Sarek e Pieljekaise.\nIl punto di partenza ufficiale \u00e8 il villaggio di Abisko, per dirigersi verso sud, fino al piccolo villaggio di Hemavan. Esiste la possibilit\u00e0 di percorrere tratti intermedi pi\u00f9 o meno lunghi in base ai propri limiti e capacit\u00e0. Il tratto pi\u00f9 frequentato (circa 150\u00a0km) va da Abisko ai piedi del Kebnekaise (la cima pi\u00f9 alta della Svezia), lungo una serpentina di vedute infinite e paesaggi mozzafiato.\nRicchissima la fauna presente: orsi bruni, ghiottoni, linci, volpi artiche, alci. Gli animali vivono in un ambiente protetto, tutelato e volto al mantenimento dell'habitat secondo specifiche leggi governative."}
{"id": "2227944", "revid": "729019", "url": "https://it.wikipedia.org/wiki?curid=2227944", "title": "President Roxas (Capiz)", "text": "President Roxas (in passato Lutod-Lutod) \u00e8 una municipalit\u00e0 di Quarta classe delle Filippine, situata nella Provincia di Capiz, nella Regione del Visayas Occidentale.\nPresident Roxas \u00e8 formata da 22 baranggay:"}
{"id": "2227947", "revid": "404338", "url": "https://it.wikipedia.org/wiki?curid=2227947", "title": "Amore e Psiche, bambini", "text": "Amore e Psiche, bambini (titolo originale: \"L'Amour et Psych\u00e9, enfants\", Salon del 1890, No. 330), \u00e8 un dipinto a olio del 1890, 119.5x71 cm, del pittore William-Adolphe Bouguereau che si trova in una collezione privata e costituisce una delle opere pi\u00f9 famose dell'autore. L'opera \u00e8 erroneamente conosciuta come \"Il primo bacio\".\nIl soggetto \u00e8 tratto dalla storia di Amore e Psiche narrata da Apuleio nelle Metamorfosi.\nIl dipinto presenta Cupido, ritratto come un amorino, mentre bacia la piccola Psiche sulla guancia. I due eroti hanno le ali: Cupido-Amore le ha piumate, mentre Psiche ha ali da farfalla. Entrambi sono adagiati su una nuvola, seduti sopra un telo blu scuro.\nNome dell'opera errato.\nL'opera \u00e8 anche erroneamente nota come \"Il primo bacio\" (1873). Tale errore \u00e8 dovuto al fatto che la galleria virtuale Web Museum riporta, in modo errato, il dipinto sotto il titolo \"The First Kiss\" con la data del 1873 invece del 1890. Infatti se si guarda l'immagine del dipinto \u00e8 possibile osservare in basso a destra la data del 1890 accanto alla firma dell'autore.\nAltri dipinti di Bouguereau su Amore e Psiche.\nBouguereau fu ispirato pi\u00f9 volte dalla storia di Amore e Psiche:"}
{"id": "2227954", "revid": "121836", "url": "https://it.wikipedia.org/wiki?curid=2227954", "title": "Charles Lennox, primo duca di Richmond", "text": ""}
{"id": "2227956", "revid": "121836", "url": "https://it.wikipedia.org/wiki?curid=2227956", "title": "James Stewart, primo duca di Richmond", "text": ""}
{"id": "2227963", "revid": "539155", "url": "https://it.wikipedia.org/wiki?curid=2227963", "title": "Notturni (Chopin)", "text": "I Notturni di Fryderyk Chopin sono composizioni per pianoforte solista.\nCaratteristiche generali e storia.\nPer la realizzazione di queste opere, Chopin prese spunto da composizioni che si adattavano facilmente alla sua indole sognante e tipicamente romantica.\nIn un primo momento egli trasse la sua ispirazione dalle opere dell'irlandese John Field; tuttavia, diversamente da questi, componeva per esprimere le sue pi\u00f9 intime sensazioni, piuttosto che per assecondare il pubblico.\nLe composizioni di Chopin sono il trionfo del canto, del bel suono e dell'espressione; esse sono per lo pi\u00f9 opere in forma di una monodia accompagnata strutturate in A-B-A a volte con una breve coda con carattere di Berceuse.\nIl maestro polacco le insegn\u00f2 spesso ai suoi allievi affinch\u00e9 imparassero che cosa intendesse per suono e per tocco.\nRispetto a quelli di Field, i Notturni di Chopin hanno (spesso, ma non sempre) la peculiarit\u00e0 di essere divisi in pi\u00f9 sezioni tematiche contrastanti: troviamo accostate varie espressioni di stati d'animo (dolci, tenere, sognanti, ma anche violente) ed inoltre un uso pi\u00f9 raffinato degli abbellimenti che ora si fondono totalmente con la melodia. Tema ricorrente sono lo spirito polacco e il Bel Canto italiano, legati indissolubilmente a tutte le opere del compositore.\nLe opere.\nIl fatto che Chopin abbia pubblicato la quasi totalit\u00e0 dei Notturni composti (18 su 21), indica come questo genere gli riuscisse congeniale.\nChopin evit\u00f2 infatti di pubblicare le opere che non lo convinsero completamente o che comunque non erano meritevoli, dal suo punto di vista, di entrare nella raccolta.\nTre Notturni op. 9.\nI tre Notturni op. 9 sono quelli con cui si aprono generalmente le incisioni: essi sono infatti i primi di cui Chopin cur\u00f2 la pubblicazione nel 1832. Dedicati a Maria Pleyel, ebbero un grande successo presso il pubblico, ma non tra i critici pi\u00f9 austeri che pensavano che questi Notturni fossero un oltraggio a Field.\nOp. 9 n. 1 in Si bemolle minore.\nCostruito su uno schema ABA', ed avente struttura fieldiana, presenta importanti novit\u00e0 come la tonalit\u00e0 e altri accorgimenti melodici.\nIl tema iniziale \u00e8 semplicemente una scala discendente nella tonalit\u00e0 di impianto e l'accompagnamento si limita a sostenerlo senza emergere troppo.\nIl tema, molto intimo, viene riproposto varie volte e spesso \u00e8 variato con delle graziose fioriture che ne esaltano la delicatezza. La sezione \u201cB\u201d (in modo maggiore) \u00e8 pi\u00f9 lunga della prima, ma non ha un carattere totalmente diverso rispetto a questa; differisce per il semplice fatto che la melodia \u00e8 raddoppiata con l'ottava. Il momento \u00e8 di sospensione, quasi fuori dal tempo, e raggiunge il suo culmine nell'interludio che precede la riproposizione del tema (parte A').\nA chiusura vi \u00e8 una Coda con una scala discendente di terze e di seconde: essa chiude il Notturno con un accordo (arpeggiato) di Sib Maggiore.\nOp. 9 n. 2 in Mi bemolle maggiore.\nOpera di evidente carattere salottiero, si pu\u00f2 annoverare fra i pezzi pi\u00f9 conosciuti del repertorio pianistico; fu molto apprezzata sia dalla critica che dagli amatori, nonch\u00e9 da Chopin stesso. In essa \u00e8 ravvisabile pi\u00f9 che in altre l'influsso di Field, anzi sembra che Chopin si sia ispirato direttamente a lui.\nIl maestro polacco era solito suonarlo variandone gli abbellimenti per renderlo ogni volta nuovo; inoltre lo insegnava ai suoi allievi raccomandandosi di ispirarsi al belcanto italiano, in particolare a Giuditta Pasta, per ottenere il giusto effetto sonoro.\nIn quattro sottosezioni non contrastanti tra di loro, il Notturno si pu\u00f2 considerare in un'unica sezione (A) secondo uno schema tipico del Rond\u00f2. Presenta un'esposizione iniziale del tema, una variazione dello stesso seguita da una modulazione in Sib maggiore, una seconda variazione, una nuova modulazione ed infine una Coda finale.\nPer riassumere:\nOp. 9 n. 3 in Si maggiore.\nAnche quest'opera presenta una struttura del tipo ABA', ma qui per la prima volta c'\u00e8 un forte contrasto tra la parte centrale (B) e le altre due. A cambiare non \u00e8 solo la tonalit\u00e0, ma anche la scrittura, pi\u00f9 densa.\nAlla prima parte, dolce e sentimentale, se ne aggiunge una tormentata e inquietante enfatizzata dall'accompagnamento.\nNella ripresa del tema (A') ricompare il motivo d'apertura introdotto da quella che era stata la sua conclusione la prima volta. L'opera si conclude con una piccola coda costituita da un arpeggio per moto contrario.\nTre Notturni op. 15.\nDedicati a Ferdinand Hiller, sembra siano stati composti intorno al 1831-33.\nOp. 15 n. 1 in Fa maggiore.\nLa melodia iniziale, molto particolare e che differisce dalle precedenti, ha forti richiami a canti popolari polacchi; \u00e8 molto semplice, priva di abbellimenti, priva di sentimentalismi e sostenuta da un accompagnamento di terzine.\nLa struttura \u00e8 quella classica ABA' che Chopin utilizzer\u00e0 per gran parte di queste opere: al tema lineare iniziale (a cui si \u00e8 accennato sopra) fa seguito un episodio violento in cui la mano sinistra, partendo da un gruppetto, scende velocemente per poi risalire altrettanto rapidamente fino alla tonica, ribattuta due volte; la destra, dal canto suo, accentua questa situazione di profonda inquietudine eseguendo tremoli di quarte, di quinte e di seste.\nLa ripresa ripete il tema d'apertura con qualche leggera variante.\nOp. 15 n. 2 in Fa diesis maggiore.\nIl motivo d'apertura \u00e8 piuttosto semplice: ricorda un passo dell'Ouverture del Coriolano di Beethoven ed ha fortissimi richiami al belcanto italiano. \u00c8 un tipico tema chopiniano.\nEsso viene proposto dapprima in modo molto lineare, e poi via via variato e arricchito con abbellimenti (come esempio in tal senso si consideri il gruppo di 4 note discendenti di battuta n. 1, poi riproposte come una quintina a battuta n. 3).\nL'opera segue la struttura ABA': unitamente al gi\u00e0 citato tema di apertura presenta una parte centrale pi\u00f9 veloce (doppio movimento) costituita da un tema puntato, arricchito da una fascia mediana di quintine e da un accompagnamento sincopato. Nella ripresa si ritrova il tema iniziale accorciato e variato con leggerissimi abbellimenti in note reali.\nOp. 15 n. 3 in Sol minore.\nSecondo una tradizione si pensa che l'ispirazione per questo Notturno derivi dalla partecipazione ad una rappresentazione teatrale dell'Amleto di Shakespeare. In effetti sin da bambino Chopin era stato molto interessato al teatro ed era egli stesso un ottimo attore, nonch\u00e9 imitatore. Essendo rimasto colpito dall'opera shakespeariana, pare che il musicista abbia apposto il motivo di ispirazione all'inizio del manoscritto originale, cancellandolo in seguito non essendo un amante della musica a programma.\nComunque sia il corale centrale, indicato come \"Religioso\", potrebbe essere un particolare molto significativo di questa influenza letteraria.\nIl tema iniziale si ripete per ben quattro volte uguale nella prima parte e variato nella seconda, come fosse un dialogo fra due persone. La seconda sezione in Fa maggiore (il corale religioso) \u00e8 basata su una serie di accordi affidati alla destra e sostenuti da singole note, eseguite dalla sinistra nella parte medio-grave della tastiera. Essa chiude il notturno. La parte finale in sol maggiore infatti, non presenta grossi contrasti con la seconda, dunque il Notturno si pu\u00f2 pensare secondo uno schema AB.\nDue Notturni op. 27.\nFurono composti circa due anni dopo i tre dell'op. 15, dunque intorno al 1834-1835\nOp. 27 n. 1 in Do diesis minore.\n\u00c8 considerato da alcuni musicologi uno dei migliori esempi del genere.\nL'opera si apre con due battute costituite dal solo accompagnamento in doppie terzine, introducendo l'atmosfera tipica di questo genere di composizioni.\nIl tema viene ripetuto ogni volta con una leggera variazione fino ad arrivare ad un punto in cui, per la durata di due misure, arpeggi eseguiti da ambedue le mani creano un forte senso di sospensione. A questo punto inizia il \u201cPi\u00f9 mosso\u201d con ritmo ternario, in cui la destra esegue un tema raddoppiato con l'ottava mentre la sinistra un cupo accompagnamento di terzine. La tensione, enfatizzata anche dalle indicazioni (\"appassionato\", \"sempre pi\u00f9 stretto e forte\", \"crescendo e accelerando\") arriva al suo culmine sul \"fff\", a cui succede una sezione sempre agitata ma \u201csotto voce\u201d. Dopo di questa, un crescendo incalzante sostenuto da una serie di tremoli di sinistra conduce ad un \"ff\". Da qui la sinistra scende velocemente al basso con un passo di ottave, riprendendo l'andamento del tema iniziale e chiudendo in Do diesis maggiore, con andamento di Berceuse, il pezzo cominciato in Do diesis minore. Anche questa composizione dunque, si pu\u00f2 considerare secondo un'architettura tripartita ABA'.\nOp. 27 n. 2 in Re bemolle maggiore.\nLegato alla fine del precedente (Re bemolle maggiore \u00e8 enarmonico di Do diesis maggiore con cui termina il n. 1), riscosse notevole successo tra il pubblico e tra i critici.\nAnche questo inizia con il solo accompagnamento di andamento fluente, tuttavia gi\u00e0 dalla seconda misura comincia il tema. \u00c8 facile, ascoltandolo, notare similitudini con la Consolazione n. 3 che Liszt scriver\u00e0 alcuni anni pi\u00f9 tardi nella stessa tonalit\u00e0 e con un accompagnamento simile, nonch\u00e9 con la parte centrale del valzer op. 64 n. 2 di Chopin stesso.\nDiviso in tre parti (non secondo lo schema ABA') presenta per tre volte il tema iniziale, variato ad ogni ripresa con leggerissimi abbellimenti; ognuna delle tre sottosezioni non ha dunque grosse differenze con le restanti due. Dopo la terza riproposizione del tema, ha inizio una coda che conduce alla conclusione dell'opera tramite una discesa cromatica. Il Notturno si chiude con una scala di seste affidata alla destra.\nDue Notturni op. 32.\nRisalenti al periodo tra il 1836-1837, sembrano essere ispirati a modelli fieldiani.\nOp. 32 n. 1 in Si maggiore.\nPresenta una struttura di tipo AB, analoga a quella dell'op. 15 n. 3; alla prima parte ne succede una pi\u00f9 lunga che sembra ispirata a questa.\nUn trillo (analogo ad uno precedente) anticipa un inaspettato accordo accompagnato da alcuni Fa gravi ribattuti. L'atmosfera cupa cos\u00ec creata sembra anticipare una Coda burrascosa: essa interrompe il carattere cantabile dell'opera che, quasi inaspettatamente, si chiude in modo minore.\nOp. 32 n. 2 in La bemolle maggiore.\nIl pezzo comincia con due lente battute introduttive; subito dopo inizia il tema (con l'indicazione sempre legato e piano). La prima sezione \u00e8 molto cantabile e presenta un uso assai misurato dell'ornamentazione. La parte centrale, essendo l'architettura della forma ABA', \u00e8 fortemente contrastante con il primo tema: pi\u00f9 agitata, presenta un andamento incalzante, accentuato dal ritmo in 12/8. Questo carattere aumenta la sua intensit\u00e0 verso la fine della sezione, sia grazie alla sonorit\u00e0 (\"ff\") che al \"crescendo\" a fine frase.\nLa ripresa si differenzia da quelle sinora viste poich\u00e9, pur avendo materiale tematico identico a quello del tema d'apertura, presenta un carattere totalmente diverso. La tensione della parte centrale infatti, viene scaricata nella nuova sezione A', recante la dicitura '\u2019appassionato'\u2019. Dopo essersi progressivamente distesa, l'atmosfera torna ad essere quella iniziale e il Notturno finisce come era iniziato.\nDue Notturni op. 37.\nFurono composti tra il 1838 e il 1839, ma vennero pubblicati solo nel giugno del '40. Riscossero i favori della critica e in particolar modo di Schumann che li recens\u00ec positivamente:\nOp. 37 n. 1 in Sol minore.\nIl tema d'apertura \u00e8 una melodia molto cantabile, tipica di queste composizioni; Chopin raccomandava di renderla servendosi di un solo dito (di solito il terzo) che \u00e8 pi\u00f9 adatto a rendere un suono pieno, ma delicato.\nLa prima parte \u00e8 ripetuta con piccole varianti e ornamentazioni, in misura inferiore rispetto alle opere precedenti (cfr. recensione di Schumann). Data la sua struttura ABA', dopo una ripetizione della parte iniziale (lievemente variata), si passa alla sezione B. Essa \u00e8 un corale costituito da una serie di accordi in stile organistico, simile a quello dell'op. 15 n. 3, ma non reca l'indicazione \u201creligioso\u201d.\nLa ripresa \u00e8 un po' accorciata rispetto alle precedenti e il Notturno si chiude in accordo maggiore.\nOp. 37 n. 2 in Sol maggiore.\nScritto a Nohant, per via del suo andamento sembra sia stato ispirato dal soggiorno a Maiorca.\nPresenta una struttura simile a quella del Rond\u00f2, avendo un'architettura del tipo ABAB. Ad un primo tema di tipo strumentale se ne affianca uno di tipo cantabile, dall'andamento cullante sullo stile di una Barcarola. I due motivi si alternano per due volte fino a giungere ad una breve conclusione.\nAd ogni riproposizione i due temi sono sapientemente modificati, sia nella melodia, che nell'accompagnamento. La prima sezione \u00e8 divisa in due parti: ad un tema iniziale ne viene affiancato un altro modificato, ma con lo stesso accompagnamento. La seconda sezione presenta una fascia acuta simile ad un canto, mentre la terza propone il tema d'apertura uguale nella prima parte (con un accompagnamento diverso) e modificato nella seconda. Infine la quarta sezione, sensibilmente pi\u00f9 breve delle altre, si risolve in una piccola conclusione che riporta alla mente il secondo tema.\nDue Notturni op. 48.\nPubblicati nel 1841, rappresentano una delle vette dell'arte compositiva di Chopin. Niente qui \u00e8 lasciato al caso: dalla nota, al segno, all'indicazione agogica.\nOp. 48 n.1 in Do minore.\nHa un'architettura di tipo ABA'. La prima sezione \u00e8 divisa a sua volta in due periodi ed \u00e8 cantabile, pur non essendo ispirata al belcanto. Il primo dei due vede l'alternarsi di semifrasi composte da due misure ciascuna, mentre il secondo inframmezza il tema principale con la sua ripetizione.\nDa rilevare che anche qui Chopin consigliava di utilizzare il terzo dito per rendere al meglio la delicata melodia.\nData la sua struttura, l'opera presenta una sezione assai contrastante con il resto. Essa inizia con una serie di accordi (sullo stile di un corale) che superano l'estensione di un'ottava e sono spesso arpeggiati. L'aumentare della tensione \u00e8 sottolineato da scale cromatiche in doppie ottave che, inframmezzando gli accordi iniziali, giungono ad un fortissimo accordo di Do maggiore cui seguono tre discese.\nLa ripresa risente del nuovo clima che si \u00e8 creato e ripropone dunque il tema iniziale in movimento doppio e con l'aggiunta di una fascia sonora mediana ed una inferiore. Il carattere di questa ripresa, con un raffinatissimo passaggio psicologico, \u00e8 la diretta conseguenza del travolgente passaggio di ottave della parte centrale B e quindi la stessa melodia che in A era lirica e contemplativa in A', sostenuta da un romanticissimo accompagnamento di accordi ribattuti, acquista un carattere di appassionata partecipazione fino alla espressiva cadenza d'inganno della battuta 72.\nOp. 48 n. 2 in Fa diesis minore.\nSi presenta nella ricorrente forma ABA'. Una prima sezione, aperta da due misure introduttive, propone un tema continuamente modificato e che procede senza soluzione di continuit\u00e0. La melodia, in ritmo binario, crea un piacevole contrasto con l'accompagnamento ternario. Da notare l'uso molto parco degli abbellimenti.\nLa parte centrale in Reb maggiore \u00e8 caratterizzata da un insieme di tensioni espressive e distensioni, tra loro alternate e di diverso andamento; esse sono poi variate o ripetute.\nLa ripresa, piuttosto accorciata, lascia spazio alla Coda. Quest'ultima \u00e8 costituita da una scala cromatica discendente, da una serie di trilli, e infine da una scala ascendente che chiude l'opera sull'accordo di Fa diesis maggiore.\nDue Notturni op. 55.\nComposti nell'estate del 1843, sono dedicati a Jane Wilhelmine Stirling, un'allieva del maestro polacco.\nOp. 55 n. 1 in Fa minore.\nLa sezione iniziale si pu\u00f2 considerare divisa in quattro temi. Al primo, costituito da quattro semifrasi (simili tra loro tranne l'ultima) succede il secondo, che si basa su elementi presentati in precedenza. La riesposizione, pi\u00f9 corta e variata nella seconda parte, cede il passo ad un'ultima sezione che richiama il tema precedente.\nLa parte mediana propone reminiscenze del secondo tema.\nLa ripresa \u00e8 molto corta; conduce ad una Coda costituita da scale cromatiche e arpeggi che chiudono il Notturno in Fa maggiore.\nOp. 55 n. 2 in Mi bemolle maggiore.\nIl lento movimento e il suo dolce ritmo donano un'atmosfera del tutto particolare a quest'opera.\nSi pu\u00f2 dire che qui Chopin abbia dato il meglio di s\u00e9, avendo come base l'esperienza maturata con le numerose composizioni gi\u00e0 in repertorio. Da questo punto in poi il musicista polacco si comincia a servire del contrappunto libero.\nLa costruzione del Notturno si pu\u00f2 ritenere del tipo AA' pi\u00f9 Coda.\nIl tema \u00e8 tipico chopiniano, ma con delle novit\u00e0. Verso la fine dell'esposizione, alle due voci iniziali se ne aggiunge una terza che scompare improvvisamente per poi ricomparire pi\u00f9 tardi come contrappunto.\nDue Notturni op. 62.\nComposti nel 1846, sono gli ultimi ad essere stati pubblicati per interessamento dello stesso Chopin.\nFurono dedicati alla von Konneritz, sua allieva.\nIn essi traspare un'atmosfera molto intima e lirica. L'armonia e l'uso del contrappunto sono portati a livelli superiori.\nOp. 62 n. 1 in Si maggiore.\nDel classico tipo ABA', la prima sezione \u00e8 costituita da due temi facenti largo uso del contrappunto. Essa \u00e8 divisa in tre parti: un tema principale inframmezzato da un secondo ed una riproposizione del primo con qualche variante. Singolare il fatto che il tema principale sia arricchito con una serie di trilli durante la seconda esposizione\nLa parte centrale si pu\u00f2 considerare un'unica melodia di stile cantabile: essa viene proposta una prima volta e poi ripetuta. Successivamente, partendo da un ornamento, la melodia scende per circa due ottave secondo una scala che si risolve in un arpeggio. Infine, sempre con l'ausilio di abbellimenti, si arriva alla Coda.\nOp. 62 n. 2 in Mi maggiore.\nLa prima sezione ha un carattere tranquillo e si divide in due parti. Il nuovo modo di comporre \u00e8 ravvisabile gi\u00e0 nella prima delle due: tema molto elegante e lirico, non di ispirazione belcantistica, che d\u00e0 conto di una nuova concezione melodica e musicale.\nAlla prima sezione, di andamento tranquillo, ne succede una pi\u00f9 mossa e agitata, su tre fasce sonore e con ritmo sincopato. Le due sezioni si alternano reciprocamente per due volte, la seconda volta fortemente accorciate.\nNotturno op. 72 n. 1 in Mi minore.\nComposto nel 1827, ci \u00e8 pervenuto come opera postuma solo nel 1855.\nEsso ha una struttura del tipo AA': a una prima parte, fortemente cantabile, semplice ma non banale, fa seguito una brevissima sezione centrale in Si maggiore, considerabile pi\u00f9 una transizione verso una ripresa molto passionale.\nPur essendo un'opera giovanile presenta gi\u00e0 molte delle caratteristiche dell'arte compositiva di Chopin.\nNotturno n. 20 in do diesis minore, \"Lento con gran espressione\" op. KK IVa/16.\nQuesta opera, che gode di notevole fama, non \u00e8 mai stata inclusa da Chopin nella serie dei suoi Notturni n\u00e9 il compositore pens\u00f2 mai di pubblicarlo e nemmeno lo denomin\u00f2 \"Notturno\", ma \"Lento\".\nSembra che fosse stata scritta per omaggiare la sorella Ludwika, ed infatti il fratello gliela sped\u00ec da Vienna. Non \u00e8 un caso che nella seconda met\u00e0 del pezzo compaiano temi del concerto per pianoforte e orchestra n. 2 op. 21 e del canto op. 74 n. 1 (Zyczenie): Ludwika apprezzava molto queste opere.\nComposta nel 1830, \u00e8 una delle pi\u00f9 importanti opere postume del compositore polacco; ma, proprio per il suo carattere informale, Chopin decise di non pubblicarla.\nPur contenendo qualche imprecisione a livello strutturale, essa rispetta la tipica forma ABA': ad una breve introduzione succede un tema, affidato alla mano destra, e sostenuto da un discreto accompagnamento di crome per la sinistra. Dopo una ripetizione di quest'ultimo, con uno sviluppo diverso dal precedente, si apre la sezione \"B\" costituita, in successione, dai gi\u00e0 citati temi del concerto per pianoforte e del Canto. A questo punto si ha una ripresa del tema iniziale. Esso comincia in maniera analoga al tema A, quindi prende le mosse da questo giungendo prima ad un \"appassionato\" e, successivamente, a una Coda. Quest'ultima \u00e8 costituita da quattro scale rapidissime (scritte in notine) che somigliano a delicati vocalizzi canori.\nL'opera termina in tonalit\u00e0 di Do# maggiore dopo un breve arpeggio per moto contrario.\nNotturno in Do minore op. KK IVb/8.\nPubblicato nel 1938, \u00e8 una composizione piuttosto breve realizzata probabilmente prima di tutti gli altri Notturni, o forse, come ritengono altri studiosi, verso il 1837.\nL'incertezza strutturale \u00e8 un valido motivo per ritenerla un'opera di giovent\u00f9: essa si pu\u00f2 ricondurre alla forma ABB', ovvero una seconda sezione ripetuta con qualche leggera variante.\nIl semplice tema, in Do minore, si ripete alcune volte finch\u00e9 non subentra la sezione B in Fa minore. Dopo una breve transizione, quest'ultima viene riproposta nella tonalit\u00e0 iniziale (Do minore).\nInterpreti.\nMolti pianisti si sono cimentati nell'incisione dei Notturni, spesso insieme ad altre opere, meno frequentemente in integrali dedicati.\nAlcune produzioni notevoli dei Notturni:"}
{"id": "2227964", "revid": "125039681", "url": "https://it.wikipedia.org/wiki?curid=2227964", "title": "Ivana Monti", "text": "Biografia.\nNel 1966, neppure ventenne, esordisce nel teatro con Giorgio Strehler nel lavoro pirandelliano \"I giganti della montagna\", interpretando il ruolo di Maddalena. Dopo aver frequentato l'Accademia, \u00e8 Regana nel \"Re Lear\" (1972) di William Shakespeare. Numerosi i lavori teatrali cui prende parte al Piccolo Teatro di Milano, che spaziano dal teatro drammatico di Majakovskij con \"Il bagno\", sino alle interpretazioni brillanti, come in \"Ogni anno punto e da capo\" di Eduardo De Filippo.\nApproda anche in televisione recitando con Dario Fo e Franca Rame in \"\" (1977), con Lando Buzzanca in \"Settimo anno\" (1978), con Walter Chiari in \"Hai mai provato nell'acqua calda?\" (1978). Negli anni '80 si cimenta pure con le operette e le commedie musicali (\"Cin Ci La\", \"Eva contro Eva\"). Nel 1986 avvia il sodalizio artistico con Andrea Giordana presentando un repertorio brillante. In televisione ha interpretato ruoli in diverse fiction, tra cui \"Distretto di Polizia\" (2000-2001) nel ruolo di Caterina Scalise e \"Incantesimo\" (settima ed ottava stagione) nel ruolo di Liliana Donati.\nNel cinema si ricorda soprattutto il suo ruolo da co-protagonista accanto a Fabio Testi nel film \"Luca il contrabbandiere\" (1980) di Lucio Fulci.\nDal 1996, anche seguendo il desiderio del marito, il giornalista Andrea Barbato, scomparso prematuramente, si dedica per la maggior parte al teatro contemporaneo, pur continuando a recitare nei grandi classici. Nel 1997 \u00e8 anche autrice, oltre che interprete, di \"Mia cara madre. Ricordi e voci della nostra terra dal 1913 alla Liberazione.\""}
{"id": "2227975", "revid": "767487", "url": "https://it.wikipedia.org/wiki?curid=2227975", "title": "Nazionale di rugby a 15 dell'India", "text": "La nazionale di rugby XV dell'India (\u092d\u093e\u0930\u0924 \u0930\u093e\u0937\u094d\u091f\u094d\u0930\u0940\u092f \u0930\u0917\u094d\u092c\u0940 \u092f\u0942\u0928\u093f\u092f\u0928 \u091f\u0940\u092e) \u00e8 inclusa nel terzo livello del rugby internazionale."}
{"id": "2227976", "revid": "1543377", "url": "https://it.wikipedia.org/wiki?curid=2227976", "title": "Nullatore", "text": "Nella teoria dei circuiti, un nullatore \u00e8 un bipolo teorico lineare tempo invariante che ha ai suoi capi una corrente e una tensione nulle. I nullatori possiedono simultaneamente le propriet\u00e0 di un corto circuito (tensione nulla) e di un circuito aperto (corrente nulla). Non sono n\u00e9 generatori di tensione n\u00e9 di corrente, sebbene siano entrambi allo stesso tempo.\nL'inserimento di un nullatore nello schema di un circuito impone delle condizioni sul comportamento dello stesso, forzandolo a far s\u00ec che le relazioni costitutive ai capi del nullatore siano rispettate. Ad esempio, i morsetti di ingresso di un amplificatore operazionale ideale (con retroazione negativa) si comportano come un nullatore, dato che non assorbono corrente e fra di essi non sussiste alcuna differenza di potenziale. Queste condizioni sono usate per analizzare la circuiteria che circonda l'amplificatore operazionale.\nIl nullatore \u00e8 sempre utilizzato in stretta associazione con un noratore. Combinandoli in una rete 2-porte si forma un nullore; combinandoli in parallelo si ottiene il bipolo corto circuito; combinandoli in serie si ottiene il bipolo circuito aperto."}
{"id": "2227977", "revid": "22075913", "url": "https://it.wikipedia.org/wiki?curid=2227977", "title": "Arteria ipogastrica", "text": ""}
{"id": "2227978", "revid": "22075926", "url": "https://it.wikipedia.org/wiki?curid=2227978", "title": "Linea Dedicata", "text": ""}
{"id": "2227981", "revid": "271907", "url": "https://it.wikipedia.org/wiki?curid=2227981", "title": "Ilovlja (fiume)", "text": "La Ilovlja () \u00e8 un fiume della Russia europea meridionale (oblast' di Saratov e Volgograd), affluente di sinistra del Don.\nLa Ilovlja ha origine sulle alture del Volga, vicino al villaggio di Pervomajskoe, non molto distante dalle rive del Volga; scorre in direzione sud-occidentale attraversando la citt\u00e0 di Petrov Val e, 22\u00a0km a monte della confluenza nel Don, l'insediamento di Ilovlja. Sfocia nel Don a 604\u00a0km dalla foce di quest'ultimo nel mar Nero."}
{"id": "2227983", "revid": "960795", "url": "https://it.wikipedia.org/wiki?curid=2227983", "title": "Ilovlja", "text": "Ilovlja \u00e8 un toponimo russo che pu\u00f2 riferirsi a:"}
{"id": "2227984", "revid": "363629", "url": "https://it.wikipedia.org/wiki?curid=2227984", "title": "Densit\u00e0 (terminologia)", "text": "In terminologia, la densit\u00e0 di un corpus, o di qualsiasi testo scientifico, \u00e8 il rapporto fra il numero dei lemmi e il numero di termini.\nIn un testo di carattere tecnico-scientifico i termini possono appartenere a pi\u00f9 parti del discorso: Verbi, Avverbi, Aggettivi, Simboli, Stringhe alfanumeriche, Forme miste, Sostantivi, Formule.\nL'analisi della densit\u00e0 terminologica, utilizzata per categorizzare un testo in una determinata tipologia testuale, si svolge normalmente insieme all'analisi della ricchezza terminologica ed \u00e8 preliminare alla realizzazione di corpora ad hoc per la creazione di banche dati terminologiche."}
{"id": "2227989", "revid": "110157", "url": "https://it.wikipedia.org/wiki?curid=2227989", "title": "Federazione di rugby a 15 dell'India", "text": "La Federazione Rugby XV del India (in inglese \"Indian Rugby Football Union\") \u00e8 l'organo che governa il Rugby a 15 in India.Affiliata all'International Rugby Board, \u00e8 inclusa fra le nazionali di terzo livello senza esperienze di Coppa del Mondo."}
{"id": "2228001", "revid": "76963", "url": "https://it.wikipedia.org/wiki?curid=2228001", "title": "Shalom Harlow", "text": "Carriera.\nNata in Ontario da Sandi Herbert e David Harlow, nonostante il nome \"Shalom\", significhi \"pace\" in lingua ebraica, la sua famiglia non \u00e8 di origini ebraiche. Scoperta durante un concerto dei Cure a Toronto da un agente di moda, la Harlow comincia a sfilare, appena terminati gli studi. Nel corso della sua carriera ha lavorato, tra gli altri, per Ralph Lauren, Donna Karan, Alberta Ferretti, Prada, Anna Molinari, Anna Sui, Blumarine, Christian Dior, Chanel, Chlo\u00e9, Dolce &amp; Gabbana, Dries van Noten, Gianni Versace, ha condotto la trasmissione di MTV \"House of Style\" insieme alla collega Amber Valletta, ed ha lavorato in alcuni film.\nNel luglio 2007, con un guadagno annuo stimato intorno ai 2 milioni di dollari, la rivista \"Forbes\" l'ha nominata una delle 15 modelle pi\u00f9 pagate al mondo. Nel 1998 ha posato per il calendario Pirelli. \u00c8 particolarmente celebre una sua sfilata per la collezione primavera-estate 1999 di Alexander McQueen. Posta su una piattaforma rotante, due braccia meccaniche coloravano con lo spray il vestito indossato dalla Harlow. Nel 2009 \u00e8 stata l'unica modella a sfilare per Viktor &amp; Rolfs, in una passerella ricostruita in digitale. Shalom Harlow \u00e8 stata anche la testimonial del profumo \"Coco\" di Chanel."}
{"id": "2228005", "revid": "76963", "url": "https://it.wikipedia.org/wiki?curid=2228005", "title": "Riki Takeuchi", "text": "\u00c8 uno degli attori pi\u00f9 popolari del V-Cinema giapponese, ed \u00e8 conosciuto prevalentemente per aver interpretato molti ruoli di yakuza e di gangster in film d'azione diretti per la maggior parte da Takashi Miike. Alla carriera di attore, Takeuchi ha affiancato dal 2007 una carriera di cantante, interpretando Riki, il suo finto fratello gemello.\nBiografia.\nDopo una breve carriera come modello, Riki Takeuchi debutt\u00f2 come attore nel 1986, interpretando un ruolo in \"Kare no ootobai, kanojo no shima\". Da allora ha interpretato oltre 200 film, entrando a far parte dello star system del cosiddetto V-Cinema, ovvero quei film che in Giappone escono direttamente nel mercato home video, senza prima essere proiettati nelle sale cinematografiche.\nNel 1996, Takeuchi interpret\u00f2 per la prima volta un film diretto da Takashi Miike, \"Peanuts\", seguito lo stesso anno dallo yakuza-movie \"\", mentre nel 1999 Takeuchi interpret\u00f2 il ruolo di co-protagonista in \"Dead or Alive\", primo film di una trilogia, diretto da Takashi Miike e interpretato dall'altra star del V-Cinema, Sh\u014d Aikawa.\nNel 2003, Riki Takeuchi interpret\u00f2 un ruolo in \"\", co-diretto da Kinji e Kenta Fukasaku, e nel 2006 apparve in \"Yo-Yo Girl Cop\", diretto da Kenta Fukasaku."}
{"id": "2228010", "revid": "253269", "url": "https://it.wikipedia.org/wiki?curid=2228010", "title": "Chrispin Martin", "text": "Venne accreditato anche nei suoi film con molti altri nomi, come Chris-Pin Martin, Chris Martin King, Chris Martin, Cris-Pin Martin e Ethier Crispin Martini.\nPartecip\u00f2 a pi\u00f9 di 100 film tra il 1925 e il 1953, pi\u00f9 della met\u00e0 film western. Mor\u00ec con il nome da nubile della madre."}
{"id": "2228022", "revid": "88740", "url": "https://it.wikipedia.org/wiki?curid=2228022", "title": "Kala", "text": ""}
{"id": "2228026", "revid": "767487", "url": "https://it.wikipedia.org/wiki?curid=2228026", "title": "Ricchezza terminologica", "text": "In terminologia la ricchezza terminologica \u00e8 l'insieme di synset utilizzati per descrivere i concetti presenti in un testo.\nHa un valore molto pi\u00f9 alto nei testi tecnici e scientifici dove sinonimi, varianti e parafrasi sostituiscono spesso il principio di univocit\u00e0 terminologica."}
{"id": "2228027", "revid": "1305772", "url": "https://it.wikipedia.org/wiki?curid=2228027", "title": "Family Affair", "text": ""}
{"id": "2228029", "revid": "287204", "url": "https://it.wikipedia.org/wiki?curid=2228029", "title": "Family Affair (singolo)", "text": ""}
{"id": "2228032", "revid": "281901", "url": "https://it.wikipedia.org/wiki?curid=2228032", "title": "Barracuda boccagialla", "text": ""}
{"id": "2228033", "revid": "599013", "url": "https://it.wikipedia.org/wiki?curid=2228033", "title": "Libera Chiesa", "text": "Libera Chiesa (o \"Chiesa libera\") \u00e8 una forma di chiesa d'origine protestante che affonda le sue radici nel puritanesimo anglo-americano o nell'anabattismo continentale. \nCaratteristiche.\nA differenza dalle chiese nazionali legate in varia misura agli stati ed organizzate in parrocchie sottoposte ad una qualche gerarchia ecclesiastica (in genere l'episcopato), la \"chiesa libera\" \u00e8 essenzialmente un'associazione volontaristica di cristiani a livello locale che decide di costituirsi come comunit\u00e0 cristiana indipendente ed autogestita, sulla base di un Patto di chiesa e di una precisa Confessione di fede. Pur sottoposta alle leggi degli stati ed al diritto comune, essa si comprende come indipendente dallo stato e ne resiste l'ingerenza, rifiutando una qualsiasi forma di privilegio e sovvenzioni da parte di esso. La \"chiesa libera\", infatti, si finanzia solo con i contributi volontari dei suoi membri.\n\"Chiese libere\" si trovano soprattutto nell'ambito della tradizione battista e congregazionalista, ma troviamo pure riconoscersi come tali chiese presbiteriane e luterane che, dissentendo dalle chiese protestanti nazionali d'origine, decidono di separarsene e di portare avanti la propria attivit\u00e0 in modo autonomo.\nStoria.\nIl termine di chiesa libera lo ritroviamo pi\u00f9 volte nella storia europea:\nInizialmente divise a partire dalla seconda met\u00e0 del XIX secolo si vennero a creare movimenti pi\u00f9 diffusi in ambito territoriale, come ad esempio:"}
{"id": "2228034", "revid": "281901", "url": "https://it.wikipedia.org/wiki?curid=2228034", "title": "Barracuda europeo", "text": ""}
{"id": "2228036", "revid": "109336610", "url": "https://it.wikipedia.org/wiki?curid=2228036", "title": "Comunit\u00e0 montana Partenio - Vallo di Lauro", "text": "La Comunit\u00e0 montana Partenio - Vallo di Lauro \u00e8 una comunit\u00e0 montana che comprende alcuni comuni delle province di Avellino, Benevento e Napoli. La sua sede \u00e8 a Pietrastornina.\nL'ente si forma nel 2009 a seguito dell'entrata in vigore del piano di riorganizzazione delle comunit\u00e0 montane approvato dalla Regione Campania, in particolare dall'accorpamento della Comunit\u00e0 montana del Partenio con quella del Baianese - Vallo di Lauro, nonch\u00e9 dalla soppressione della Comunit\u00e0 montana Montedonico-Tribucco.\nAttualmente ne fanno parte 24 comuni.\nAppartenevano alla Comunit\u00e0 montana del Partenio:\nAppartenevano alla Comunit\u00e0 montana Vallo di Lauro e Baianese:\nAppartenevano alla Comunit\u00e0 montana Montedonico-Tribucco:\nApparteneva alla Comunit\u00e0 montana Serinese Solofrana:\nApparteneva alla Comunit\u00e0 montana del Taburno:"}
{"id": "2228037", "revid": "1305772", "url": "https://it.wikipedia.org/wiki?curid=2228037", "title": "The Hits", "text": "The Hits (\"i successi\" in lingua inglese) \u00e8 il titolo di numerose raccolte:"}
{"id": "2228039", "revid": "287204", "url": "https://it.wikipedia.org/wiki?curid=2228039", "title": "The Hits (album)", "text": ""}
{"id": "2228040", "revid": "287204", "url": "https://it.wikipedia.org/wiki?curid=2228040", "title": "Mustafabad (Haryana)", "text": "Mustafabad \u00e8 una suddivisione dell'India, classificata come \"census town\", di 8.513 abitanti, situata nel distretto di Yamuna Nagar, nello stato federato dell'Haryana. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 30\u00b0 11' 60 N e 77\u00b0 9' 0 E e ha un'altitudine di 255 .\nSociet\u00e0.\nEvoluzione demografica.\nAl censimento del 2001 la popolazione di Mustafabad assommava a 8.513 persone, delle quali 4.491 maschi e 4.022 femmine. I bambini di et\u00e0 inferiore o uguale ai sei anni assommavano a 1.061, dei quali 591 maschi e 470 femmine. Infine, coloro che erano in grado di saper almeno leggere e scrivere erano 6.165, dei quali 3.438 maschi e 2.727 femmine."}
{"id": "2228041", "revid": "287204", "url": "https://it.wikipedia.org/wiki?curid=2228041", "title": "Mandi Dabwali", "text": "Mandi Dabwali \u00e8 una citt\u00e0 dell'India di 53.812 abitanti, situata nel distretto di Sirsa, nello stato federato dell'Haryana. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 29\u00b0 57' 30 N e 74\u00b0 42' 21 E.\nSociet\u00e0.\nEvoluzione demografica.\nAl censimento del 2001 la popolazione di Mandi Dabwali assommava a 53.812 persone, delle quali 28.309 maschi e 25.503 femmine. I bambini di et\u00e0 inferiore o uguale ai sei anni assommavano a 6.869, dei quali 3.833 maschi e 3.036 femmine. Infine, coloro che erano in grado di saper almeno leggere e scrivere erano 34.868, dei quali 19.886 maschi e 14.982 femmine."}
{"id": "2228042", "revid": "767487", "url": "https://it.wikipedia.org/wiki?curid=2228042", "title": "Matteo da Milano", "text": "Biografia.\nIl suo nome \u00e8 collegato alla decorazione miniata del Breviario erculeo (1502), a cui collaborarono anche altri artisti, considerata una delle opere pi\u00f9 importanti del Cinquecento dell'arte ferrarese. L'altra opera importante del suo periodo ferrarese \u00e8 il Libro d'Ore commissionato dal duca Alfonso I d'Este tra il 1510 e il 1512, anni in cui Ferrara passava uno dei momenti pi\u00f9 difficili della sua storia: era in guerra con Giulio II, il quale aveva scomunicato Alfonso I e aveva lanciato l'interdetto sulla citt\u00e0 estense. Infatti il libro di preghiere pu\u00f2 essere inteso come un libro di rilevanza politica nel quale Alfonso I mette in chiaro la sua natura di buon cristiano in opposizione ad un pontefice a lui ostile."}
{"id": "2228043", "revid": "66387", "url": "https://it.wikipedia.org/wiki?curid=2228043", "title": "Tushino", "text": ""}
{"id": "2228048", "revid": "17654", "url": "https://it.wikipedia.org/wiki?curid=2228048", "title": "Notturni di Chopin", "text": ""}
{"id": "2228049", "revid": "767487", "url": "https://it.wikipedia.org/wiki?curid=2228049", "title": "Nazionale di rugby a 15 di Singapore", "text": "La nazionale di rugby XV di Singapore \u00e8 inclusa nel terzo livello del rugby internazionale."}
{"id": "2228052", "revid": "287204", "url": "https://it.wikipedia.org/wiki?curid=2228052", "title": "Ladwa", "text": "Ladwa \u00e8 una citt\u00e0 dell'India di 22.439 abitanti, situata nel distretto di Kurukshetra, nello stato federato dell'Haryana. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 29\u00b0 59' 40 N e 77\u00b0 2' 40 E e ha un'altitudine di 254 .\nSociet\u00e0.\nEvoluzione demografica.\nAl censimento del 2001 la popolazione di Ladwa assommava a 22.439 persone, delle quali 11.993 maschi e 10.446 femmine. I bambini di et\u00e0 inferiore o uguale ai sei anni assommavano a 2.749, dei quali 1.541 maschi e 1.208 femmine. Infine, coloro che erano in grado di saper almeno leggere e scrivere erano 15.899, dei quali 9.027 maschi e 6.872 femmine."}
{"id": "2228053", "revid": "167951", "url": "https://it.wikipedia.org/wiki?curid=2228053", "title": "Maresa Gallo", "text": "Biografia.\nNei primi anni cinquanta inizia a recitare alla Radio Rai, in trasmissioni di prosa e variet\u00e0, lavora con una certa frequenza anche in televisione in commedie e sceneggiati, durante i quali conosce il futuro marito, il regista Anton Giulio Majano.\nLa televisione.\nInterprete nella parte di \"Beth\", dello sceneggiato televisivo \"Piccole donne\", del 1955, che ebbe un grande successo di ascolto, ha poi interpretato altri lavori a puntate diretti dal marito (fra gli altri, \"Jane Eyre\", del 1957) e dall'altro specialista del genere, Daniele D'Anza.\nFra gli altri suoi lavori figura anche lo sceneggiato \"La fiera della vanit\u00e0\", del 1967, dove fu diretta ancora dal marito Anton Giulio Majano.\nIl doppiaggio.\nLavora nel doppiaggio, sia dando la voce, tra le altre a Geraldine Chaplin, Madeleine Smith, Auguste Carr\u00e9re e Wang Ping, che come direttrice per la soap \"Quando si ama\" e le telenovelas sudamericane, come \"Dona Beija\"."}
{"id": "2228056", "revid": "287204", "url": "https://it.wikipedia.org/wiki?curid=2228056", "title": "Ladrawan", "text": "Ladrawan \u00e8 una suddivisione dell'India, classificata come \"census town\", di 8.007 abitanti, situata nel distretto di Jhajjar, nello stato federato dell'Haryana. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 28\u00b0 47' 43 N e 76\u00b0 56' 01 E.\nSociet\u00e0.\nEvoluzione demografica.\nAl censimento del 2001 la popolazione di Ladrawan assommava a 8.007 persone, delle quali 4.438 maschi e 3.569 femmine. I bambini di et\u00e0 inferiore o uguale ai sei anni assommavano a 1.373, dei quali 732 maschi e 641 femmine. Infine, coloro che erano in grado di saper almeno leggere e scrivere erano 3.919, dei quali 2.516 maschi e 1.403 femmine."}
{"id": "2228057", "revid": "196390", "url": "https://it.wikipedia.org/wiki?curid=2228057", "title": "Ab\u016b \u1e24an\u012bfah al-Nu\u2018m\u0101n ibn Th\u0101bit", "text": ""}
{"id": "2228059", "revid": "3732", "url": "https://it.wikipedia.org/wiki?curid=2228059", "title": "Scuola lucianea", "text": ""}
{"id": "2228060", "revid": "260853", "url": "https://it.wikipedia.org/wiki?curid=2228060", "title": "Palazzo Regis-Linotte", "text": ""}
{"id": "2228070", "revid": "253269", "url": "https://it.wikipedia.org/wiki?curid=2228070", "title": "Scotty Beckett", "text": "Carriera.\nNato a Oakland, California, Beckett esord\u00ec a tre anni con una piccola parte nel film \"Rinunzie\" (1933), selezionato dopo un casting grazie anche alle sue doti di cantante in erba. Nei due anni successivi (1934-1935) fece parte del cast del popolare serial cinematografico \"Simpatiche canaglie\", recitando una quindicina di cortometraggi in cui form\u00f2 un'affiatata coppia con George \"Spanky\" McFarland. Hollywood lo chiam\u00f2 quindi per utilizzarlo in ruoli di supporto in numerose e importanti produzioni cinematografiche, al fianco di interpreti famosi come Spencer Tracy, Fredric March, Errol Flynn, Greta Garbo, Norma Shearer, Cary Grant e Claude Rains.\nPur distinguendosi sempre per la sua professionalit\u00e0, non ebbe mai veramente l'occasione di emergere in modo netto n\u00e9 gli venne offerta alcuna parte significativa da protagonista. Lo si ricorda come il piccolo Delfino di Francia in \"Maria Antonietta\" (1938); il fratellino di Judy Garland e Freddie Bartholomew in \"Listen, Darling\" (1938); e il figlio di Cary Grant e Irene Dunne in \"Le mie due mogli\" (1940). Nel 1939 torn\u00f2 anche a recitare nelle Simpatiche canaglie, questa volta nel ruolo del cugino di Carl \"Alfalfa\" Switzer. Contribu\u00ec alla propaganda bellica con \"The Boy from Stalingrad\" (1943) e lasci\u00f2 una buona impressione al suo debutto a Broadway, sia pure in una commedia di scarso successo (\"Slightly Married\", 1943) e fu un vivace Al\u00ec Bab\u00e0 bambino in \"Al\u00ec Bab\u00e0 e i quaranta ladroni\" (1944). \nProsegu\u00ec di slancio la carriera da adolescente e ottenne il suo ruolo migliore al cinema interpretando il giovane Al Jolson in \"The Jolson Story\" (1946). Ebbe successo anche alla radio nella popolare serie \"The Life of Riley\". Da allora per\u00f2 la sua carriera cominci\u00f2 a declinare. Come per molti ex attori bambini il passaggio all'et\u00e0 adulta si present\u00f2 difficile sia sul piano personale che professionale. Ostacolato da una crescente dipendenza dall'alcol e dalla droga, da matrimoni sbagliati e da ricorrenti problemi con la giustizia, l'attore non riusc\u00ec mai a fare il salto di qualit\u00e0, anche se ancora negli anni cinquanta ebbe delle interessanti opportunit\u00e0, in particolare in programmi televisivi, con un ruolo di rilievo nella serie di fantascienza \"Rocky Jones, Space Ranger\" (1954). Dal 1957 in poi, con un ennesimo arresto, il secondo divorzio e un apparente tentativo di suicidio, Beckett si trov\u00f2 del tutto escluso dal mondo dello spettacolo. Lavor\u00f2 come agente immobiliare e venditore di auto, ma senza mai riuscire a trovare stabilit\u00e0 e senso nella propria vita.\nVita personale.\nBeckett fu sposato tre volte ed ebbe un figlio. Il primo matrimonio nel 1949 fu con la tennista Beverly Baker e si concluse l'anno successivo con il divorzio. La seconda moglie nel 1951 fu l'attrice e modella Sunny Vickers; la coppia ebbe un figlio, prima che anche questo matrimonio si concludesse con il divorzio nel 1957. Nel 1961, Beckett spos\u00f2 Margaret C. Sabo, alla quale rimase legato fino alla morte. \nMorte.\nL'8 maggio 1968, Beckett venne ricoverato in una casa di cura di Hollywood in conseguenza delle lesioni riportate a seguito di un pestaggio. Due giorni pi\u00f9 tardi venne trovato morto nella sua stanza, stroncato dai farmaci che aveva in precedenza assunto. Aveva soli 38 anni.\n\u00c8 sepolto nel cimitero della San Fernando Mission a Mission Hills, Los Angeles, CA, dove la lapide lo definisce \"actor &amp; father\"."}
{"id": "2228077", "revid": "339392", "url": "https://it.wikipedia.org/wiki?curid=2228077", "title": "Angeli dell'Olimpo", "text": ""}
{"id": "2228081", "revid": "1305772", "url": "https://it.wikipedia.org/wiki?curid=2228081", "title": "High Time", "text": ""}
{"id": "2228086", "revid": "287204", "url": "https://it.wikipedia.org/wiki?curid=2228086", "title": "Ab\u016b Y\u016bsuf", "text": "Ab\u016b Y\u016bsuf ebbe un ruolo notevole nella diffusione del hanafismo sia attraverso i suoi scritti sia con la propria attivit\u00e0 pubblica.\nStudi\u00f2 a Kufa e a Medina. Dopo aver studiato sotto la guida di Ab\u016b \u1e24an\u012bfa al-Nu\u02bfm\u0101n ibn Th\u0101bit, svolse a Baghdad la funzione di q\u0101\u1e0d\u012b e quindi quella di massimo responsabile capo della giustizia (\"Q\u0101\u1e0d\u012b al-qu\u1e0d\u0101t\"), sotto il califfo abbaside H\u0101r\u016bn al-Rash\u012bd, con l'autorit\u00e0 di nominare altri giudici."}
{"id": "2228087", "revid": "1442080", "url": "https://it.wikipedia.org/wiki?curid=2228087", "title": "Gert Verheyen", "text": "Biografia.\n\u00c8 figlio dell'ex calciatore Jan Verheyen.\nCarriera.\nClub.\nDopo avere giocato per il Lierse e l'Anderlecht, dal 1992 al 2006 ha giocato per il Club Bruges, di cui \u00e8 il migliore marcatore di tutti i tempi."}
{"id": "2228089", "revid": "1373059", "url": "https://it.wikipedia.org/wiki?curid=2228089", "title": "Montreux Volley Masters", "text": "Il Montreux Volley Masters di pallavolo femminile \u00e8 una competizione pallavolistica femminile semi-ufficiale che si svolge annualmente nella cittadina svizzera di Montreux, alla quale partecipano le squadre pi\u00f9 quotate del panorama mondiale.\nStoria.\nIl torneo si \u00e8 giocato per la volta nel 1984 con il nome di Coupe des Nations ed \u00e8 stato riconosciuto dal FIVB nel 1988: nel 1990 \u00e8 stato denominato BCV Volley Cup, mentre dal 1998 ha assunto la denominazione attuale. Il Montreux Volley Masters si svolge solitamente poco prima dell'estate, nel mese di giugno, ed \u00e8 considerato come una sorta di preparazione per le squadre in vista delle future competizioni internazionali della stagione alle quali devono partecipare."}
{"id": "2228090", "revid": "834", "url": "https://it.wikipedia.org/wiki?curid=2228090", "title": "Take Me to Your Leader (Dumile)", "text": ""}
{"id": "2228093", "revid": "125254095", "url": "https://it.wikipedia.org/wiki?curid=2228093", "title": "Screen Actors Guild Award per il miglior cast cinematografico", "text": "Lo Screen Actors Guild Award per il miglior cast in un film viene assegnato al cast del film maggiormente votato dallo Screen Actors Guild. L'elenco mostra i vincitori di ogni anno, seguito dai membri del cast che hanno ricevuto una nomination.\nPer ogni cast viene indicato il film che gli \u00e8 valso la nomination (titolo italiano e titolo originale tra parentesi. Se \u00e8 presente un solo titolo il film \u00e8 italiano o, pi\u00f9 spesso, non \u00e8 stato distribuito in Italia o \u00e8 stato distribuito usando il titolo originale).\nVincitori e candidati.\nI vincitori sono indicati in grassetto."}
{"id": "2228096", "revid": "599013", "url": "https://it.wikipedia.org/wiki?curid=2228096", "title": "Vladimir Batez", "text": ""}
{"id": "2228097", "revid": "1305772", "url": "https://it.wikipedia.org/wiki?curid=2228097", "title": "Fearless", "text": ""}
{"id": "2228099", "revid": "155118", "url": "https://it.wikipedia.org/wiki?curid=2228099", "title": "Filosofia della Natura", "text": ""}
{"id": "2228101", "revid": "296238", "url": "https://it.wikipedia.org/wiki?curid=2228101", "title": "Cima Brocan", "text": ""}
{"id": "2228102", "revid": "1305772", "url": "https://it.wikipedia.org/wiki?curid=2228102", "title": "Forro (disambigua)", "text": ""}
{"id": "2228103", "revid": "640389", "url": "https://it.wikipedia.org/wiki?curid=2228103", "title": "Paniqua", "text": "Paniqua (in sloveno Ponikve) \u00e8 un paese della Slovenia, frazione del comune di Tolmino.\nGeografia fisica.\nLa localit\u00e0 \u00e8 situata a 12,6\u00a0km dal confine italiano, su delle alture vicino alla sponda destra del fiume Idria.\nDel paese fanno parte anche le localit\u00e0 di Cal di Pecine o Cau (\"Kal\"), Lasi (\"Lazi\"), Log\u00e1ri (\"Logar\"), Lauris (\"Lovri\u0161\"), Naberdo (\"Na Brdu\"), Strossina (Ostro\u017enik), C\u00f2rito (\"Pen\u010dek\"), Pripuchi (\"Pri Puhu\"), Rob (\"Rob\"), Rutis (\"Rute\"), Grappe (V Grapi), Zagomilza (\"Zagomilica\"), Savergo (\"Za Vrhom\") e Goregna (\"Zapu\u0161nik\").\nAlture.\nIl centro del villaggio sorge in una conca circondata dai seguenti colli: Monte Oblasna (\"Obla\u010dno Brdo\") 755 m, Pusni 841 m, Monte Sad\u00e9ni (\"Zadnik\"), Monte Gaslizza (\"Gaslica\") 747 m, Monte Croce (\"Kri\u017e\") 723 m, Monte Lepagorizza (\"Lepa Gorica\") 738 m. Il Monte C\u00f2rito (\"Pen\u010dkov gri\u010d\") 912 m, si trova ad est, a nord dell'omonima frazione.\nL'altura principale \u00e8 il Pusni (\"Pu\u0161nik\") 841 m.\nLaghi e fiumi.\nIl Lago intermittente di Ruppa (\"Rupa\", superficie 0.12 ettari, max. profondit\u00e0 2 m) si trova a nord del villaggio. Il lago costituisce la fonte di un torrente carsico che scompare in una gorgia alla fine dell'abitato, e probabilmente riemerge presso la grotta di Cresnizze (\"Kresnica\") sotto il casale di Potocca (\"Potoka\") presso Slappe d'Idria.. Nella parte orientale del paese si trova il piccolo stagno Nac\u00e1li (\"Na Kalih\") a nordest di Sagomilza, mentre lo stagno Gr\u00e0el (\"Grahelnova mlaka\") giace all'estremit\u00e0 orientale del villaggio di C\u00f2rito (\"Pen\u010dek\").\nLa localit\u00e0 \u00e8 bagnata dal torrente Castagnevizza (\"Kostanjevica\").\nStoria.\nIl paese \u00e8 citato per la prima volta nel XIV secolo con il nome di \"Pingan\". Durante il dominio asburgico Paniqua fu comune autonomo.\nDal 1920 al 1947 fece parte del Regno d'Italia, inquadrato nella provincia di Gorizia e fu comune autonomo fino al 1928 quando fu soppresso e aggregato a Santa Lucia d'Isonzo; pass\u00f2 poi alla Jugoslavia e quindi alla Slovenia.\nNome.\nIl toponimo \"Ponikve\" \u00e8 il plurale della parola \"ponikva\" ' fiume carsico' o 'gorgia in cui scompare un fiume'.\nArchitettura.\nLe tipiche case dell'abitato sono costituite dalle costruzioni a due piani del tipo di quelle di Circhina, alcune delle quali avevano ancora, fino alla met\u00e0 del XX secolo, i caratteristici tetti di paglia. I pagliai sono di tipo doppio e sono chiamati \"toplar\".\nMonumenti e luoghi d'interesse.\nLa chiesa parrocchiale di Paniqua, originariamente del 1480, e poi rimaneggiata in epoca barocca, \u00e8 dedicata all'Annunciazione della Vergine e appartiene alla diocesi di Capodistria. Una seconda cappella \u00e8 dedicata a Sant'Anna."}
{"id": "2228104", "revid": "599013", "url": "https://it.wikipedia.org/wiki?curid=2228104", "title": "Geert De Vlieger", "text": ""}
{"id": "2228105", "revid": "1872303", "url": "https://it.wikipedia.org/wiki?curid=2228105", "title": "Nazionale di rugby a 15 di Hong Kong", "text": "La nazionale di rugby a 15 di Hong Kong \u00e8 inclusa nel terzo livello del rugby internazionale."}
{"id": "2228107", "revid": "640389", "url": "https://it.wikipedia.org/wiki?curid=2228107", "title": "Logarschie", "text": "Logarschie o Logarse, (in sloveno Logar\u0161\u010de) \u00e8 un paese della Slovenia, frazione del comune di Tolmino.\nLa localit\u00e0 \u00e8 situata a 9,6\u00a0km dal confine italiano, nella parte sud della valle della B\u00e1ccia.\nDurante il dominio asburgico Logarschie fu frazione del comune di Paniqua.\nAlture principali.\nLepagorizza (\"Lepa Gorica\"), mt 715\nCorsi d'acqua.\ntorrente Trisnizza o Trisniza (\"Tre\u0161nica\")"}
{"id": "2228108", "revid": "2056951", "url": "https://it.wikipedia.org/wiki?curid=2228108", "title": "Pietra di Trani", "text": "La pietra di Trani \u00e8 una roccia carbonatica estratta in Puglia in area murgiana, da cave situate nei pressi della citt\u00e0 che le d\u00e0 il nome.\nChimicamente \u00e8 composta da carbonato di calcio (CaCO3) dolomitizzata; \u00e8 costituita da un insieme di peloidi micritici leggermente torbidi, cementati da micrite e microsparite pi\u00f9 limpida \u00e8 rappresentata da una facies di piattaforma e scogliera di et\u00e0 cretacica. I cristalli sono euedrali romboedrici e sono dispersi nella compagine rocciosa.\nQuesta pietra non \u00e8 stata usata solo per costruzioni ed opere d'arte locali come la Cattedrale di Trani: ad esempio, \u00e8 stata impiegata per il monumento, di Cesare Bazzani, innalzato per celebrare la Vittoria della prima guerra mondiale nell'omonimo piazzale della citt\u00e0 di Forl\u00ec, o per la Casa del Fascio (Como)."}
{"id": "2228109", "revid": "1543377", "url": "https://it.wikipedia.org/wiki?curid=2228109", "title": "Euphoria (Def Leppard)", "text": "Euphoria \u00e8 il settimo album in studio del gruppo musicale britannico Def Leppard, pubblicato l'8 giugno 1999 dalla Mercury Records. L'album segna un ritorno alle sonorit\u00e0 classiche del gruppo, dopo la parentesi alternativa di \"Slang\". Raggiunse la posizione numero 11 della Billboard 200 negli Stati Uniti e la numero 11 della Official Albums Chart nel Regno Unito. L'album \u00e8 anche noto per contenere la canzone \"Promises\", che si piazz\u00f2 al primo posto della Mainstream Rock Songs; da allora \u00e8 stata suonata diverse volte nei concerti della band.\nStoria.\nDopo \"Slang\", la band era inizialmente insicura sulla direzione da prendere per il prossimo album, fino a quando non si riun\u00ec nell'aprile del 1998.\nI Def Leppard ebbero l'aiuto del loro storico produttore Robert John \"Mutt\" Lange per quattro giorni, in un ruolo pi\u00f9 limitato. Con Lange vennero co-scritte tre canzoni: \"It's Only Love\", \"All Night\" e \"Promises\".\nDopo le sperimentazioni del lavoro precedente, il nuovo disco vede il gruppo tornare al suo stile musicale di sempre, diretto e orecchiabile. \nLa canzone \"To Be Alive\" era stata originariamente scritta da Vivian Campbell per la sua band parallela, i Clock, ed \u00e8 stata successivamente riarrangiata con i Def Leppard.\nIl campione di Formula 1 Damon Hill, vicino di casa del bassista Rick Savage, esegue l'assolo di chitarra presente nella traccia d'apertura dell'album, \"Demolition Man\"."}
{"id": "2228110", "revid": "122246", "url": "https://it.wikipedia.org/wiki?curid=2228110", "title": "Campionato NORCECA di pallavolo maschile", "text": ""}
{"id": "2228118", "revid": "198277", "url": "https://it.wikipedia.org/wiki?curid=2228118", "title": "\u017darko Petrovi\u0107", "text": ""}
{"id": "2228120", "revid": "296238", "url": "https://it.wikipedia.org/wiki?curid=2228120", "title": "Monte Enchastraye", "text": ""}
{"id": "2228123", "revid": "729019", "url": "https://it.wikipedia.org/wiki?curid=2228123", "title": "Kamov Ka-137", "text": " \nIl Kamov Ka-137, nato col nome di MBVK-137, \u00e8 un elicottero telecomandato multi-ruolo progettato per molteplici impieghi, inclusa la ricognizione, pattugliamento, polizia ed ecologia, servizio d'emergenza e trasmissione dati.\nNe sono state create tre versioni: una per imbarco sulle navi, una a bordo di automobili ed un'altra trasportata da elicotteri Ka-32. L'elicottero adotta un motore a pistoni, due rotori coassiali e quindi non necessita di un rotore di coda. La fusoliera \u00e8 sferica e il carrello d'atterraggio \u00e8 a quattro gambe. I sensori ed altro equipaggiamento sono installati in uno speciale compartimento."}
{"id": "2228124", "revid": "80339", "url": "https://it.wikipedia.org/wiki?curid=2228124", "title": "Severnaja Sosva", "text": ""}
{"id": "2228125", "revid": "287204", "url": "https://it.wikipedia.org/wiki?curid=2228125", "title": "Fearless (film)", "text": ""}
{"id": "2228127", "revid": "287204", "url": "https://it.wikipedia.org/wiki?curid=2228127", "title": "Zarko Petrovic", "text": ""}
{"id": "2228130", "revid": "84184", "url": "https://it.wikipedia.org/wiki?curid=2228130", "title": "Michetti", "text": ""}
{"id": "2228132", "revid": "110157", "url": "https://it.wikipedia.org/wiki?curid=2228132", "title": "Juxtapose", "text": "Juxtapose \u00e8 il quinto album in studio del musicista e producer inglese Tricky, uscito nel 1999. \nL'album \u00e8 stato prodotto in collaborazione con DJ Muggs e Dame Grease."}
{"id": "2228136", "revid": "380453", "url": "https://it.wikipedia.org/wiki?curid=2228136", "title": "Slobodan Kova\u010d", "text": "Carriera.\nGiocatore.\nLa carriera di Slobodan Kova\u010d inizia in patria, dove partecipa a campionati di carattere giovanile fino al 1988-89, quando viene tesserato dall'Odbojka\u0161ki klub Vojvodina: in quattro anni ottiene la vittoria di due campionati e di una coppa nazionale. Nel 1992-93 approda in Italia, dove gioca due campionati di Serie A2 con l'Associazione Sportiva Pinuccio Capurso Volley Gioia, intervallati da una stagione in Grecia con l'Athlitikos Syllogos Aris Thessalonikis.\nDal 1995-96 al 1998-99 gioca nell'Associazione Sportiva Volley Lube di Macerata, ottenendo anche diverse convocazioni nella nazionale jugoslava: ai giochi olimpici di Atlanta 1996 ottiene la medaglia di bronzo.\nSuccessivamente si trasferisce a Taranto, nella Magna Grecia Volley, vincendo un campionato di A2 e ottenendo cos\u00ec la promozione in A1; con la nazionale vince la medaglia d'oro alle Olimpiadi di Sidney 2000. Dopo due stagioni nella seconda serie nazionale con Pallavolo Agnone e Pallavolo Molfetta, chiude la carriera da giocatore nell', societ\u00e0 militante nel massimo campionato iraniano.\nAllenatore.\nNella stagione 2008-09 diventa allenatore dell'Odbojka\u0161ki Klub Radni\u010dki Kragujevac, vincendo per due volte il campionato serbo e portando per la prima volta il club a qualificarsi per la Champions League. Nel 2011-12 assume la guida della Sir Safety Umbria Volley, societ\u00e0 militante nella Serie A2 italiana. Dopo aver ottenuto la promozione in Serie A1, nella stagione 2013-14 porta il club umbro in finale in entrambe le competizioni nazionali, ottenendo l'accesso alla Champions League 2014-15. Il 9 dicembre 2015 viene richiamato sulla panchina di Perugia per sostituire l'esonerato Daniel Castellani. Chiude la regular season al quinto posto, ma elimina sia Verona ai quarti che la capolista Civitanova in semifinale, pur avendo il fattore campo a sfavore in entrambe le serie. In finale, perde 3-0 contro Modena, pur arrendendosi solo al tie-break nelle ultime due partite e dopo essere stato in vantaggio per 8-3 durante quello di gara-3. Nella stagione successiva, nonostante la massiccia campagna acquisti, perde la finale di Supercoppa italiana al tie-break, ancora una volta contro Modena e ancora una volta dopo essere stato in vantaggio per 8-3 nel quinto set. In campionato, dopo 16 punti in 9 giornate e la squadra al quinto posto a -9 dalla capolista Civitanova, viene esonerato. Il 2 gennaio 2017 viene ingaggiato dall'Halkbank Ankara, con cui vince due campionati turchi e una Coppa di Turchia.\nDal 2014 assume la guida della nazionale maschile dell'Iran, ottenendo il sesto posto al campionato mondiale. Alle Olimpiadi di Rio de Janeiro, arriva quarto nel girone B e avanza ai quarti di finale, dove viene eliminato per 3-0 dall'Italia. Dal 2017 al 2018 \u00e8 alla guida della nazionale maschile della Slovenia.\nNella stagione 2018-19 approda in Russia, dove affronta la Superliga alla guida del , portandola alla conquista della Challenge Cup.\nNella stagione 2020-21 torna ad allenare in Italia, alla guida tecnica dalla , in Superlega."}
{"id": "2228137", "revid": "985910", "url": "https://it.wikipedia.org/wiki?curid=2228137", "title": "Gyrotonic", "text": "Il Gyrotonic \u00e8 una metodologia di allenamento ideale per sviluppare le potenzialit\u00e0 fisiche degli atleti e di tutti coloro che aspirino al benessere psicofisico.\nAgisce simultaneamente su articolazioni, muscoli, tendini e legamenti per mezzo di movimenti tridimensionali, eseguiti in modo circolare sotto controllo costante, con resistenze variabili e che coinvolgono tutto l'apparato muscolo-scheletrico.\nIl gyrotonic aumenta la capacit\u00e0 funzionale della colonna vertebrale, rendendola meno predisposta agli infortuni, conferendo una postura corretta ed elegante, riduce l'accumulazione di microtraumi da stress, e aumenta in maniera considerevole la flessibilit\u00e0, la resistenza, la tonicit\u00e0, la forza e l'agilit\u00e0.\n\u00c8 un metodo adottato con successo anche nelle terapie di riabilitazione da medici e fisioterapisti. \u00c8 rivolto agli sportivi, amanti del fitness, danzatori, bambini, neo-mamme e anziani.\nStoria.\nIl Gyrotonic fu inventato da Juliu Horvarth, ex danzatore di origini ungheresi. A seguito di un infortunio al tendine d'Achille, Horvarth inventa un rivoluzionario macchinario dove poter eseguire una serie di esercizi volti a recuperare la funzionalit\u00e0 del suo corpo."}
{"id": "2228139", "revid": "28592", "url": "https://it.wikipedia.org/wiki?curid=2228139", "title": "Niccolo Michetti", "text": ""}
{"id": "2228141", "revid": "44939", "url": "https://it.wikipedia.org/wiki?curid=2228141", "title": "Pubmed", "text": ""}
{"id": "2228142", "revid": "28592", "url": "https://it.wikipedia.org/wiki?curid=2228142", "title": "Niccol\u00f2 Michetti", "text": ""}
{"id": "2228143", "revid": "1776051", "url": "https://it.wikipedia.org/wiki?curid=2228143", "title": "X (Def Leppard)", "text": "X \u00e8 l'ottavo album in studio del gruppo musicale britannico Def Leppard, pubblicato il 30 luglio 2002 dalla Island Records. In maniera vagamente simile a \"Slang\" del 1996, il disco di distacca dal sound abituale del gruppo, abbracciando sonorit\u00e0 pi\u00f9 orecchiabili e tendenti al pop rock. Raggiunse la posizione numero 11 della Billboard 200 negli Stati Uniti e la numero 14 della Official Albums Chart. \nLa maggior parte dell'album \u00e8 stata incisa da Pete Woodroffe con i Def Leppard, mentre il resto \u00e8 stato prodotto da Marti Frederiksen, Per Aldeheim e Andreas Carlsson. Fu il primo album dei Def Leppard a non riuscire a raggiungere alcuna certificazione, tuttavia contiene \"Now\" che \u00e8 stato l'ultimo singolo del gruppo capace di raggiungere posizioni rilevanti in classifica.\nIl titolo dell'album presenta il numero romano \"X\", ad indicare il decimo album pubblicato dalla band, nonostante questo sia nei fatti il loro ottavo disco di materiale totalmente inedito (gli altri due erano le raccolte \"Retro Active\" e \"\")."}
{"id": "2228144", "revid": "320578", "url": "https://it.wikipedia.org/wiki?curid=2228144", "title": "Basilica dei Ss. Apostoli", "text": ""}
{"id": "2228148", "revid": "287204", "url": "https://it.wikipedia.org/wiki?curid=2228148", "title": "Slobodan Kovac", "text": ""}
{"id": "2228149", "revid": "1516566", "url": "https://it.wikipedia.org/wiki?curid=2228149", "title": "Il diario di Anna Frank (miniserie televisiva)", "text": "Il diario di Anna Frank \u00e8 una miniserie televisiva del 2009 in 5 puntate prodotta dalla BBC tratta dall'omonima opera di Anna Frank.\nTrama.\nAmsterdam, 1942. Anna Frank \u00e8 una ragazza ebrea di tredici anni con una vita molto difficile da mandare avanti. Per il suo compleanno riceve in regalo un quaderno, che diventa il suo diario di adolescente, scritto a Kitty, un'amica immaginaria a cui confidare i suoi pensieri, poich\u00e9 dice di non avere amiche vere con cui poterlo fare. Anna e la sua famiglia, per paura di essere scoperti dai tedeschi ed essere deportati nei campi di concentramento, dove poi sicuramente avrebbero incontrato la morte, si trasferiscono in un rifugio insieme alla famiglia dei Van Daan e ad un dentista di origine ebraica di nome Albert Dussel.\nIn questo rifugio non \u00e8 semplice vivere, poich\u00e9 si incontrano vari litigi e bisogna stare molto attenti a non farsi scoprire, quindi si cerca di fare il minimo rumore possibile. Per Anna il suo diario \u00e8 l'unica possibilit\u00e0 di esprimersi, di raccontare le proprie esperienze e i pensieri di adolescente che sta vivendo: i primi amori verso Peter, il figlio dei Van Daan che era rifugiato con lei, le incomprensioni con il padre e il distacco dalla madre, il rapporto poco confidenziale con la sorella maggiore. Anna con il passare dei mesi scrive sempre i fatti che le accadono, e comincia a pensare di poter trasformare in futuro il suo diario in un libro.\nIl suo sogno non si avverer\u00e0 perch\u00e9 il 4 agosto del 1944 quattro agenti della Gestapo fanno irruzione nell'alloggio segreto. Anna Frank dopo l'arresto viene deportata nel Campo di concentramento di Bergen-Belsen e da l\u00ec tutti i suoi pensieri e ricordi scritti non potranno pi\u00f9 esser svelati."}
{"id": "2228156", "revid": "309289", "url": "https://it.wikipedia.org/wiki?curid=2228156", "title": "Alatyr' (fiume)", "text": "LAlatyr () \u00e8 un fiume della Russia europea centrale (oblast' di Ni\u017enij Novgorod, Repubblica Autonoma della Mordovia e Ciuvascia), affluente di sinistra della Sura (bacino idrografico del Volga).\nNasce e scorre nella sezione settentrionale delle alture del Volga, la sorgente si trova a circa 10\u00a0km a ovest della citt\u00e0 di Pervomajsk. Mantiene una direzione mediamente orientale su tutto il suo percorso; sfocia nella Sura nel suo medio corso, a 277\u00a0km dalla foce, presso l'omonima citt\u00e0 di Alatyr'. Il principale affluente \u00e8 il fiume Insar, che confluisce dalla destra idrografica.\nLa valle del fiume \u00e8 densamente popolata, i principali centri urbani toccati dal fiume sono Ardatov e Alatyr'.\nIl fiume \u00e8 gelato, mediamente, da novembre ad aprile."}
{"id": "2228157", "revid": "599013", "url": "https://it.wikipedia.org/wiki?curid=2228157", "title": "Marzorati (casa editrice)", "text": "La Marzorati \u00e8 una casa editrice fondata a Milano nel 1945. Si \u00e8 qualificata come grande editore ai sensi ISTAT per larga parte della propria vita, pubblicando oltre 50 volumi l'anno per la maggior parte degli anni dal 1946 al 1990.\nStoria.\nIl nome lo si deve al primo direttore, \"Carlo Marzorati\" (Como- 1899-1959).\nTesti pubblicati.\nFra i vari testi che pubblica di utilit\u00e0 scolastica, anche universitaria, spiccano le opere a carattere scientifico e di letteratura italiana."}
{"id": "2228161", "revid": "123835477", "url": "https://it.wikipedia.org/wiki?curid=2228161", "title": "Jimmy Conlin", "text": ""}
{"id": "2228162", "revid": "1573940", "url": "https://it.wikipedia.org/wiki?curid=2228162", "title": "Alatyr'", "text": ""}
{"id": "2228168", "revid": "80339", "url": "https://it.wikipedia.org/wiki?curid=2228168", "title": "Alatyr", "text": ""}
{"id": "2228169", "revid": "729019", "url": "https://it.wikipedia.org/wiki?curid=2228169", "title": "Nervo otturatorio", "text": "Il nervo otturatorio \u00e8 un nervo misto che origina con tre radici dal plesso lombare e comprende fibre provenienti da L2, L3 e L4. La radice superiore origina dall'ansa anastomotica fra L2 e L3, la radice media da L3 e la radice inferiore da L4.\nTerritorio di innervazione.\nIl nervo otturatorio innerva il muscolo otturatorio esterno e i muscoli della loggia mediale della coscia a eccezione del pettineo. Innerva inoltre la cute della met\u00e0 inferiore della faccia mediale della coscia. Partecipa anche all'innervazione delle articolazioni di anca e ginocchio.\nDecorso.\nDalla confluenza delle tre radici origina un unico tronco che si porta in cavit\u00e0 pelvica coperto dal grande psoas. A livello dello stretto superiore della pelvi abbandona lo psoas e decorre lungo la parete laterale della cavit\u00e0 assieme ai vasi otturatori, fino a raggiungere il canale otturatorio. Qui emette un ramo collaterale destinato al muscolo otturatore esterno. Dopo aver attraversato il canale otturatorio ed essersi quindi portato nella loggia mediale della coscia, si divide nei suoi rami terminali: un ramo anteriore e uno posteriore.\nRamo anteriore.\nIl ramo anteriore \u00e8 quello di maggiori dimensioni. Decorre verso il basso fra i muscoli adduttori lungo e breve, che innerva assieme al gracile. Quindi si anastomizza con rami del nervo femorale e si distribuisce alla cute inferomediale della coscia e all'articolazione del ginocchio.\nRamo posteriore.\nIl ramo posteriore scende fra l'adduttore breve da una parte e gli adduttori grande e minimo dall'altra. Innerva questi muscoli e le articolazioni di anca e ginocchio."}
{"id": "2228172", "revid": "183613", "url": "https://it.wikipedia.org/wiki?curid=2228172", "title": "Nervo otturatore", "text": ""}
{"id": "2228175", "revid": "599013", "url": "https://it.wikipedia.org/wiki?curid=2228175", "title": "\u017deljko Tanaskovi\u0107", "text": ""}
{"id": "2228176", "revid": "287204", "url": "https://it.wikipedia.org/wiki?curid=2228176", "title": "Zeljko Tanaskovic", "text": ""}
{"id": "2228181", "revid": "599013", "url": "https://it.wikipedia.org/wiki?curid=2228181", "title": "Libera Chiesa in libero Stato", "text": "Con la frase libera Chiesa in libero Stato si definisce la concezione separatista in tema di rapporti tra Chiesa e Stato.\nStoria.\nUtilizzata e resa celebre dal francese Charles de Montalembert a cui piacque tanto la frase in latino (\"Ecclesia libera in libera patria\") che ancora oggi \u00e8 possibile ammirare incisa all'interno del suo castello di La-Roche-en-Breni, fu coniata nel 1826 dal pastore calvinista svizzero Alexandre Vinet che proclam\u00f2 il principio \"libera Chiesa in libero Stato\"\nnella \"M\u00e9moire en faveur de la libert\u00e9 des cultes\"\nL'espressione venne poi ripresa in Italia da Cavour ed utilizzata in occasione del suo primo intervento al parlamento, fatto dopo la proclamazione del Regno d'Italia, il 17 marzo 1861, che port\u00f2 alla proclamazione di Roma come capitale del regno.\nSecondo il suo pensiero il Papa doveva dedicarsi unicamente al potere spirituale dimenticandosi il potere temporale sui suoi possedimenti; ci\u00f2 avrebbe permesso la convivenza fra Stato e Chiesa."}
{"id": "2228182", "revid": "729019", "url": "https://it.wikipedia.org/wiki?curid=2228182", "title": "Kamov Ka-37", "text": "Il Kamov Ka-37 \u00e8 un elicottero a pilotaggio remoto prodotto nella russa dalla Kamov in collaborazione con la coreana Daewoo.\n\u00c8 stato progettato per la fotografia aerea, ricezione e trasmissione di segnali radio e televisivi, consegna di medicine, cibo, posta, consegna di aiuti d'emergenza in luoghi pericolosi o difficili da raggiungere e ulteriori ruoli militari. L'aeromobile utilizza due rotori coassiali e un motore da 45 chilowatt. L'operatore guida L'APR da un veicolo con appositi monitor e altra attrezzatura o semplicemente con un radiocomando."}
{"id": "2228185", "revid": "28592", "url": "https://it.wikipedia.org/wiki?curid=2228185", "title": "Scenografie teatrali", "text": ""}
{"id": "2228191", "revid": "599013", "url": "https://it.wikipedia.org/wiki?curid=2228191", "title": "Rajko Jokanovi\u0107", "text": ""}
{"id": "2228192", "revid": "729019", "url": "https://it.wikipedia.org/wiki?curid=2228192", "title": "Ngapoi Ngawang Jigme", "text": "Biografia.\nNgapoi Ngawang Jigme nacque a Lhasa, figlio di un potente aristocratico tibetano. Studi\u00f2 in Gran Bretagna e spos\u00f2 Ngapoi Cedain Zhoigar, un'influente donna della Federazione Tibetana per le Donne. Si qualific\u00f2 anche in letteratura tibetana.\nAppena tornato dal suo percorso di studi, nel 1932, fu chiamato a servire il governo del suo Paese, allora scosso da forti fermenti e tensioni con la Cina, che desiderava l'annessione del Tibet. Inizi\u00f2 quindi la carriera nel 1936, quando, in veste di avvocato riformista del governo del Dalai Lama, massima autorit\u00e0 politico-religiosa tibetana, fu nominato Governatore di Chamdo, nel Tibet orientale, e capo delle sue forze armate.\nNell'ottobre 1950 ebbe luogo un duro scontro tra l'esercito tibetano e quello della neonata Repubblica Popolare Cinese. Jigme dichiar\u00f2 la resa di Chamdo di fronte alla potenza incontrastabile delle truppe cinesi. Il successivo 7 dicembre invi\u00f2 a Lhasa una lettera che conteneva una proposta del governo del Presidente Mao, un accordo in otto punti, nei quali erano contenute tre delle condizioni proposte in precedenza al giovane Quattordicesimo Dalai Lama, Tenzin Gyatso, a Delhi.\nL'anno successivo guid\u00f2 una delegazione tibetana per firmare con i capi cinesi l'Accordo dei Diciassette Punti, in base al quale il Tibet avrebbe accettato la sovranit\u00e0 cinese in cambio dell'autonomia amministrativa e della libert\u00e0 religiosa.\nLa sua firma fu per\u00f2 contestata e ritenuta invalida dalle principali autorit\u00e0 tibetane, che ritenevano l'azione cinese come un'invasione in piena regola, tanto che nel 1952 il Primo Ministro tibetano, Lukhangwa, disse al rappresentante cinese Zhang Jingwu che il popolo intero vi si opponeva.\nLa carriera di Jigme prosegu\u00ec sotto la supervisione delle autorit\u00e0 cinesi, che lo chiamarono ad amministrare la regione del Tibet. Serv\u00ec la Commissione di Liberazione Tibetana e la Prefettura di Chamdo, fu membro del Consiglio di Stato per le Cittadinanze Minoritarie tra il 1951 e il 1954, e Deputato Comandante dell'Esercito della Regione del Tibet, mentre fino alla Rivoluzione Culturale fu membro del Consiglio di Difesa Nazionale.\nFu il principale sostenitore e guida generale dell'\u201cOrdine di Liberazione\u201d nel 1955.\nNel 1959, il Quattordicesimo Dalai Lama and\u00f2 in esilio volontario in India dopo aver ripudiato l'Accordo con la Cina, e costitu\u00ec un governo tibetano in esilio, l'unica autorit\u00e0 riconosciuta dai tibetani.\nJigme fu rappresentante del Tibet nelle sette sedute del Congresso Nazionale del Popolo tra il 1954 fino al 1988, e fu presidente onorario dell'Associazione Buddhista nel 1980, divenendo poi capo delle delegazioni Congresso Nazionale del Popolo in Colombia, Guyana, India occidentale, Sri Lanka e Nepal.\nFu anche eletto presidente dell'Associazione per la Protezione e Sviluppo della Cultura Tibetana, e fu insediato il 21 giugno 2004.\nMor\u00ec a Pechino nel 2009, poco prima del suo centesimo compleanno, per una malattia mai resa nota. Il suo fu un funerale di Stato.\nFilmografia.\nNgapoi Ngawang Jigme \u00e8 interpretato da B.D. Wong nel film biografico \"Sette anni in Tibet\", per la regia di Jean-Jacques Annaud, ispirato al racconto omonimo dello scalatore austriaco Heinrich Harrer."}
{"id": "2228194", "revid": "838137", "url": "https://it.wikipedia.org/wiki?curid=2228194", "title": "Ljapin", "text": "Il Ljapin () \u00e8 un fiume della Russia siberiana nordoccidentale, affluente di sinistra della Severnaja Sos'va (bacino idrografico dell'Ob'). Scorre nel Ber\u00ebzovskij rajon del Circondario autonomo degli Chanty-Mansi-Jugra che fa parte dell'oblast' di Tjumen'.\nDescrizione.\nIl fiume ha origine dalla confluenza di due rami sorgentiferi che scendono dagli Urali subpolari: da sinistra il Chulga (\u0425\u0443\u043b\u0433\u0430), lungo 253\u00a0km, e da destra lo \u0160\u010dekur'ja (\u0429\u0435\u043a\u0443\u0440\u044c\u044f), lungo 108\u00a0km.\nIl Ljapin scorre con direzione prevalentemente sud-est lungo il bordo occidentale del bassopiano della Siberia occidentale e incontra la Severnaja Sos'va, a 337\u00a0km dalla sua foce.\nLa lunghezza del Ljapin \u00e8 di 151\u00a0km, di cui 149\u00a0km (fino al villaggio di Saranpaul') sono considerati navigabili. L'area del suo bacino \u00e8 di 27\u00a0300\u00a0km\u00b2. La sua portata media all'altezza dell'insediamento di Lombovo\u017e, a 67\u00a0km dalla foce, \u00e8 di 301,20\u00a0m\u00b3/s.\nIl fiume \u00e8 gelato da ottobre fino alla seconda met\u00e0 di maggio.\nSuo principale affluente (di sinistra) \u00e8 il Kempa\u017e (\u041a\u0435\u043c\u043f\u0430\u0436), lungo 289\u00a0km."}
{"id": "2228195", "revid": "80339", "url": "https://it.wikipedia.org/wiki?curid=2228195", "title": "Sygva", "text": ""}
{"id": "2228197", "revid": "339392", "url": "https://it.wikipedia.org/wiki?curid=2228197", "title": "Sant'Antonino abate", "text": ""}
{"id": "2228204", "revid": "339392", "url": "https://it.wikipedia.org/wiki?curid=2228204", "title": "Copa de Naciones de la UNCAF 1991", "text": ""}
{"id": "2228209", "revid": "287204", "url": "https://it.wikipedia.org/wiki?curid=2228209", "title": "Rajko Jokanovic", "text": ""}
{"id": "2228216", "revid": "174925", "url": "https://it.wikipedia.org/wiki?curid=2228216", "title": "Mazcali", "text": ""}
{"id": "2228219", "revid": "729019", "url": "https://it.wikipedia.org/wiki?curid=2228219", "title": "Kamov Ka-10", "text": "Il Kamov Ka-10 (in cirillico \u041a\u0430\u043c\u043e\u0432 \u041a\u0430-10, nome in codice NATO Hat - cappello) era un elicottero leggero monomotore a pistoni con rotori controrotanti coassiali tripala, progettato dall'OKB 938 diretto da Nikolaj Il'i\u010d Kamov e sviluppato in Unione Sovietica all'inizio degli anni cinquanta.\nMiglioramento del Ka-8, costituito fondamentalmente da un impianto motore accoppiato a due rotori coassiali, venne impiegato negli anni successivi nei ruoli di collegamento e ricognizione marittima dall'Aviacija Voenno-Morskogo Flota, l'aviazione navale della Marina militare sovietica. Ne vennero costruiti solo 15 esemplari."}
{"id": "2228227", "revid": "339392", "url": "https://it.wikipedia.org/wiki?curid=2228227", "title": "Copa de Naciones de la UNCAF 1993", "text": ""}
{"id": "2228229", "revid": "80339", "url": "https://it.wikipedia.org/wiki?curid=2228229", "title": "Sos'va settentrionale", "text": ""}
{"id": "2228231", "revid": "253269", "url": "https://it.wikipedia.org/wiki?curid=2228231", "title": "Harry Cording", "text": ""}
{"id": "2228234", "revid": "729019", "url": "https://it.wikipedia.org/wiki?curid=2228234", "title": "Nervo femorale", "text": "Il nervo femorale o crurale \u00e8 un nervo misto che origina con tre radici dal plesso lombare e comprende fibre provenienti da L2, L3 e L4. La radice superiore origina dall'ansa anastomotica fra L2 e L3, la radice media da L3 e la radice inferiore da L4.\nTerritorio di innervazione.\nIl nervo femorale innerva l'ileopsoas, i muscoli anteriori della coscia e parte dei muscoli mediali (parte dell'adduttore lungo). Innerva inoltre la cute anteromediale di coscia e gamba e la cute dorsomediale del piede. Insieme al n. otturatorio (eccezionalmente) innerva inoltre il muscolo pettineo.\nDecorso.\nLe tre radici confluiscono in un unico tronco a livello della quinta vertebra lombare. Il tronco scende verso il basso coperto dal grande psoas e si rende evidente nell'angolo formato dalla confluenza fra lo psoas e l'iliaco. Durante il suo decorso addominale e pelvico fornisce rami per l'ileopsoas e il pettineo. Passa al di sotto del legamento inguinale nella lacuna neuromuscolare assieme all'ileopsoas. In corrispondenza del triangolo di Scarpa si divide nei suoi 4 rami terminali: il nervo muscolocutaneo laterale, il nervo muscolocutaneo mediale, il nervo del muscolo quadricipite e il nervo safeno.\nNervo muscolocutaneo laterale.\nIl nervo muscolocutaneo laterale \u00e8 misto. Si dirige verso il basso addossato alla faccia profonda del sartorio. Fornisce rami muscolari per il sartorio e rami perforanti che attraversano il sartorio e raggiungono la cute anteriore della coscia.\nNervo muscolocutaneo mediale.\nIl nervo muscolocutaneo mediale \u00e8 misto. Raggiunge la parte mediale della coscia e fornisce rami muscolari per il pettineo e l'adduttore lungo e rami cutanei per la faccia superomediale della coscia.\nNervo del muscolo quadricipite.\nIl nervo del muscolo quadricipite \u00e8 esclusivamente motorio. \u00c8 il pi\u00f9 voluminoso dei rami terminali e si divide in quattro branche destinate ai quattro capi del quadricipite.\nNervo safeno.\nIl nervo safeno \u00e8 esclusivamente sensitivo e pu\u00f2 essere considerato l'effettivo ramo terminale del nervo femorale. Decorre profondamente nella coscia a ridosso dell'arteria femorale, con la quale penetra nel canale degli adduttori. Esce dal canale perforandone la parete anteriore e raggiunge la regione mediale del ginocchio, dove si divide in due rami:"}
{"id": "2228237", "revid": "114423240", "url": "https://it.wikipedia.org/wiki?curid=2228237", "title": "Philip Herbert, IV conte di Pembroke", "text": "Biografia.\nNato nella residenza di famiglia, Wilton House, Philip era figlio di Henry Herbert, II conte di Pembroke e della sua terza moglie, Mary Sidney, sorella del poeta Philip Sidney. All'et\u00e0 di nove anni venne mandato a studiare presso Oxford.\nNel 1600, sedicenne, Philip fece il suo ingresso alla corte di re Giacomo I Stuart. Molti storici ritengono che Giacomo I avesse tendenze omosessuali; quello che \u00e8 certo \u00e8 che il re tenesse a corte una cerchia di favoriti. Grazie all'intervento congiunto di Eward Hyde e di John Aubrey, il re not\u00f2 il giovane Philip, molto abile nella caccia. Nel 1603 Philip divenne gentiluomo del re e nel luglio dello stesso anno entr\u00f2 a far parte dell'Ordine del Bagno.\nNel 1604 Philip prese in moglie, su consiglio del re, Susan de Vere, figlia del conte di Oxford mentre nel 1605 divenne Gentleman of the Bedchamber, barone Herbert di Shurland e primo conte di Montgomery.\nAppassionato di gioco d'azzardo, Philip si copr\u00ec di debiti. Nel 1608 il re, dopo aver risollevato la situazione economica del suo favorito, lo nomin\u00f2 cavaliere dell'Ordine della Giarrettiera. Le fonti ci parlano di Philip come di una persona litigiosa e dotata di un pessimo carattere: fu infatti protagonista di numerosi litigi, come quello con il conte di Southampton, tutti risolti dall'intervento del sovrano.\nAlla morte di Giacomo I nel 1625 continu\u00f2 ad esercitare la sua influenza anche alla corte del suo successore, Carlo I. Assieme al fratello ebbe interessi nella colonizzazione del Nuovo Mondo e fu protettore di artisti; In una dedica i due vengono definiti come \"la pi\u00f9 nobile e incomparabile coppia di fratelli\". A dimostrazione del favore che gli accord\u00f2 il nuovo re, Philip fu scelto come uno dei gentiluomini che scortarono la nuova regina Enrichetta Maria a Londra da Parigi e nel 1626 venne nominato Lord Ciambellano, la pi\u00f9 alta carica politica del regno. Assunse il titolo di terzo conte di Pembroke alla morte del fratello nel 1630.\nAmante di arte e cultura, possedeva una grande collezione d'arte con lavori di Raffaello, Hans Holbein, van Dyck. Si dedic\u00f2 alla ristrutturazione dei palazzi reali e della sua residenza, Wilton House chiamando un architetto della fama di Inigo Jones.\nNel 1641 trad\u00ec il re passando dalla parte del Parlamento durante la guerra civile inglese.\nMatrimonio.\nSpos\u00f2 Susan de Vere (26 maggio 1587-1629), figlia di Edward de Vere, XVII conte di Oxford. Ebbero quattro figli:\nIl 1\u00ba giugno 1630, spos\u00f2 Anne Clifford, baronessa di Clifford (30 gennaio 1590 - 22 marzo 1676), figlia di George Clifford, III conte di Cumberland, e vedova di Sackville, conte di Dorset. Non ebbero figli.\nMorte.\nNel mese di maggio 1649, Pembroke si ammal\u00f2 e trascorse il resto dell'anno costretto a letto. Mor\u00ec nel suo studio a Westminster il 23 gennaio 1650.\nVenne imbalsamato e trasportato a Salisbury per essere sepolto nella cattedrale di Salisbury."}
{"id": "2228238", "revid": "287204", "url": "https://it.wikipedia.org/wiki?curid=2228238", "title": "Sporting \u00c9toile Club de Bastia 1972-1973", "text": "La pagina contiene rosa e statistiche dello Sporting Club de Bastia nella stagione 1972-73."}
{"id": "2228242", "revid": "2044650", "url": "https://it.wikipedia.org/wiki?curid=2228242", "title": "Scott Michael Foster", "text": "Biografia.\nFoster \u00e8 nato a Winfield, nell'Illinois. In seguito si \u00e8 trasferito con la famiglia nel Texas, ed \u00e8 cresciuto ad Highland Village, Texas, nella periferia di Dallas. Scott ha frequentato la Briarhill Middle School e successivamente la Edward S. Marco High School, dove si \u00e8 interessato al teatro fino a quando si \u00e8 diplomato nel 2003. Ha partecipato a \"Padre della Sposa\" nel suo anno da matricola. Ha frequentato Collin County Community College per un semestre, con particolare attenzione alla recitazione, ma ben presto ha lasciato i suoi studi per perseguire una carriera professionale in questo campo. Ha avuto una relazione con l'attrice Laura Prepon\nCarriera.\nFoster ha partecipato con ruoli da ospite in un paio di serie televisive ed \u00e8 stato protagonista in \"Teenage Dirtbag\", prima di ricevere il ruolo dell'universitario Cappie, uno dei protagonisti della serie televisiva \"Greek\" in onda per quattro stagioni sul canale ABC Family.\nFoster ha anche una band chiamata Siren's Eye, dove ha il ruolo di cantante. Nel 2011, terminate le riprese di \"Greek\", Scott \u00e8 comparso in brevi archi narrativi nella seconda stagione di \"Parenthood\" e nella prima di \"Melissa &amp; Joey\". Nel 2012 Scott compare come personaggio ricorrente dapprima nella breve serie \"The River\" (in onda sulla ABC), ed in seguito nella quinta stagione di \"Californication\", dove interpret\u00f2 il ruolo del nuovo ragazzo di Becca, la figlia di Hank Moody (David Duchovny); l'anno successivo l'attore prende parte come personaggio regolare alla serie \"Zero Hour\" cancellata dalla ABC al termine della prima stagione. \nOltre ad aver partecipato negli anni come ospite a diverse serie televisive quali \"Women's Murder Club\", \"Amici di letto\", \"\" e \"The Closer\", nel 2014 Scott torna ad apparire in televisione a pieno regime con ruoli ricorrenti nelle serie televisive \"Halt and Catch Fire\" della AMC e \"Chasing Life\" in onda su ABC Family; lo stesso anno l'attore viene reclutato per la quarta stagione della serie televisiva \"C'era una volta\" nel ruolo ricorrente di Kristoff, personaggio proveniente dal film d'animazione \"Frozen - Il regno di ghiaccio\".\nDoppiatori italiani.\nNelle versioni in italiano dei suoi lavori, Scott Michael Foster \u00e8 stato doppiato da: "}
{"id": "2228246", "revid": "197807", "url": "https://it.wikipedia.org/wiki?curid=2228246", "title": "Lock-on Technology", "text": ""}
{"id": "2228250", "revid": "339392", "url": "https://it.wikipedia.org/wiki?curid=2228250", "title": "Copa de Naciones de la UNCAF 1995", "text": ""}
{"id": "2228260", "revid": "827882", "url": "https://it.wikipedia.org/wiki?curid=2228260", "title": "Lynne Cheney", "text": "Biografia.\nDiscendente da una famiglia di pionieri mormoni, figlia di Wayne Edwin Vincent, un ingegnere, e di Edna Lydyer, uno sceriffo, fu allevata secondo i precetti della religione presbiteriana; dopo il matrimonio tuttavia, Lynne divenne metodista. Si spos\u00f2 nel 1964 con il giovane studente Dick Cheney e dalla loro unione nacquero due figlie: Elizabeth (nel 1966) e Mary (nel 1969). Liz ha seguito le orme dei genitori facendo carriera in politica. Consegu\u00ec con i massimi voti un bachelor al Colorado College, fu membro della Kappa Alpha Theta, ottenne poi un \"master of arts\" all'universit\u00e0 del Colorado di Boulder e il Ph.D. in letteratura britannica alla Universit\u00e0 del Wisconsin-Madison (con una tesi intitolata \"La perfezione possibile di Matthew Arnold\").\n\u00c8 stata presidente del \"National Endowment for the Humanities\" dal 1986 al 1993. Nel 1995 fond\u00f2 l'\"American Council of Trustees and Alumni\" un think tank che si occupa della riforma degli alti studi negli Stati Uniti. \u00c8 stata membro dell\u2019\"American Enterprise Institute for Public Policy Research\", e direttrice del \"Reader's Digest Association, Inc.\" nonch\u00e9 co-conduttrice della trasmissione politica domenicale della CNN \"Crossfire\". Dal 1994 e fino all'elezione del marito alla carica di vice presidente \u00e8 stata membro del consiglio di amministrazione della Lockheed Corporation. \u00c8 nota anche per essere autrice o coautrice di numerosi libri."}
{"id": "2228263", "revid": "11266", "url": "https://it.wikipedia.org/wiki?curid=2228263", "title": "Marmo di Trani", "text": ""}
{"id": "2228267", "revid": "339392", "url": "https://it.wikipedia.org/wiki?curid=2228267", "title": "Copa de Naciones de la UNCAF 1997", "text": ""}
{"id": "2228270", "revid": "767487", "url": "https://it.wikipedia.org/wiki?curid=2228270", "title": "Distretto di Tup", "text": "Il distretto di Tup (in chirghiso: \u0422\u04af\u043f \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo Tup."}
{"id": "2228272", "revid": "339392", "url": "https://it.wikipedia.org/wiki?curid=2228272", "title": "Copa de Naciones de la UNCAF 1999", "text": ""}
{"id": "2228274", "revid": "339392", "url": "https://it.wikipedia.org/wiki?curid=2228274", "title": "Copa de Naciones de la UNCAF 2001", "text": ""}
{"id": "2228275", "revid": "1776051", "url": "https://it.wikipedia.org/wiki?curid=2228275", "title": "Rare Cuts", "text": "Rare Cuts \u00e8 un'EP dei Bullet for My Valentine uscito solo in Giappone. Il CD contiene anche due cover, una dei Metallica e una dei Pantera. Il DVD contiene un live registrato a Tokyo e il video di \"Tears Don't Fall\"."}
{"id": "2228288", "revid": "767487", "url": "https://it.wikipedia.org/wiki?curid=2228288", "title": "Jazmine Sullivan", "text": "\"Prot\u00e9g\u00e9\" della rapper Missy Elliott, ha debuttato nel 2008 con il singolo \"Need U Bad\", che ha raggiunto la posizione numero uno della classifica R&amp;B di \"Billboard\" e anticipato il primo album della cantante, \"Fearless\" (2008). Il suo stile musicale \u00e8 fortemente ispirato da elementi di soul, R&amp;B, reggae, musica classica e hip-hop, mentre la voce graffiata e intensa \u00e8 stata paragonata a quella di interpreti donne pi\u00f9 affermate come Alicia Keys, Lauryn Hill e Monica.\nBiografia.\nInfanzia ed esordi.\nNata e cresciuta a Filadelfia in Pennsylvania, fin da bambina si appassiona al canto, inizia a cantare nei cori, affiancata dalla madre, un ex cantante della Philadelphia International Records. Grazie ad un concorso per bambini indetto da McDonald's, riesce ad esibirsi nello show televisivo \"It's Showtime at the Apollo\", all'et\u00e0 di 13 anni canta assieme a Stevie Wonder, al compleanno di suo nipote. Nel 2003, all'et\u00e0 di 15 anni firma un contratto con la Jive Records, ma il suo album di debutto non verr\u00e0 mai pubblicato ed in seguito verr\u00e0 estromessa dall'etichetta. Sullivan incide dei cori per artisti come Missy Elliott e scrive musica per artisti come Christina Milian. Nel 2005 si diploma alla \"Philadelphia High School for the Creative and Performing Arts\", dove studia principalmente canto affinando la propria voce.\n\"Fearless\" (2007-2009).\nIl suo album di debutto, \"Fearless\", viene pubblicato il 28 settembre 2008 via J Records. L'album \u00e8 realizzato sotto il patrocinio della rapper americana Missy Elliott, che ha sostenuto la carriera della cantante producendo parte dell'album. Il primo singolo estratto \u00e8 stato \"Need U Bad\". La canzone si \u00e8 rivelata un grande successo, avendo raggiunto la numero 1 della \"\"Billboard\" Hot R&amp;B/Hip-Hop Songs\" e la top40 della Billboard Hot 100. Successivamente dall'album, viene estratto il secondo singolo \"Bust Your Windows\", che eguaglia il successo del precedente, entrando nella top5 della classifica R&amp;B e dando alla cantante la sua seconda top40 consecutiva nella \"Hot 100\". Nel novembre 2008 l'album ha guadagnato cinque nomination ai Grammy Awards del 2009, tra cui \"Best New Artist\" per Jazmine e \"Best R&amp;B Song\" per \"Bust Your Windows\". La cerimonia si \u00e8 tenuta l'8 febbraio 2009. Nel febbraio 2009 viene rilasciato il terzo singolo dall'album, \"Lions, Tigers &amp; Bears\", che raggiunge la top10 della classifica R&amp;B. \u00c8 tra gli autori del brano \"I'm His Only Woman\", scritto per Jennifer Hudson e incluso nell'album di debutto della Hudson, \"Jennifer Hudson\".\n\"Love Me Back, Reality Show\" (2009-2019).\nNel 2009 inizia a lavorare sul suo secondo album \"Love Me Back\", lavorando ancora con Missy Elliott per la produzione nonch\u00e9 con altri artisti come Ne-Yo, Salaam Remi ed altri. L'album viene pubblicato nel giugno 2010 e debutta con 52 mila copie nel mercato statunitense. Nel 2010 Sullivan viene premiata come \"Best Rising Star\" durante i Billboard Women in Music, mentre nel 2011 ottiene un'altra nomination ai Grammy. Sempre nel 2011 annuncia una pausa prolungata dal mondo della musica. Tale pausa si interrompe nel 2014, quando annuncia l'imminente pubblicazione del suo terzo album \"Reality Show\", un progetto ispirato proprio dalla visione dei reality show e dall'ispirazione che questa tipologia di programmi televisivi le ha permesso di ottenere. Pubblicato nel 2015, l'album raggiunge la vetta della classifica R&amp;B di Billboard e ottiene un'ottima accoglienza da parte della critica. Negli anni prende parte al visual album di Frank Ocean \"Endless\", scrive quattro canzoni per l'album di Mary J. Blige \"Strengh of a Woman,\" prende parte alla colonna sonora della seconda stagione della serie TV \"Insecure\" e realizza una cover del brano natalizio \"Joyful, Joyful\" insieme ai Pentatonix.\nHeaux Tales (2020-presente).\nNell'agosto 2020, a 5 anni dal precedente album, Sullivan torna in scena con il singolo \"Lost One\". Nel gennaio 2021 pubblica il suo quarto album \"Heaux Tales\", che raggiunge la vetta della classifica R&amp;B di Billboard e la numero 4 nella Billboard 200: si tratta del miglior piazzamento di Sullivan in quest'ultima classifica. Il 7 febbraio 2021 si esibisce sulle note dell'inno nazionale statunitense insieme a Eric Church durante il Super Bowl 2021.\nStile e influenze musicali.\nVocalmente, Jazmine Sullivan viene classificata come mezzosoprano. Dal punto di vista musicale i critici affermano che, seppur restando sempre nell'ambito R&amp;B, Sullivan \u00e8 in grado di passare con naturalezza da sonorit\u00e0 \"vecchio stile\" a suoni moderni e futuristici. Parlando del suo stile di scrittura, l'artista afferma che la sua musica si ispira sempre ad eventi che le sono accaduti davvero ed a sensazioni che ha effettivamente provato."}
{"id": "2228289", "revid": "1941276", "url": "https://it.wikipedia.org/wiki?curid=2228289", "title": "Fearless (Jazmine Sullivan)", "text": "Fearless \u00e8 l'album di debutto di Jazmine Sullivan, pubblicato il 23 settembre 2008 su etichetta J Records, prodotto da Missy Elliott, Stargate e Salaam Remi. Dall'album sono stati estratti i singoli \"Need U Bad\" e \"Bust Your Windows\", che hanno scalato le classifiche statunitensi di \"Billboard\".\nL'album e la cantante sono stati candidati a cinque Grammy Award per \"Best Female R&amp;B Vocal Performance\" (\"Need U Bad\") \"Best Traditional R&amp;B Vocal Performance\" (\"I'm in Love with Another Man\"), \"Best R&amp;B Song\" (\"Bust Your Windows\"), \"Best Contemporary R&amp;B Album\" e \"Best New Artist\"."}
{"id": "2228290", "revid": "339392", "url": "https://it.wikipedia.org/wiki?curid=2228290", "title": "Copa de Naciones de la UNCAF 2003", "text": ""}
{"id": "2228291", "revid": "125427449", "url": "https://it.wikipedia.org/wiki?curid=2228291", "title": "Distretto di Tong", "text": "Il distretto di Tong (in chirghiso: \u0422\u043e\u04a3 \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo B\u00f6k\u00f6nbaev."}
{"id": "2228296", "revid": "339392", "url": "https://it.wikipedia.org/wiki?curid=2228296", "title": "Copa de Naciones de la UNCAF 2005", "text": ""}
{"id": "2228297", "revid": "810736", "url": "https://it.wikipedia.org/wiki?curid=2228297", "title": "La boutique del mistero", "text": "La boutique del mistero \u00e8 un'antologia di racconti di Dino Buzzati, pubblicata per la prima volta nel 1968.\nStoria editoriale.\nLa raccolta nasce come selezione dei trentuno racconti pi\u00f9 rappresentativi dell'opera di Buzzati, e con l'intento dell'autore di far conoscere il meglio della sua produzione: infatti i trentuno scritti presenti erano stati pubblicati precedentemente su altre raccolte (\"I sette messaggeri\", \"Paura alla Scala\", \"Il crollo della Baliverna\", \"In quel preciso momento\", \"Sessanta racconti\" e \"Il colombre\").\nI racconti dal numero 1 al numero 6 erano gi\u00e0 stati pubblicati su \"I sette messaggeri\" e \"Sessanta racconti; \" quelli dal numero 7 al numero 11 su \"Paura alla Scala\" e \"Sessanta racconti\"; quelli dal numero 12 al numero 15 su \"Il crollo della Baliverna\" e \"Sessanta racconti\"; il 16 e il 17 in \"Sessanta racconti\"; quelli dal numero 18 al numero 22 su \"In quel preciso momento\"; quelli dal numero 23 al numero 31 su \"Il colombre\".\nL'edizione del 2001, pubblicata da Mondadori nella collana \"Oscar. Classici moderni\", raffigura in copertina un'opera dello stesso Buzzati: la tempera su cartone dal titolo \"Ritratto del califfo Mash er Rum e le sue 20 mogli\", dipinto nel 1958.\nRacconti.\n\"I sette messaggeri\".\nIl racconto \u00e8 stato pubblicato per la prima volta il 1\u00ba giugno del 1939 sulla rivista \"La Lettura\", supplemento letterario del \"Corriere della Sera\", successivamente incluso nelle raccolte \"I sette messaggeri\" del 1942 e \"Sessanta racconti\" del 1958.\nIn un regno immaginario, il figlio del re parte con una spedizione per raggiungere il confine del regno. Sette messaggeri si incaricano di fare la spola per mantenere i contatti. Il confine si rivela essere lontanissimo e il principe morir\u00e0 di vecchiaia prima di giungere al limite estremo del regno.\n\"L'assalto al Grande Convoglio\".\nIl racconto \u00e8 stato pubblicato per la prima volta il 29 febbraio del 1936 sul periodico \"Il Convegno\", firmato dall'autore come \"Dino Buzzati Traverso\". Successivamente l'opera \u00e8 stata inclusa nelle raccolte \"I sette messaggeri\" e \"Sessanta racconti\".\nGaspare Planetta era il famoso e temuto capo di una banda di briganti. Quando esce di prigione, tre anni dopo essere stato arrestato, \u00e8 una persona diversa, invecchiata e stanca. I suoi ex compagni lo ripudiano e l'uomo si isola in compagnia di un giovane, il solo che ancora crede in lui e che Planetta non vuole disilludere.\n\"Sette piani\".\nIl racconto \u00e8 stato pubblicato originariamente con il titolo \"I sette piani\" sulla rivista \"La Lettura\" il 1\u00ba marzo del 1937, quindi revisionato e incluso nell'antologia \"I sette messaggeri\". Successivamente viene incluso nella raccolta \"Sessanta racconti\", con una riscrittura pi\u00f9 fedele alla prima stampa. L'opera \u00e8 stata trasposta in una pi\u00e8ce teatrale e nel film \"Il fischio al naso\".\nGiuseppe Corte viene ricoverato in un moderno ospedale di sette piani per un lievissimo male. Viene sistemato all'ultimo piano riservato ai casi meno gravi ma, di volta in volta, per motivi apparentemente banali, viene spostato ai piani sempre pi\u00f9 bassi, fino a raggiungere il primo. Qui, ove trovano posto i casi disperati, trover\u00e0 la morte.\n\"Eppure battono alla porta\".\nIl racconto \u00e8 stato pubblicato per la prima volta sulla rivista \"La Lettura\" nel settembre del 1937; successivamente \u00e8 stato inserito nelle raccolte \"I sette messaggeri\" e \"Sessanta racconti\".\nMaria Gron torna a casa durante un temporale; qui l'attende la famiglia e un vecchio amico di famiglia. Sulla casa incombe un grave pericolo legato all'ingrossamento del fiume ma nessuno sembra voler rendersene conto.\n\"Il mantello\".\nIl racconto \u00e8 stato pubblicato per la prima volta sul numero del 14 luglio 1940 del \"Corriere della Sera\", quindi ristampato nelle raccolte \"I sette messaggeri\" e \"Sessanta racconti\"\nIl giovane Giovanni, reduce di guerra, ritorna a casa. La madre e i due fratellini lo trovano smunto e affaticato. Il ventenne, nonostante le insistenze della madre, afferma di dover subito proseguire il viaggio insieme a un amico che lo aspetta in cortile. Quando esce uno dei due fratellini gli solleva un lembo del mantello rivelando il corpo sporco di sangue. Giovanni si congeda raggiungendo il misterioso compagno con il quale si allontana.\n\"Una cosa che comincia per elle\".\nIl racconto \u00e8 stato pubblicato per la prima volta sulla rivista letteraria \"La Lettura\" il 1\u00ba gennaio del 1939; in seguito \u00e8 stato ripubblicato nelle antologie \"I sette messaggeri\" e \"Sessanta racconti\".\nCristoforo Schroder non sta bene e si rivolge a un suo amico medico, il dottor Lugosi. Dopo la visita l'ammalato si sente subito meglio ma il giorno dopo il dottore ritorna con un accompagnatore che sottopone a Schroder una serie di strane domande. Al termine del pressante interrogatorio, il dottore rivela che Schroder \u00e8 ammalato di lebbra e sotto la minaccia delle armi viene allontanato da casa e dal villaggio come un paria.\n\"Una goccia\".\nPubblicato per la prima volta sul \"Corriere della Sera\" il 25 gennaio 1945, \u00e8 stato in seguito ripubblicato nelle raccolte \"Paura alla Scala\" e \"Sessanta racconti\".\nUna notte una giovane cameriera in servizio in un appartamento del primo piano di un condominio sente il rumore di una goccia che sale le scale. Impaurita tenta di avvisare la padrona ma non viene creduta. Man mano per\u00f2 molti altri condomini si accorgono del misterioso e spaventoso fenomeno.\n\"La canzone di guerra\".\nIl racconto \u00e8 stato pubblicato per la prima volta il 21 luglio 1945 sulla rivista \"Oggi\"; successivamente \u00e8 stato incluso nelle raccolte \"Paura alla Scala\" e \"Sessanta racconti\".\nLe truppe avanzano vittoriose ma nonostante conquistino gloria e tesori, cantano di continuo la stessa triste canzone. Nessuno si spiega il motivo di quel malinconico inno cantato per anni dall'esercito trionfante fino a quando, dopo innumerevoli battaglie, tutto il regno \u00e8 ricoperto di croci e di tombe.\n\"La fine del mondo\".\nIl racconto \u00e8 stato pubblicato per la prima volta sul quotidiano il \"Corriere della Sera\" il 7 ottobre 1944 e successivamente incluso nelle raccolte \"Paura alla Scala\" e \"Sessanta racconti\".\nLa fine del mondo \u00e8 stata annunciata e il panico si diffonde. In gran fretta le moltitudini si rivolgono ai preti per l'ultima confessione prima del giudizio universale.\n\"Inviti superflui\".\nIl racconto \u00e8 stato pubblicato per la prima volta nel numero del marzo 1946 della rivista \"I libri del giorno\", successivamente ripubblicato nelle raccolte \"Paura alla Scala\" e \"Sessanta racconti\".\nIl narratore rivolge parole d'amore a una donna, seppure consapevole che ella, da tempo, lo ha dimenticato. I loro caratteri e le loro passioni sono troppo diverse: lui cos\u00ec legato alla fantasia e ai sentimenti, lei attratta dai beni materiali.\n\"Racconto di Natale\".\nPubblicato per la prima volta sul numero di Natale del 1946 del quotidiano il \"Corriere della Sera\" con il titolo \"Lunga ricerca nella notte di Natale\", in seguito incluso nelle antologie \"Paura alla Scala\" e \"Sessanta racconti\".\nLa notte della vigilia di Natale, nel duomo, don Valentino attende che l'arcivescovo celebri messa e caccia via un povero che gli chiede solo \"un po' di Dio\". Il suo egoismo fa allontanare il Signore dalla chiesa. Invano il prete cerca di farsene prestare un poco da altri, preoccupato che il prelato debba celebrare la messa nel duomo abbandonato dal Signore. Tutti gli negano aiuto e, non appena rifiutano il prestito, Dio li abbandona. Infine il prete ritorna al duomo e trova l\u00ec l'arcivescovo che sta celebrando messa in una chiesa colma di fedeli e di Dio: non era il Signore a essersi allontanato, ma gli egoisti ad averlo ripudiato.\n\"Il tiranno malato\".\nIl racconto \u00e8 stato pubblicato per la prima volta sul quotidiano il \"Corriere della Sera\" il 14 agosto del 1955, poi inserito nell'antologia \"Sessanta racconti\" ed infine nella raccolta \"La boutique del mistero\".\nIl mastino Tronk, odiato dai cani del quartiere viene scoperto debole e attaccato in branco. Tronk si difende con difficolt\u00e0 quando, improvvisamente, i nemici desistono e si ritirano. La sua debolezza, sintomo di morte imminente, ha spaventato gli avversari.\n\"Le gobbe nel giardino\".\nIn una passeggiata notturna nel suo giardino, il protagonista inciampa in un ostacolo, in una deformazione del terreno. Il giorno successivo, domandando al giardiniere Giacomo la natura di quella deformazione, egli viene a conoscenza che la gobba \u00e8 cresciuta in seguito alla morte di un suo amico, venuto a mancare il giorno precedente. Il giardino del protagonista rispecchia \"tutto ci\u00f2 che succede nella sua vita\", riportando deformazioni simili a tumuli che compaiono in seguito a lutti, sulle quali si inciampa perch\u00e9 si \u00e8 pensato al caro perso oppure il ricordo emerge in seguito ad aver accidentalmente incontrato la gobba. Anni dopo, compare un'altra gobba, causata dalla morte del compagno di lavoro Cornali. A questa gobba ne succederanno altre diverse per importanza (a tumuli pi\u00f9 alti \u00e8 associata una perdita pi\u00f9 dolorosa, di persone pi\u00f9 care). Il racconto del giardino personale di fatto termina con la notizia della morte del miglior amico d'infanzia (scoperta grazie alla comparsa nel giardino di una gobba \"grande come un elefante\"), con il quale aveva condiviso i periodi migliori.\nIl narratore si rivolge poi direttamente al lettore, che \u00e8 anch'egli \"proprietario di un giardino dove succedono quei dolorosi fenomeni\". Il narratore si rivela essere lo stesso Dino Buzzati, il quale si domanda se mai qualcuno avr\u00e0 nel suo giardino una gobba dedicata proprio a lui, sulla quale inciamper\u00e0, ricordandosi della sua vita."}
{"id": "2228299", "revid": "115751", "url": "https://it.wikipedia.org/wiki?curid=2228299", "title": "Lago della Piastra", "text": "Il lago della Piastra \u00e8 un bacino artificiale nel territorio del comune di Entracque, Valle Gesso (CN). \n\u00c8 stato creato negli anni sessanta costruendo lo sbarramento omonimo sul ramo di S. Giacomo del torrente Gesso, in localit\u00e0 Ponte della Piastra.\nStoria.\nI lavori per la costruzione della diga, iniziarono nel 1961 e terminarono nel 1965. Il nome dello sbarramento, \u00e8 dovuto a un ponte preesistente, chiamato appunto \"Ponte della Piastra\"\nI lavori vennero effettuati dalla Torno SpA per la P.C.E. ( Piemonte Centrale di Elettricit\u00e0, poi acquisita dall' ENEL nel 1963 , in seguito al decreto di nazionalizzazione).\nPer la distribuzione del calcestruzzo, vennero installati i due Blondin utilizzati per la costruzione della diga del Vajont, appena terminata. In origine i suddetti Blondin erano destinati al cantiere della diga di Neves. Ma vista la mole di calcestruzzo prevista per la diga della Piastra, quest'ultima ebbe la priorit\u00e0.\n\"Opere di deviazione:\"\nPer i lavori fu necessario deviare le acque del torrente Gesso della Barra e fu quindi eseguito lo scavo di una galleria (in sponda destra orografica), adibita poi a scarico di fondo.\nCon il materiale proveniente dallo scavo della galleria stessa, fu costruita un avandiga, rivestita a monte con dei lastroni di calcestruzzo, alta 10 m con sviluppo di 124 m al ciglio.\n\"Scavi di fondazione:\"\nPer gli scavi di fondazione, \u00e8 stato necessario un largo impiego di mezzi meccanici, sono stati rimossi e asportati 40 000 m\u00b3 di roccia e 135 000 m\u00b3 di materiale sciolto.\n\"Calcestruzzo:\" Gli inerti per la produzione del calcestruzzo, sono stati ricavati da materiale morenico-detritico alluvionale, estratti da un vasto deposito, nel vallone del monte Ray, a circa 800 m a valle dalla diga. \nIl cemento pozzolanico, utilizzato per i getti, era di tipo 600 con due diversi dosaggi: 200 kg/m\u00b3 per il calcestruzzo di massa e 300 kg/m\u00b3 per le zone dei paramenti.\nCaratteristiche.\nLa diga \u00e8 a gravit\u00e0 massiccia con un'altezza di 88 metri. Il bacino ha un volume di circa 12 milioni di m3 ed ha funzione di serbatoio per la raccolta delle acque utilizzate nella produzione di energia elettrica provenienti dal superiore lago del Chiotas.\nDurante la notte l'energia prodotta e non richiesta viene sfruttata per pompare parte dell'acqua dal serbatoio della Piastra al Chiotas, cos\u00ec da poterla riutilizzare quando c'\u00e8 pi\u00f9 necessit\u00e0. La quantit\u00e0 di energia cos\u00ec prodotta da deflussi pompati \u00e8 di gran lunga maggiore di quella prodotta dai classici deflussi naturali, motivo per cui l'impianto Chiotas-Piastra \u00e8 definito di \"pompaggio puro\".\nUn secondo impianto di produzione-pompaggio, detto di Rovina-Piastra e con funzionamento analogo al Chiotas-Piastra, utilizza il dislivello tra il lago della Piastra ed il lago della Rovina.\nParte delle acque provenienti dalle dighe alimentano a valle la centrale di Andonno, nel comune di Valdieri. In seguito sono rilasciate nel Torrente Gesso.\nPoco lontano dalla diga sorge interamente all'interno della montagna la centrale \"Luigi Einaudi\" di Entracque.\nControversie.\nNella primavera del 1966 si verificarono dei rumori di origine sconosciuta, che furono collegati \u2013 pur in assenza di prove \u2013 alla costruzione della diga. Dopo diverse interruzioni dei lavori dovuti a fenomeni di psicosi collettiva, i lavori proseguirono e la costruzione della diga fu portata a compimento."}
{"id": "2228300", "revid": "296238", "url": "https://it.wikipedia.org/wiki?curid=2228300", "title": "Diga della Piastra", "text": ""}
{"id": "2228302", "revid": "309289", "url": "https://it.wikipedia.org/wiki?curid=2228302", "title": "Distretto di Ak-Suu", "text": "Il distretto di Ak-Suu (in chirghiso: \u0410\u043a-\u0441\u0443\u0443 \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo Karakol."}
{"id": "2228303", "revid": "339392", "url": "https://it.wikipedia.org/wiki?curid=2228303", "title": "Copa de Naciones de la UNCAF 2007", "text": ""}
{"id": "2228314", "revid": "287204", "url": "https://it.wikipedia.org/wiki?curid=2228314", "title": "Reinhard Stolz", "text": "Carriera.\nLe sue prime presenze in competizioni motociclistiche internazionali risalgono al 1996, anno in cui ha partecipato al campionato Europeo Velocit\u00e0 in classe 125 e alla guida di una Honda, piazzandosi al 26\u00ba posto finale.\n\u00c8 rimasto in questa categoria di competizioni anche i due anni successivi, passando rispettivamente al 42\u00ba posto nel 1997 e al 3\u00ba nel 1998.\nProprio in quest'ultimo anno ha vinto il campionato tedesco 125 e gli \u00e8 stata data la possibilit\u00e0 di esordire anche nel motomondiale, sempre nella stessa classe e con la stessa motocicletta, offrendogli una wild card per partecipare al Gran Premio motociclistico di Germania 1998, gara che termina in 18\u00aa posizione.\nL'anno seguente ha la possibilit\u00e0 di gareggiare continuativamente nel mondiale e, al termine della stagione, si classifica al 26\u00ba posto, piazzamento ulteriormente migliorato nel motomondiale 2000 con un 21\u00ba posto."}
{"id": "2228316", "revid": "767487", "url": "https://it.wikipedia.org/wiki?curid=2228316", "title": "Distretto di Nooken", "text": "Il distretto di Nooken (in chirghiso: \u041d\u043e\u043e\u043a\u0435\u043d \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo Massy."}
{"id": "2228318", "revid": "1632387", "url": "https://it.wikipedia.org/wiki?curid=2228318", "title": "The Art of Partying", "text": "The Art of Partying \u00e8 il terzo album della band Thrash metal statunitense Municipal Waste, pubblicato nel 2007 dalla Earache Records."}
{"id": "2228323", "revid": "767487", "url": "https://it.wikipedia.org/wiki?curid=2228323", "title": "Distretto di \u017dumgal", "text": "Il distretto di \u017dumgal (in chirghiso: \u0416\u0443\u043c\u0433\u0430\u043b \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo \u010caek."}
{"id": "2228335", "revid": "767487", "url": "https://it.wikipedia.org/wiki?curid=2228335", "title": "La signora di tutti", "text": "La signora di tutti \u00e8 un film del 1934 diretto da Max Oph\u00fcls.\nTrama.\nPer l'affascinante Gaby Doriot perdono la testa numerosi uomini: prima per lei si suicida un noto professore, poi sar\u00e0 la volta dell'anziano Leonardo, del quale frequenta la casa perch\u00e9 interessata al figlio Roberto.\nUna notte Leonardo conduce Gaby in giardino per confessarle il suo amore, ma questo non sfugge alla moglie di lui, ridotta su una sedia a rotelle, che nel tentativo di raggiungere il marito e la ragazza, precipita dalle scale e muore.\nUna volta vedovo, Leonardo pu\u00f2 sposare la giovane Gaby, ma in breve tempo dilapida tutti i suoi averi e anche somme non sue, per cui sar\u00e0 condannato al carcere.\nQuando esce, trova i muri tappezzati di manifesti con il ritratto di Gaby, che nel frattempo \u00e8 diventata una diva del cinema.\nLeonardo gira per la citt\u00e0 colto da una crisi di disperazione, finch\u00e9 non viene investito da un'automobile e muore. La notizia ripresa dai giornali sconvolge la vita di Gaby, soprattutto quando incontra Roberto, il suo mancato amore, che nel frattempo ha felicemente sposato la sorella. L'attrice, non sopportando pi\u00f9 gli eventi, andr\u00e0 verso il suicidio, come una liberazione.\nProduzione.\nUnico film girato in lingua italiana dal regista Max Ophuls \u00e8 prodotto dalla Novella Film dell'editore Angelo Rizzoli che con questa pellicola fa il suo debutto nella settima arte. Il marchio della nuova casa cinematografica riprende il nome del noto rotocalco femminile rilanciato da Rizzoli nel 1927.\nLa pellicola, girata negli stabilimenti della Cines di via Veio a Roma, risulta oggi di grande interesse, per la qualit\u00e0 che si stacca nettamente dalla produzione media italiana degli anni '30, ma anche per l'operazione produttiva, basata sull'intuizione di Rizzoli delle possibilit\u00e0 di una strategia multimediale nel campo dell'editoria.\nDopo tre film con piccolissime parti, questa produzione segna il debutto da protagonista di Isa Miranda, che grazie a questa pellicola divenne una stella di prima grandezza del cinema italiano dell'epoca.\nPresentato alla 2\u00aa Mostra internazionale d'arte cinematografica di Venezia vince la Coppa del Ministero delle Corporazioni assegnata per la qualit\u00e0 tecnica.\nGrande successo ottenne la canzone \"La signora di tutti\" interpretata da Nelly Corradi.\nLa critica.\nSandro De Feo, ne \"Il Messaggero\", di Roma, del 17 agosto 1934: \u00abDai timidi e semplici amori di \"Liebelei\" a quelli inconfessabili e grevi de \"La signora di tutti\", il passo non \u00e8 lieve e c'era pericolo che la vena cos\u00ec delicata del direttore austriaco non reggesse all'impeto di passioni cos\u00ec rovinose. Questo pericolo si \u00e8 fatto sentire specialmente nelle presentazioni iniziali dei personaggi, la cui violenza appare ingiustificata ed un tantino arbitraria. Anche la tecnica di Ophuls, quell'ondoso e perenne procedere dell'obiettivo in tutti i sensi e in tutte le direzioni, trova una sua ragione drammatica, soltanto nella seconda parte, cos\u00ec unitaria, movimentata e febbrile. La rivelazione del film \u00e8 Isa Miranda, la sua espressione, la sua figura, piena di terribile, miserevole e stanca stupefazione, hanno contribuito a spiegare la natura del carattere della protagonista, che ne aveva veramente bisogno\u00bb."}
{"id": "2228361", "revid": "108641670", "url": "https://it.wikipedia.org/wiki?curid=2228361", "title": "Prenton Park", "text": "Il Prenton Park \u00e8 lo stadio che ospita le partite casalinghe del Tranmere Rovers, squadra di calcio con sede a Birkenhead.\nHa una capienza di 16.567 spettatori."}
{"id": "2228363", "revid": "1643009", "url": "https://it.wikipedia.org/wiki?curid=2228363", "title": "Pythiaceae", "text": "Pythiaceae \u00e8 una famiglia di Oomycota appartenente all'ordine Peronosporales. Si differenziano dalle Peronosporaceae per avere sporangi nati singolarmente all'estremit\u00e0 di un ramo sporangioforo non differenziato o poco differenziato. Alla famiglia \"Pythiaceae\" appartengono i generi \"Pythium\" e \"Phytophthora\", che comprendono varie specie parassite di piante arboree ed erbacee."}
{"id": "2228366", "revid": "663330", "url": "https://it.wikipedia.org/wiki?curid=2228366", "title": "Debbi Morgan", "text": "\u00c8 conosciuta per il ruolo di Angie Hubbard nelle soap opera \"La valle dei pini\", \"Quando si ama\", \"The City\". \nBiografia.\nVita personale.\nDebbi Morgan nacque nella Carolina del Nord, da Lora, un'insegnante, e George Morgan, un macellaio. Ha una sorella minore, Terry. Si trasfer\u00ec a New York all'et\u00e0 di tre mesi. Il padre mor\u00ec di leucemia quando lei aveva otto anni; Debbi fu cresciuta dalla madre che lavor\u00f2 come segretaria e istruttrice alla Junior High School 80 nel Bronx. Debbi \u00e8 la ex moglie dell'attore Charles S. Dutton.\nCarriera.\nIl primo ruolo ricorrente dell'attrice fu in \"What's Happening!!\" dal 1976 al 1977 nei panni di Diane Harris. Nel 1979, ricevette acclamazione per il ruolo della zia di Alex Haley Elizabeth Harvey nelle miniserie \"\", e quello della ex-fidanzata di Curtis Jackson, diventata prostituta in \"Time out\". Il suo ruolo pi\u00f9 famoso, ad ogni modo, fu quello di Angie Baxter Hubbard nella soap opera \"La valle dei pini\", che originariamente ebbe dal 1982 al 1990; il personaggio conflu\u00ec poi nell'altra soap \"Quando si ama\". Debbi vinse un Daytime Emmy Award nel 1989.\nDopo aver lasciato \"La valle dei pini\", Morgan recit\u00f2 la parte di Chantal Marshall nella soap opera della NBC, \"Generations\", rimpiazzando l'attrice Sharon Brown e rimanendo nel serial sino alla fine. Successivamente riprese il ruolo di Angie in \"Quando si ama\" (pi\u00f9 tardi reintitolato \"The City\"). Dal 1997 al 1998, ebbe la parte della dottoressa Ellen Burgess in \"Port Charles\". Nei primi del 2000, ebbe il ruolo del personaggio principale Lora Gibson, nelle serie di Lifetime \"For the People\". Recit\u00f2 anche la parte della Veggente nella quarta e quinta stagione di \"Streghe\".\nNegli ultimi anni '90 fu molto elogiata dalla critica dei film per il ritratto di Mozelle Batiste Delacroix nel film di Kasi Lemmons \"La baia di Eva\". Per questo ruolo vinse il Chicago Film Critics Association Award e un Independent Spirit Awards e fu anche nominata per un NAACP Image Award.\nInsieme a Darnell Williams, ritorn\u00f2 in \"La valle dei pini\" nel gennaio del 2008."}
{"id": "2228368", "revid": "561821", "url": "https://it.wikipedia.org/wiki?curid=2228368", "title": "Hendrik Tollens", "text": "Vita.\nNacque a Rotterdam da genitori originari di Gand. La sua famiglia era molto modesta e il giovane Tollens cominci\u00f2 a lavorare molto presto ad Amsterdam nell'ufficio di uno zio, un commerciante di vernici che \"parlava sempre in rima\" con il nipote. Tollens studi\u00f2 per un anno in un collegio cattolico a Elten e nel 1795 torn\u00f2 a casa. Divent\u00f2 il poeta dei Patrioti e segretario di uno dei loro club. Incoraggiato dalla famiglia, che era legata alla musica, al canto e al teatro, lavor\u00f2 per il palcoscenico. Contro la volont\u00e0 di suo padre, spos\u00f2 Gerbranda Cath. Rivier a Souburg.\nTollens continu\u00f2 a essere attivo come commerciante di vernici e un paio di volte l'anno si metteva in viaggio per incontrare i suoi clienti. Intanto cresceva la sua fama di letterato, riceveva molte importanti decorazioni e divent\u00f2 il poeta nazionale olandese, soprattutto a partire dal 1830. Nel 1846 si ritir\u00f2 dagli affari, si stabil\u00ec a Rijswijk e si dedic\u00f2 completamente alla letteratura fino alla morte, che avvenne mentre stava scrivendo, il 21 ottobre 1856. Gi\u00e0 da molto tempo si era avvicinato ai Rimostranti. A Rotterdam si trova una statua di Tollens e a Rijswijk un monumento funebre a lui dedicato.\nTollens nella storia della letteratura olandese.\nDurante la sua vita Tollens fu considerato il pi\u00f9 grande poeta olandese di quell'epoca. La sua poesia celebrava le gioie della vita domestica e la fedelt\u00e0 a Dio e alla patria. La sua poesia di ispirazione nazionalistica \"Wien Neerlands bloed\" \u00e8 stato l'inno nazionale olandese dal 1815 al 1932.\nTra il 1880 e il 1894 il movimento letterario dei \"Tachtigers\" (gli \"Ottantini\", un gruppo di giovani poeti di formazione marxista-socialista) critic\u00f2 molto Tollens considerando il suo stile ridicolo. Nel 1885 alcuni Tachtigers pubblicarono \"Grassprietjes\", una parodia del celebrato poeta, un inno interamente scritto nello stile di Tollens. La critica dei \"Tachtigers\" fu tale che nel giro di alcuni anni Tollens perse completamente la sua fama di grande poeta. Le sue opere non furono pi\u00f9 pubblicate, i testi scolastici di letteratura olandese parlavano di lui in modo molto negativo.\nVerso la fine del ventesimo secolo Tollens fu riscoperto e rivalutato. Si vide che l'opera del famoso poeta era importante storicamente e culturalmente: essa era fondamentale per avere un quadro dei Paesi Bassi del XIX secolo. Oggi le opere enciclopediche e i testi scolastici sono meno polemici sulle sue opere rispetto al passato."}
{"id": "2228378", "revid": "109247579", "url": "https://it.wikipedia.org/wiki?curid=2228378", "title": "Albaneto", "text": "Albaneto, frazione del comune di Leonessa, posta ai piedi del Monte di Cambio, appartiene al Sesto di Poggio e dista circa 9,56\u00a0km dal capoluogo.\nAmministrazione civica.\nAttraverso l'Universit\u00e0 agraria o Sestiere, la frazione gode di autonomia per l'amministrazione separata dei beni di uso civico.\nL'Universit\u00e0 Agraria di Albaneto fa parte della Comunit\u00e0 Montana Montepiano Reatino.\nStoria.\nLa fondazione si identifica con quella del Castello di Poggio Lupo risalente al VII-VIII secolo, nel luogo oggi denominato \"La Rocchetta\". Con il suo antico nome Poggio Lupo, si former\u00e0 poi a Leonessa, il Sesto di Poggio o Poggiolupo. La famiglia Mongalli, originaria di Poggio Lupo, abbandonando la rocca, fond\u00f2 insieme ad altre famiglie dell'altopiano, la citt\u00e0 di Leonessa. Inoltre, i Mongalli ebbero pi\u00f9 volte, nel periodo rinascimentale, l'investitura pi\u00f9 importante dell'epoca (capitano). Ancora oggi vengono citati con il nome Mongalli i palazzetti pi\u00f9 importanti della piazza principale a Leonessa.\nAi piedi del vecchio castello di Poggio Lupo, ormai abbandonato, si svilupp\u00f2, con le altre famiglie originali (Giuliani, Barberini, Stocchi, Santelli, Picarelli, Feliziani), l'attuale borgo di Albaneto, cresciuto intorno alla chiesa monumentale di \"Santa Maria Annunziata\", gi\u00e0 citata in una Bolla pontificia di papa Lucio III del 1182. Vi sono inoltre altre tre chiese, una dedicata al patrono San Nicola di Bari (VII-VIII secolo), la seconda alla Madonna degli Angeli (XVIII secolo) e l'altra dedicata al Crocifisso (XI secolo)."}
{"id": "2228379", "revid": "767487", "url": "https://it.wikipedia.org/wiki?curid=2228379", "title": "Pete Willis", "text": "Biografia.\nFin da piccolo era un grande fan di Jimi Hendrix e col passare del tempo affin\u00f2 sempre di pi\u00f9 il suo stile con la chitarra.\nAll'inizio della sua carriera, ancora molto giovane, cre\u00f2 una band chiamata Atomic Mass con Nicholas Mackley, Rick Savage, Paul Hampshire, e Tony Kenning.\n&lt;br&gt;Mackley e Hampshire vennero poi sostituiti rispettivamente da Paul Holland e Andy Nickolas.\nNel 1977 Pete incontr\u00f2 Joe Elliott, gli fece fare un'audizione ed egli entr\u00f2 a far parte della band.\n&lt;br&gt;Questo fu il primo nucleo della band poi conosciuta sotto il nome di Def Leppard.\nPete Willis venne espulso dalla band nel 1982 durante la registrazione dell'album \"Pyromania\" (in seguito a dei problemi di alcol) e venne sostituito da Phil Collen.\nDopo l'uscita dai Def Leppard, Pete ha fatto parte delle band Gogmagog e Roadhouse."}
{"id": "2228380", "revid": "21880", "url": "https://it.wikipedia.org/wiki?curid=2228380", "title": "Pythium", "text": "Pythium \u00e8 un genere di Oomycetes appartenente alla famiglia delle Pythiaceae. Morfologicamente hanno rami sporangiofori non differenziati dalle ife vegetative; gli sporangi hanno forma globulare e non si distaccano dal ramo sporangioforo. \nIl genere comprende diverse specie parassite di piante, che provocano marciumi al colletto e vengono elencate di seguito."}
{"id": "2228385", "revid": "123070672", "url": "https://it.wikipedia.org/wiki?curid=2228385", "title": "Gil Kenan", "text": "Biografia.\nHa preso la laurea MFA all'UCLA nel 2002. Ha diretto \"Monster House\" nel 2006, i cui produttori esecutivi sono Steven Spielberg e Robert Zemeckis.\n\u00c8 stato nominato nel 2006 per l'Oscar al miglior film d'animazione per il suo lavoro nel film. Ha anche scritto e diretto un cortometraggio, \"The Lark\", presentato nel 2004 in un'unica proiezione all\"'UCLA Senior Thesis\" in cui era presente un giovane agente cinematografico che gli procur\u00f2, successivamente, l'attenzione di Zemeckis, il quale lo ingaggi\u00f2 come regista di \"Monster House\".\nIl suo secondo film, \"Ember - Il mistero della citt\u00e0 di luce\", \u00e8 l'adattamento cinematografico prodotto da Tom Hanks del romanzo di Jeanne Duprau \"La citt\u00e0 di Ember\" (\"The City of Ember\") pubblicato nel 2003. Il film, uscito nell'ottobre 2008, ha ottenuto critiche contrastanti e bassi incassi."}
{"id": "2228388", "revid": "965226", "url": "https://it.wikipedia.org/wiki?curid=2228388", "title": "W. Howard Greene", "text": "Arriv\u00f2 al mondo del cinema tramite la Technicolor Corporation e partecip\u00f2 fin dall'inizio allo sviluppo del cinema a colori. Fra l'altro si occup\u00f2 delle prime riprese a colori nel film Ben-Hur del 1925. Divenne capocameramen e specialista di riprese a colori lavorando con i pi\u00f9 noti registi di Hollywood degli anni Trenta. \nCandidato al premio Oscar per la fotografia per ben sette volte, di cui cinque consecutive dal 1940 al 1944, lo vinse nel 1944 insieme ad Hal Mohr per Il Fantasma dell'Opera. "}
{"id": "2228390", "revid": "339392", "url": "https://it.wikipedia.org/wiki?curid=2228390", "title": "Hellenic Coast Guard", "text": ""}
{"id": "2228391", "revid": "486946", "url": "https://it.wikipedia.org/wiki?curid=2228391", "title": "Italian Navy", "text": ""}
{"id": "2228393", "revid": "1018952", "url": "https://it.wikipedia.org/wiki?curid=2228393", "title": "Sapi-an", "text": "Sapian (o anche Sapi-an) \u00e8 una municipalit\u00e0 di Quarta classe delle Filippine, situata nella Provincia di Capiz, nella Regione del Visayas Occidentale.\nSapi-an \u00e8 formata da 10 baranggay:"}
{"id": "2228394", "revid": "86343", "url": "https://it.wikipedia.org/wiki?curid=2228394", "title": "Sapian", "text": ""}
{"id": "2228395", "revid": "125239155", "url": "https://it.wikipedia.org/wiki?curid=2228395", "title": "Elizabeth Loftus", "text": "La dottoressa Loftus ha dedicato gran parte delle proprie ricerche alla memoria umana, con particolare attenzione all'\u201ceffetto dell'informazione sbagliata\u201d (\"misinformation effect\") e alla natura dei falsi ricordi (\"confabulations\").\nHa pubblicato 18 libri e pi\u00f9 di 250 articoli scientifici. Il suo lavoro \u00e8 riconosciuto in tutto il mondo; ha ricevuto numerosi premi e qualifiche accademiche onorarie. Nel 2002 la Loftus si \u00e8 classificata cinquantottesima in una lista dei 100 ricercatori pi\u00f9 influenti in psicologia nel XX secolo pubblicata dal giornale \"Review of General Psychology\".\nIn qualit\u00e0 di esperta di falsi ricordi \u00e8 stata richiesta come consulente in numerosi casi giudiziari.\nFormazione e carriera.\nElizabeth Loftus ha conseguito la sua laurea (\"bachelor's degree\") in matematica e psicologia all'Universit\u00e0 di California nel 1966. \nHa ricevuto nel 1967 il MA e nel 1970 il Ph.D in Psicologia all'Universit\u00e0 di Stanford.\nElizabeth Loftus \u00e8 \"Distinguished Professor\" in vari Dipartimenti, tra cui il Dipartimento di Psicologia e Comportamento Sociale e il Dipartimento di Scienze cognitive, ed \u00e8 membro del Centro di Neurobiologia dell'Apprendimento e della Memoria presso l'Universit\u00e0 della California, oltre che Dottoressa in Legge.\nLa Loftus ha ricevuto sei lauree \"honoris causa\" per il suo lavoro di ricerca:\nInoltre, la Loftus \u00e8 socia dello \"Scientific and Professional Advisory Board\" della \"Fondazione della Sindrome della Falsa Memoria\".\nPremi ricevuti.\nLa Loftus \u00e8 stata Presidente dell'Associazione per la Scienza Psicologica, della \"Western Psychological Association\" e della \"American Psychology-Law Society\".\nRicerche importanti.\nLa Loftus ha condotto un esperimento (\"Lost in the mall technique\") per dimostrare che falsi ricordi possono svilupparsi attraverso la suggestione. Il test \u00e8 stato contestato per ragioni etiche; in particolare si \u00e8 criticato il modo in cui sono stati raccolti i volontari su cui l'esperimento \u00e8 stato effettuato e le \"conclusioni inappropriate\" sulle false memorie e sulle tecniche terapeutiche.\n\"Misinformation effect\".\nNei primi anni settanta, la Loftus inizi\u00f2 gli studi sull'\"effetto dell'informazione sbagliata\"; l'esito di queste indagini dimostr\u00f2 che i soggetti che hanno assistito ad un evento ed hanno poi ricevuto dettagli falsi sviluppano ricordi distorti.\nIn un esperimento i partecipanti hanno assistito ad un incidente automobilistico simulato, avvenuto ad un incrocio con un segnale di stop; ad alcuni dei partecipanti venne poi detto che era il segnale di dare precedenza; in seguito questi dichiararono di essere certi di aver assistito ad un incidente avvenuto ad un incrocio nel quale si doveva dare precedenza; al contrario, il resto del gruppo aveva un ricordo molto pi\u00f9 esatto di quanto visto.\nCasi giudiziari di falsi ricordi.\nLa dottoressa Loftus ha studiato e ha collaborato in diversi casi giudiziari in cui le false memorie si sono formate in seguito ad una terapia.\nIn altri casi, delle donne hanno sviluppato ricordi di abusi subiti nell'infanzia durante le terapie, per poi rinnegarli in seguito. Alcune ricerche hanno dimostrato che alcuni soggetti sono pi\u00f9 inclini ad assumere falsi ricordi.\nDa numerosi studi e oltre 200 esperimenti, la Loftus e i suoi studenti hanno raccolto molte informazioni riguardo alle circostanze per cui le persone modificano i propri ricordi. Un fattore decisivo \u00e8 il passare del tempo: \u00e8 pi\u00f9 facile \"sovrascrivere\" un falso ricordo su una memoria ormai confusa.\nLe false memorie dell'infanzia.\n\u00c8 necessario distinguere tra una memoria di cui viene modificato qualche dettaglio, ed un'altra totalmente inventata, basata su un evento mai accaduto.\nPer studiare le false memorie, la Loftus e i suoi studenti hanno stimolato nei volontari una falsa memoria con caratteristiche precise: essa non avrebbe dovuto causare uno stress emotivo eccessivo, ma almeno un piccolo \"trauma\".\nCon la collega Jacqueline E. Pickrell, la Loftus produsse in 24 individui tra i 18 e i 53 anni una specifica falsa memoria: i soggetti dovevano credere di essersi smarriti in un centro commerciale all'et\u00e0 di 5 anni.\nPer ogni partecipante venne preparato un libretto, contenente tre eventi realmente accaduti (appresi da persone vicine ai partecipanti) e il ricordo falso, arricchito da particolari plausibili, alcuni comuni per tutti: le grida per la paura, l'essere rimasti soli per un lungo tempo, l'aiuto da parte di una donna anziana e, infine, il ritrovamento dei cari.\nA questo punto del test viene chiesto di leggere gli eventi narrati nel proprio libretto; se uno di questi non viene ricordato, bisogna annotarlo scrivendo \u00abNon ricordo questo\u00bb; successivamente, i partecipanti si confrontano con i parenti, paragonando i propri ricordi.\nIl risultato del test mostr\u00f2 come alcuni partecipanti si fossero del tutto persuasi di aver vissuto quel determinato evento. Al termine dell'esperimento, il 25% continuava a sostenere di ricordare in ogni particolare l'evento fittizio.\nSi \u00e8 potuto notare che esistono delle differenze tra le memorie vere e quelle false: i partecipanti al test hanno utilizzato pi\u00f9 parole per descrivere i ricordi di eventi reali, e hanno giudicato le memorie reali pi\u00f9 chiare.\nLo studio ha dimostrato che la gente pu\u00f2 essere indotta a ricordare il passato in modo diverso o addirittura a credere che un evento fittizio sia accaduto.\nConsiderazioni.\nIn questo studio \u00e8 necessario evidenziare un fattore importante: \u00e8 un membro della famiglia, vicino al soggetto testato, a sostenere che un dato episodio\u00a0\u2013 in realt\u00e0 inventato - sia accaduto. Questa conferma per molti individui pu\u00f2 essere una tecnica potente per l'infusione di una memoria falsa.\nCi\u00f2 \u00e8 dimostrato da un fatto quotidianamente sperimentabile: se si accusa una persona di aver compiuto un reato, quest'ultima pu\u00f2 suggestionarsi a tal punto da confessare il misfatto mai commesso.\nUna conferma scientifica proviene dagli studi di Saul M. Kassin del \"Williams College\"; Kassin fece un esperimento, accusando alcune persone di aver provocato un danno ad un computer dopo aver premuto il tasto sbagliato. I non colpevoli inizialmente respinsero l'accusa, ma quando una persona autorevole testimoni\u00f2 di averli visti, molti di loro firmarono una dichiarazione di colpevolezza.\nQuesto evidenzia che una falsa incriminazione\u00a0\u2013 specialmente se proviene da un'autorit\u00e0\u00a0\u2013 pu\u00f2 indurre un individuo a credersi colpevole.\nInflazione dell'immaginazione.\nLa dimostrazione che un suggerimento esterno possa condurre alla formulazione di memorie infantili false aiuta a comprendere il modo in cui esse si presentano. \u00c8 necessario capire qual \u00e8 l'effetto di questa suggestione in situazioni reali, come in un interrogatorio durante un processo.\nPer esempio, un avvocato potrebbe chiedere ad un sospettato di immaginare di aver partecipato al reato; nel settore medico alcuni medici incoraggiano i pazienti ad immaginare gli eventi dell'infanzia per recuperare presunte memorie nascoste. Le indagini statistiche rivelano che il 22% dei medici incita il paziente a \"lasciare le redini dell'immaginazione\"; la terapista Wendy Maltz, autrice di un bestseller sugli abusi sessuali nell'infanzia, ammette di porre numerose domande allusive ai propri pazienti, mirate ad acquisire dettagli.\nGli esperti si sono chiesti se immaginare un avvenimento dell'infanzia induce a credere che esso sia accaduto. Per verificarlo, Elizabeth Loftus ed altri hanno progettato una procedura in 3 fasi:\nNella terza fase un gruppo aveva immaginato di aver rotto una finestra; una parte di esso (24%) mostr\u00f2 una fiducia maggiore nella possibilit\u00e0 che l'evento fosse occorso rispetto alla fase precedente. Del gruppo a cui non era stato chiesto di immaginare l'episodio, solo il 12% considerava possibile che l'avvenimento fosse realmente accaduto.\nIn ognuno degli 8 falsi eventi richiesti di immaginare, la dottoressa Loftus trov\u00f2 questa \"inflazione\" di immaginazione; una spiegazione possibile potrebbe essere che immaginare di un evento aumenta la familiarit\u00e0 con l'evento stesso, e che la mente umana giustifica la \"dimestichezza\" con un ricordo collocandolo nell'infanzia, piuttosto che riconoscendolo come prodotto dell'immaginazione.\nMemorie impossibili.\n\u00c8 altamente improbabile che un adulto possa ricordare episodi autentici che si sono verificati nel primo anno di vita, in parte perch\u00e9 l'ippocampo - che svolge un ruolo chiave nella creazione delle memorie - non \u00e8 maturato abbastanza per formare ed immagazzinare le memorie durature che possono essere richiamate nell'et\u00e0 adulta.\nAll'Universit\u00e0 di Carleton il professor Nicholas Spanos e suoi collaboratori hanno impiantato una \u201cmemoria impossibile\u201d ad un gruppo di volontari.\nIl test consiste in questo: i partecipanti vengono indotti a credere di avere ottima coordinazione visiva e abilit\u00e0 di ricerca visuale perch\u00e9 nati in ospedali nei quali sulle culle dei neonati vengono appesi giocattoli oscillanti. Met\u00e0 del gruppo viene poi ipnotizzato e \"portato indietro nel tempo\" fino al giorno successivo alla nascita.\nL'altra met\u00e0 del gruppo partecipa ad una \"ristrutturazione guidata della memoria\", che utilizza la regressione dell'et\u00e0 come incoraggiamento per ricreare le esperienze infantili tramite l'immaginazione.\nSpanos verific\u00f2 che la maggioranza dei soggetti era suscettibile a questa procedura. Entrambi i gruppi infatti sostenevano di avere quella memoria; il dato sorprendente \u00e8 che addirittura il 95% del gruppo che era stato guidato a creare la memoria ricordava questo evento, contro il 70% del gruppo ipnotizzato.\nIn entrambi i gruppi il 49% riteneva l'episodio inventato un ricordo reale, mentre solo il 16% era certo fosse solo una fantasia.\nLo studio dimostra che non sempre l'ipnosi \u00e8 necessaria, e che anche in modo molto semplice si pu\u00f2 indurre una persona a formulare un ricordo complesso."}
{"id": "2228397", "revid": "486946", "url": "https://it.wikipedia.org/wiki?curid=2228397", "title": "Guardia costiera degli Stati Uniti", "text": ""}
{"id": "2228400", "revid": "339392", "url": "https://it.wikipedia.org/wiki?curid=2228400", "title": "Marina militare della SFR Jugoslavia", "text": ""}
{"id": "2228402", "revid": "339392", "url": "https://it.wikipedia.org/wiki?curid=2228402", "title": "SFR Yugoslav Navy", "text": ""}
{"id": "2228414", "revid": "767487", "url": "https://it.wikipedia.org/wiki?curid=2228414", "title": "La ragion pura", "text": "La ragion pura \u00e8 un film del 2001 diretto da Silvano Agosti. \u00c8 tratto da un romanzo dello stesso Agosti del 1977.\nIl film ha partecipato al Festival Internazionale di Montreal e Quebec City e al Globo d'Oro 2002. \"La ragion pura\" \u00e8 stato inoltre presentato al Torino Film Festival come lungometraggio fuori concorso.\nTrama.\nDopo una convivenza che dura ormai da 15 anni, marito e moglie precipitano in una squallida monotonia che spegne ogni emozione e allenta ogni progetto; la situazione viene ulteriormente appesantita da un aborto che acuisce la noia e la tristezza del loro incedere quotidiano.\nInaspettatamente, per\u00f2, lui si accorge nella notte di poter dialogare con la moglie poich\u00e9 nel sonno lei sussurra frasi intrise di trasgressione, desiderio, erotismo. Le voglie e le misteriose fantasie della donna svelano una nuova intimit\u00e0 tra i due che riescono tra sogno e realt\u00e0 a riaccendere la loro passione."}
{"id": "2228415", "revid": "767487", "url": "https://it.wikipedia.org/wiki?curid=2228415", "title": "Sigma (Capiz)", "text": "Sigma \u00e8 una municipalit\u00e0 di Quarta classe delle Filippine, situata nella Provincia di Capiz, nella Regione del Visayas Occidentale.\nSigma \u00e8 formata da 21 baranggay:"}
{"id": "2228416", "revid": "124123", "url": "https://it.wikipedia.org/wiki?curid=2228416", "title": "Agatobulo", "text": "Biografia.\nSi conosce pochissimo della vita di Agatobulo. Nel \"Chronicon\" di San Girolamo, Agatobulo \u00e8 annoverato con Plutarco, Sesto di Cheronea ed Enomao di Gadara fra i filosofi principali che fiorirono nel terzo anno del regno di Adriano (119 d.C.). Secondo Luciano di Samosata, Agatobulo fu il maestro di Demonatte (70-170); anche Peregrino Proteo (100-165) attorno all'anno 135 d.C. studi\u00f2 ad Alessandria, sotto la sua guida, l'approccio alla \"vita cinica\" (\"\u03ba\u03c5\u03bd\u03b9\u03ba\u03cc\u03c2 \u03b2\u03af\u03bf\u03c2\", kynik\u00f2s bios).\nPensiero.\nLuciano di Samosata, nella sua polemica contro il fanatismo, fornisce una grottesca documentazione dell'insegnamento impartito da Agatobulo a Peregrino Proteo:\nQuesto resoconto tuttavia non deve essere preso alla lettera; Luciano di Samosata detestava i filosofi cinici, e specialmente Peregrino Proteo. \nDi Agatobulo non sono rimasti scritti."}
{"id": "2228417", "revid": "984922", "url": "https://it.wikipedia.org/wiki?curid=2228417", "title": "Joseph Keirn Brennan", "text": "I suoi collaboratori musicali furono Harry Akst, Ernest Ball, Walter Donaldson, Rudolf Friml, Karl Hajos, Billy Hill, Werner Janssen, Chauncey Olcott, e Maurice Rubens."}
{"id": "2228418", "revid": "2192375", "url": "https://it.wikipedia.org/wiki?curid=2228418", "title": "Lago della Rovina", "text": "Il lago della Rovina (o delle Rovine) \u00e8 un lago nel territorio del comune di Entracque, Valle Gesso (CN).\nCaratteristiche.\nSi form\u00f2 anticamente in seguito ad una frana che blocc\u00f2 il deflusso delle acque. Originariamente con una superficie di 180.000 m2, con i lavori per la creazione degli impianti idroelettrici Chiotas-Piastra si \u00e8 ridotto quasi alla met\u00e0 della grandezza originale.\nIl lago stesso funge da serbatoio per la produzione di energia idroelettrica mediante l'impianto di produzione-pompaggio che lo collega al lago della Piastra.\n\u00c8 parte del parco naturale delle Alpi Marittime.\nCome raggiungerlo.\nPassato l'abitato di Borgo San Dalmazzo si prosegue verso Valdieri e superato quest'ultimo, al bivio per Sant'Anna di Valdieri si seguono le indicazioni per Entracque.\nDopo circa 500\u00a0m occorre svoltare a destra verso San Giacomo e da l\u00ec si comincia a salire verso la diga della Piastra e la diga del Chiotas.\nUna volta superata la diga della Piastra si procede per circa 7,5 Km seguendo la segnaletica e si giunge al lago della Rovina."}
{"id": "2228421", "revid": "296238", "url": "https://it.wikipedia.org/wiki?curid=2228421", "title": "Lago delle Rovine", "text": ""}
{"id": "2228424", "revid": "110157", "url": "https://it.wikipedia.org/wiki?curid=2228424", "title": "S'intitola cos\u00ec", "text": "S'intitola cos\u00ec \u00e8 il secondo album della cantante italiana Laura Bono, pubblicato in Finlandia il 10 settembre 2008.\nContiene il singolo \"Splendido incubo\" del 2007 ed 11 brani inediti di genere pop rock all'italiana con qualche effetto elettronico."}
{"id": "2228425", "revid": "125322315", "url": "https://it.wikipedia.org/wiki?curid=2228425", "title": "BMW Sauber F1.08", "text": "La BMW Sauber F1.08 \u00e8 la terza vettura di Formula 1 prodotta dalla casa tedesca per il mondiale 2008, che ha regalato l'unica pole postion della squadra in Bahrain e la prima e unica vittoria al GP del Canada, entrambe con Robert Kubica, oltre che l'unica doppietta nella storia del team.\nA fine stagione sar\u00e0 3\u00aa in campionato dietro a Ferrari e McLaren, con 135 punti e per i piloti, Robert Kubica si classifica 4\u00ba a 75 punti, a pari merito con Kimi R\u00e4ikk\u00f6nen, e Nick Heidfeld 6\u00ba a 60 punti. \u00c8 stata la vettura pi\u00f9 competitiva messa in pista dalla BMW."}
