{"id": "2198447", "revid": "106908", "url": "https://it.wikipedia.org/wiki?curid=2198447", "title": "Nicola (disambigua)", "text": ""}
{"id": "2198448", "revid": "281901", "url": "https://it.wikipedia.org/wiki?curid=2198448", "title": "Pollock (disambigua)", "text": ""}
{"id": "2198450", "revid": "125692346", "url": "https://it.wikipedia.org/wiki?curid=2198450", "title": "Concattedrale di San Siro", "text": "La concattedrale di San Siro (nome completo: Insigne Basilica Collegiata Concattedrale di San Siro) \u00e8 l'edificio religioso pi\u00f9 antico di Sanremo e uno dei principali esempi di architettura romanica nel ponente ligure. Situata nel centro storico, nell'omonima piazza, \u00e8 stata eretta nel XII secolo.\nStoria.\nLa prima chiesa cristiana risale all'811, secondo la tradizione nel luogo in cui il vescovo di Genova Siro, divenuto poi santo, avrebbe solitamente celebrato messa. Nello stesso luogo avrebbe, per un certo periodo, trovato sepoltura san Romolo di Genova. Ma la chiesa cos\u00ec come \u00e8 conosciuta oggi fu costruita dai maestri Comacini agli inizi del XII secolo in stile romanico gotico, e le prime notizie che ne attestano l'esistenza sono atti del 1143 redatti dal consiglio comunale cittadino. All'interno di essa il 6 giugno 1297 con una cerimonia l'arcivescovo di Genova Jacopo da Varagine cedette i diritti sulla citt\u00e0 alla signoria dei Doria e De Mari che dur\u00f2 fino al 1319. Nel 1530 la chiesa fu insignita del titolo di \u201cInsigne collegiata\u201d. Nel 1544 i turchi del corsaro Khayr al-Din Barbarossa, giunti nelle acque antistanti il porto di Sanremo, sbarcarono per prelevare viveri, alcuni corsari non accontentandosi di ci\u00f2 si recarono nella collegiata di san Siro per compiervi razzia ma non trovandovi nulla (tutti gli oggetti di valore erano gi\u00e0 stati nascosti entro le mura) distrussero l'altare della chiesa. A partire dal 1619 furono avviate tutte una serie di modifiche che interessarono principalmente le absidi romaniche e il presbitero e che trasformarono la primitiva struttura romanica in barocca nel 1668. La chiesa sub\u00ec numerosi danni il 30 settembre 1745 in seguito a un bombardamento compiuto da una formazione navale inglese comandata dall'ammiraglio Rowley che provoc\u00f2 il crollo di parte del tetto e della facciata. Nel 1753 la campana di san Siro, affettuosamente soprannominata dai sanremesi \u201cBac\u00ec\u201d, chiam\u00f2 a raccolta i cittadini di Sanremo iniziando la rivolta contro la Signoria della Repubblica di Genova, nel frattempo subentrata ai Doria. Repressa la rivolta della citt\u00e0, il comandante Agostino Pinelli per punizione fece abbattere il campanile che fu poi ricostruito in stile barocco mentre la campana fu trasferita a Genova come bottino di guerra e collocata nel Palazzo Ducale di Genova. Nel 1901 furono avviati imponenti lavori di ripristino dell'aspetto romanico demolendo tutte le sovrapposizioni barocche sia all'interno della chiesa sia all'esterno, i lavori dopo una lunga interruzione furono ufficialmente conclusi nel 1948. Nel 1947 la chiesa divenne basilica minore e poi concattedrale nel 1975.\nI lavori di restauro.\nI lavori di restauro per ripristinare il primitivo aspetto romanico furono iniziati nel 1901 dopo che un progetto del 1898 preparato dall'ingegnere Antonio Capponi fu approvato dal consiglio comunale della citt\u00e0 (21 febbraio 1901). Le prime opere di restauro interessarono le fiancate esterne che erano state rovinate dai fuochi di bivacco dei soldati francesi durante la Rivoluzione francese. Fu poi demolita la struttura barocca della facciata e ripristinata la primitiva romanica e dove non possibile direttamente ricostruita. Nel 1902 i lavori furono interrotti per mancanza di soldi. Tra il 1926 e il 1930, anche su ispirazione del podest\u00e0 Pietro Agosti, si ripreserono i lavori con il restauro delle navate che furono realizzate in larice rosso e del tetto realizzato con l'ardesia di Molini di Triora. A causa di contrasti sul modo in cui condurre i restauri ci fu un ulteriore rinvio dei lavori che ripresero nel 1947 con il restauro degli stucchi barocchi di pregio e lo scrostamento di tutto l'intonaco presente nelle navate mettendo a nudo i muri. Al termine dei lavori, che durarono dal 1901 al 1948 fu posta a ricordo una lapide sulla parete della chiesa.\nNel 1975 si decise di intervenire sulle tre absidi per recuperare le parti medievali che non andate distrutte nel corso dei secoli erano per\u00f2 rimaste ancora coperte dall'intonaco che nel 1948 le aveva ricoperte.\nLa torre campanaria.\nNon \u00e8 conosciuta l'effettiva struttura dell'originaria torre campanaria anche se, probabilmente, eseguita in pietra a vista non doveva essere molto pi\u00f9 alta del corpo dell'edificio. Nel 1753, in seguito alla rivolta della citt\u00e0 alla signoria genovese, il campanile fu abbattuto dagli uomini del comandante genovese Pinelli e la campana principale (Bac\u00ec), i cui rintocchi avevano dato il via alla rivolta, portata a Genova come bottino di guerra. Fu posta in mostra nel Palazzo Ducale di Genova e restituita solo nel 1784 ma fatta a pezzi. Nel frattempo i sanremesi procedettero nella ricostruzione del campanile nello stile prevalente dell'epoca, ovvero \u201cbarocco\u201d. Nel corso del secondo conflitto mondiale un bombardamento effettuato nell'ottobre 1944 danneggi\u00f2 gravemente il campanile che divenne pericolante. Nel 1948 si restaur\u00f2 il campanile non senza aspre polemiche tra chi preferiva mantenere l'aspetto barocco e chi ipotizzava il ripristino dell'aspetto romanico. Si opt\u00f2 per lo stile barocco rifacendosi a una direttiva del Ministero dell'Educazione Nazionale del 1940, peraltro pi\u00f9 economico da realizzare. Oggi sono presenti 12 campane fuse da Enrico Picasso e Bernardo Zam.\nI ritrovamenti archeologici.\nDurante i lavori di rifacimento del campanile, effettuati nel 1948 furono ritrovate tracce di una precedente chiesa anteriore all'anno 1000. Riferisce al riguardo il parroco di allora Monsignor Boccadoro \u201cNel fare la fondazione (del campanile) appaiono con generale sorpresa i resti intatti di una chiesa sottostante, il pavimento anteriore al Mille certamente. \u00c8 un'absidiola in calce bianca, poco pi\u00f9 gi\u00f9 dell'arco principale e posta con la faccia in direzione a San Germano\u201d.\nOpere artistiche.\nLe porte.\nLe due porte laterali con i loro bassorilievi rappresentano le parti pi\u00f9 antiche della chiesa. Le opere scolpite sono di autore sconosciuto, probabilmente opera di \u201cmarmorari\u201d che lavoravano direttamente la pietra. Il bassorilievo sulla porta sinistra rappresenta un asinello in mezzo a due palme dattilifere. Sullo sfondo dietro l'asinello \u00e8 raffigurata una croce vescovile. Il bassorilievo sulla porta destra rappresenta una Vergine con Bambino in mezzo ai vescovi Siro e Romolo di Genova. Per la presenza di una pianta di cappero la porta fu chiamata anche \u201cPorta del cappero\u201d, e l'abbondante fioritura di questa era segno di un'annata fortunata. Quando nel 1987 si dovette rimuovere la pianta poich\u00e9 creava danni alla stabilit\u00e0 della porta si pot\u00e9 valutare l'et\u00e0 di quest'ultima in circa trecento anni.\nLe opere d'arte di Anton Maria Maragliano.\nNella concattedrale di san Siro \u00e8 presente presso l'altar maggiore un pregevole crocifisso e una statua della Madonna del Rosario opera di Anton Maria Maragliano, che nel testo \u201cCenni intorno a varie opere d'arte\u201d del 1867 viene descritto come \u201cun crocifisso, grande al naturale, scolpito dal gi\u00e0 nominato Maraggiano: perfette ne sono le membra, i suoi sguardi sono fissi al cielo, e nel volto scorgesi agevolmente la divinit\u00e0, l'amore, la mansuetudine di Ges\u00f9, e quell'altissimo patimento che i flagelli, le spine ed i chiodi in Lui cagionarono\u201d e prosegue \u201cdello stesso scultore una Madonna del Rosario nobilmente vestita, e seduta maestosamente sopra una nuvola. Le sue bellezze sono quelle d'una verginella modesta, bellissima, amabilissima, ed insieme esprimono i teneri affetti di una madre divina. Essa protende con molta grazia il destro braccio, e col sinistro sostiene diritto sul ginocchio il Bambino, che tutto festoso e ridente porge ad un leggiadro Angioletto un grappolo d'uva.\u201d\nIl crocefisso nero.\nIl crocefisso nero \u00e8 opera di un autore sconosciuto, probabilmente del XV secolo. Ad esso \u00e8 collegato un evento considerato miracoloso. Il 7 agosto 1543, giunse a Sanremo la notizia di una prossima incursione saracena. Nel corso di una messa propiziatoria svoltasi poco prima della battaglia, il Cristo, irradiandosi di luce, si volse sorridente verso il podest\u00e0 Luca Spinola con espressione benigna. Pi\u00f9 tardi, la milizia cittadina, guidata dallo stesso Spinola, scontratasi contro i saraceni presso Verezzo ottenne la vittoria (Battaglia della Par\u00e0). Secondo alcune fonti lo stesso crocefisso fu portato in battaglia come vessillo."}
{"id": "2198451", "revid": "767487", "url": "https://it.wikipedia.org/wiki?curid=2198451", "title": "Steve Patterson", "text": ""}
{"id": "2198467", "revid": "122127009", "url": "https://it.wikipedia.org/wiki?curid=2198467", "title": "Stati d'animo serie II. Gli addii", "text": "Gli addii - Quelli che vanno \u00e8 un'opera pittorica di Umberto Boccioni, dipinta a olio su tela nel 1911.\nStoria e descrizione.\n\u00c8 il primo quadro della seconda serie degli stati d'animo, ciclo pittorico fondamentale che illustra il raggiunto traguardo di Boccioni verso una poetica futurista matura, in cui si trovano concretizzati sul piano pittorico gli spunti teorici del \"manifesto tecnico della pittura futurista\" del dieci. Serve un anno, a Boccioni e agli altri pittori del gruppo, per riuscire finalmente ad evolvere il loro stile troppo marcatamente divisionista; innegabile l'importanza della scomposizione cubista; ma vi \u00e8 una enorme differenza nei modi in cui l'esperienza cubista \u00e8 assimilata dai vari futuristi: Gino Severini, e soprattutto Carlo Carr\u00e0, ne rimangono quasi schiavi, assimilano cio\u00e8 la scomposizione dei piani in maniera troppo \"arrendevole\", evolvendo il proprio stile in un \"cubo-futurismo\" troppe volte ovvio.\nNon \u00e8 questo il caso di Boccioni, mente teorica per eccellenza del gruppo dei pittori, che a differenza degli altri ha un passato non solo divisionista, ma anche e soprattutto espressionista e simbolista. Con la seconda serie degli stati d'animo, e in particolare con \"Gli addii\", egli riesce a mescolare le sue vecchie esperienze espressioniste con la nuova scomposizione dei piani; si allontana cio\u00e8 dal concettualismo puro dei cubisti integrandone la visione con la prorompenza coloristica dell'espressionismo, creando un'opera potente, emotivamente coinvolgente, che si d\u00e0 il compito di raffigurare direttamente uno stato d'animo: il treno che si avvicina \u00e8 l'accidente aneddotico che causa lo stato d'animo, le onde di colore violento che passano sulla superficie pittorica sono lo stato d'animo che nasce dai protagonisti che vivono la separazione, li investe in pieno e riempie di s\u00e9 tutto lo spazio circostante (lo sfondo del dipinto) rendendolo astratto.\nQuesto dipinto nasce, quindi, da un confronto diretto e da un'assimilazione dell'espressionismo e del cubismo, che, fusi insieme, portano a un qualcosa di assolutamente nuovo: la pittura futurista nel senso pi\u00f9 compiuto del termine. L'arte italiana vive cos\u00ec, in un sol colpo, due esperienze pittoriche che le erano sconosciute, liberandosi dal suo provincialismo che l'aveva relegata ai margini dell'arte contemporanea: questo era uno degli obiettivi principali di Boccioni e dei futuristi."}
{"id": "2198468", "revid": "228587", "url": "https://it.wikipedia.org/wiki?curid=2198468", "title": "World Outgames", "text": "I World Outgames sono un evento sportivo e culturale organizzato dalla GLISA (Gay and Lesbian International Sport Association). La manifestazione si svolge nell'arco di una settimana e comprende una serie di manifestazioni sportive in varie discipline e una serie di eventi culturali come conferenze, concerti e proiezioni di film che hanno l'intento di sensibilizzare in merito al tema dei diritti umani e dell'omofobia. La partecipazione \u00e8 ammessa a prescindere dall'orientamento sessuale e non sono richiesti particolari requisiti sportivi per prendere parte ai tornei. I primi giochi si svolsero a Montr\u00e9al nel 2006 e la seconda edizione nel 2009 a Copenaghen. La terza edizione si \u00e8 svolta ad Anversa nel 2013 mentre la quarta \u00e8 prevista a Miami nel 2017. Oltre ai World Outgames, che sono a livello mondiale, sono state organizzate anche due edizioni di Outgames a livello continentale, a Calgary nel 2007 e a Melbourne nel 2008.\nNascita.\nI World Outgames ebbero origine nel 2006 quando si cre\u00f2 una spaccatura tra la FGG (Federation of Gay Games) e la citt\u00e0 di Montr\u00e9al che era stata scelta come sede dei Gay Games. Il comitato di Montr\u00e9al stava infatti organizzando un evento che la FGG riteneva troppo imponente e costoso e, non riuscendo ad arrivare ad un accordo, il dissidio si concluse con la decisione della FGG di spostare i Gay Games a Chicago. Montr\u00e9al, per\u00f2, non si arrese e volle organizzare comunque il proprio evento anche senza l'approvazione della FGG. In aiuto della citt\u00e0 intervennero la GLISA e vari sponsor importanti come Air Canada, Canada Bell e Labatt Brewing Company. I timori della FGG si rivelarono per\u00f2 fondati, infatti l'evento si concluse con un passivo di 5,3 milioni di dollari.\nEdizioni.\nWorld Outgames 2006.\nI primi World Outgames si svolsero a Montr\u00e9al dal 29 luglio al 5 agosto 2006. Vi presero parte 10248 atleti e circa 5200 volontari che si offrirono per dare un aiuto durante la manifestazione. Si tratt\u00f2 del pi\u00f9 grande evento internazionale tenutosi a Montr\u00e9al dopo le Olimpiadi del 1976. I quattro giorni precedenti l'inaugurazione furono dedicati alle conferenze e ai dibattiti a cui presero parte, tra gli altri, la tennista Martina Navr\u00e1tilov\u00e1, il vescovo gay Gene Robinson, il sindaco di Montr\u00e9al G\u00e9rald Tremblay e il campione olimpico di nuoto Mark Tewksbury, anch'egli gay dichiarato. Gli incontri si conclusero con la stesura della dichiarazione di Montr\u00e9al per i diritti delle persone LGBT (lesbiche, gay, bisessuali, transgender). Il documento fu letto da Martina Navr\u00e1tilov\u00e1 e da Mark Tewksbury durante la cerimonia di inaugurazione tenutasi allo stadio olimpico il 29 luglio e fu poi presentata all'ONU. Per quanto riguarda l'aspetto sportivo, si praticarono 35 discipline, utilizzando molti degli impianti costruiti per le Olimpiadi del 1976. I primi World OutGames si sono conclusi con un deficit record di 5,2 milioni di dollari canadesi, lasciando decine e decine di creditori non pagati e una macchia disonorevole sul movimento sportivo LGBT.\nWorld Outgames 2009.\nLa seconda edizione dei World Outgames si \u00e8 disputata Copenaghen dal 25 luglio al 2 agosto 2009. Le conferenze si sono svolte dal 27 al 29 luglio e il titolo del convegno \u00e8 \"Love of freedom, freedom to love\". Tra gli ospiti attesi a portare la propria testimonianza ci sono il regista gay musulmano Parvez Sharma, la senatrice colombiana Piedad Codoba, l'ex sindaco transgender di Carterton, Georgina Beyer e l'ex campione NBA, John Amaechi. Le discipline sportive in programma sono state 38.\nWorld Outgames 2013.\nIl 25 ottobre 2008, durante l'assemblea di Vancouver, la GLISA ha nominato Anversa come citt\u00e0 ospitante per la terza edizione dei World Outgames. La manifestazione si \u00e8 svolta dal 31 luglio all'11 agosto 2013, con 32 discipline sportive a programma.\nWorld Outgames 2017.\nIl 28 febbraio 2013, all'assemblea di Anversa, la GLISA ha scelto come sede per l'edizione 2017 la citt\u00e0 di Miami, che ha avuto la meglio sull'altra candidata finale, Rejkjavik. Il programma dell'edizione 2017, che si svolger\u00e0 dal 26 maggio al 4 giugno, prevede 33 discipline diverse, per un totale di 455 eventi sportivi. Gli OutGames Miami sono stati annullati poche ore prima della cerimonia di apertura, quando molti partecipanti erano gi\u00e0 arrivati a Miami o erano in transito. Un'inchiesta per frode \u00e8 stata aperta contro gli organizzatori. Questo evento, che si aggiunge a precedenti fallimenti du GLISA (cancellazione degli OutGames Nord-Americani e OutGames Asia-Pacifici nel 2016), ha provocato un appello generale che la comunit\u00e0 LGBT internazionale ha rivolto a GLISA, esortandola a dissolvere l'associazione e cessare tutte le attivit\u00e0 presenti e future."}
{"id": "2198469", "revid": "52076", "url": "https://it.wikipedia.org/wiki?curid=2198469", "title": "Progetto MOSE", "text": ""}
{"id": "2198473", "revid": "712828", "url": "https://it.wikipedia.org/wiki?curid=2198473", "title": "Witch Hunter (manhwa)", "text": "Witch Hunter () \u00e8 un manhwa di genere fantasy e d'avventura creato da Cho Jung-Man. La versione italiana \u00e8 a cura della J-Pop. Dal 2013, tuttavia, J-pop ha annunciato che, per il momento, non proseguir\u00e0 la pubblicazione in Italia, in quanto ci sono stati diversi problemi con l'autore, non ci sono state altre notizie riguardo a una possibile ripresa della pubblicazione da allora. \nTrama.\nIn un'Inghilterra a met\u00e0 tra il moderno e il fantastico, all'epoca dei cavalieri della tavola rotonda, le streghe hanno dichiarato guerra agli uomini, devastando villaggi e citt\u00e0 con le loro potenti magie aiutate da mostri denominati \"Supporters\". Gli uomini dal canto loro non si danno per vinti, un'organizzazione denominata Witch Hunter si occupa di cercare e sconfiggere le streghe. I Witch Hunters (o WH) sono uomini dagli straordinari poteri che fanno uso di magie e potenti armi per combattere le streghe, Tasha Godspell con il suo fidato Halloween \u00e8 un WH di classe A, la sua abilit\u00e0 gli ha fatto guadagnare l'appellativo di \"Magic Marksman\", ma lui pur essendo un WH non riesce ad odiare completamente le streghe, forse perch\u00e9 la sua adorata sorella e la sua defunta maestra sono proprio due di loro.\nPersonaggi.\nTasha Godspell. Il protagonista; WH di classe A determinato verso il suo scopo, i soldi per lui sono una delle cose pi\u00f9 importanti, per questo frode ed estorsione fanno parte di lui, \u00e8 accompagnato da un \"supporter\" di nome Halloween, una bambola con la testa di zucca.\nXing Bairong. Compagno di Tasha anche lui WH di classe A, playboy solo di donne formose, odia fare coppia con degli uomini, stranamente Tasha escluso. Colleziona occhiali da sole neri e ne ha sempre un paio di riserva con s\u00e9.\nAria Godspell. Sorella di Tasha, attualmente \u00e8 una strega che la magia ha fatto andare fuori controllo, cambiandole personalit\u00e0: ha ucciso suo padre, la maestra di Tasha e gli abitanti del villaggio e ora non se la sente pi\u00f9 di tornare indietro.\nTarras Doberg. WH di classe A compagno di Tasha, scontroso e troppo orgoglioso delle sue capacit\u00e0, ha un brutto carattere e per questo nessuno desidera fare coppia con lui, nonostante le sue eccezionali capacit\u00e0.\nHalloween. La sostenitrice di Tasha, a cui \u00e8 molto legata. Inizialmente una bambola a forma di zucca, in seguito alla rottura di uno dei suoi due ciondoli diventa una ragazza, che sembra essere addirittura una discendente di re Art\u00f9.\nMerlino. Il celeberrimo mago Merlino. Ha le sembianza di una giovane ragazza anche se in realt\u00e0 ha pi\u00f9 di 500 anni. Conosce l'ubicazione dei castelli delle 4 grandi streghe e delle 4 sedi di Witch Hunter. \u00c8 alla ricerca di Halloween, la prossima regina di Camelot."}
{"id": "2198475", "revid": "161273", "url": "https://it.wikipedia.org/wiki?curid=2198475", "title": "Pilastri della Creazione", "text": "Il nome \"Pilastri della Creazione\" si riferisce ad una fotografia ripresa dal telescopio spaziale Hubble di colonne di gas interstellare e polveri visibili nella Nebulosa Aquila; \u00e8 stata scattata il 1\u00ba aprile 1995 e viene considerata come una delle dieci migliori fotografie scattate dall'Hubble.\nQueste immagini hanno aumentato notevolmente il nostro livello di comprensione dei processi di formazione stellare in atto all'interno della nebulosa. Si pensa che le sue aree oscure siano associate a protostelle o comunque ad oggetti stellari giovani. La struttura a \"pilastri\" ricorda altre strutture simili, come quella della grande area di formazione stellare in Cassiopea nota con la designazione W5 e soprannominata \"Montagne della Creazione\".\nCaratteristiche fisiche e strutturali.\nI Pilastri sono tre strutture molto dense di gas e polveri situate nel bordo sudorientale della nebulosa; sono state create dall'azione del vento stellare delle stelle giganti dell'ammasso aperto centrale. La loro catalogazione segue la numerazione romana crescente, cos\u00ec le singole strutture sono chiamate Colonna I, Colonna II e Colonna III, procedendo da nordest a sudovest. La morfologia e la struttura ionizzata \u00e8 ben conosciuta grazie all'avvento dei telescopi spaziali: la radiazione ionizzante proveniente dalle stelle dell'ammasso comprime i gas delle nubi molecolari facendone aumentare la pressione in superficie, mentre si genera un flusso fotoevaporante di materiale ionizzato nella parte opposta alla sorgente del vento stellare; \u00e8 questo il fenomeno responsabile della struttura a \"pilastro\" delle nubi.\nLa materia a densit\u00e0 inferiore \u00e8 la prima ad essere spazzata via, mentre il nucleo pi\u00f9 denso, ulteriormente compresso a causa del fronte dell'onda d'urto, sopravvive, resistendo alla forza. Tuttavia, le immagini riprese nel vicino infrarosso mostrano che le prime due colonne possiedono una struttura relativamente poco densa, concentrata da dei nuclei molto pi\u00f9 densi che la difendono dall'azione disgregatrice del vento. A sudest dei Pilastri si trova un'ulteriore struttura nebulosa molecolare, catalogata come Colonna IV, situata nei pressi di un noto oggetto di Herbig-Haro, HH\u00a0216.\nLa massa totale delle aree dense dei tre Pilastri \u00e8 stimata sulle 200 M\u2609. Le stelle ionizzanti le colonne si trovano a 2 parsec di distanza dalle stesse.\nFenomeni di formazione stellare.\nCombinazioni di immagini a raggi X dell'Osservatorio Chandra ai raggi X e delle immagini del Telescopio Hubble hanno mostrato che le sorgenti di raggi X osservate nella nebulosa e provenienti da stelle giovani non coincidono con i Pilastri. Questo suggerisce che la formazione stellare pu\u00f2 aver avuto un picco di intensit\u00e0 circa un milione di anni fa e le sue protostelle non si sono riscaldate a sufficienza da emettere raggi X. All'inizio del 2007 gli scienziati utilizzando il Telescopio Spaziale Spitzer hanno scoperto l'evidenza che i Pilastri sono stati probabilmente distrutti da una vicina esplosione di supernova avvenuta circa 6000 anni fa, ma che la luce che mostrer\u00e0 la nuova forma della nebulosa non raggiunger\u00e0 la Terra ancora per un altro millennio.\nGli \"Evaporating Gaseous Globules\" (EGGs), ossia le parti dense delle colonne, conterrebbero secondo alcuni studi dei giovani oggetti stellari appena formati: si tratterebbe dunque di regioni in cui ha luogo la formazione stellare: i nuclei avrebbero infatti una densit\u00e0 e una temperatura simile a quella comune nei siti di formazione di protostelle; questi indizi di fenomeni di formazione in atto tuttavia non forniscono elementi sull'origine della causa scatenante, pertanto non \u00e8 chiaro se il fronte di ionizzazione del vento stellare delle giganti giochi un ruolo determinante in questi processi o meno. Nei pressi delle Colonne sono note otto sorgenti nel vicino infrarosso, di cui quattro mostrano dei colori intensi e un'emissione proveniente dalla materia circumstellare, ulteriore indizio della presenza di stelle neonate; degli oltre settanta globuli gassosi in espansione noti solo un 15% circa sembra essere associato a stelle giovani di piccola massa, mentre sette sono associati a masse substellari e quattro a masse comprese fra 0,35 e 1 M\u2609.\nLe parti terminali delle Colonne I e II contengono al loro interno degli oggetti stellari giovani, identificati per la prima volta tramite una mappatura ai raggi infrarossi. Fra gli oggetti pi\u00f9 brillanti si trova \"YSO\u00a0M16\u00a0ES\u22121\", una fonte molto arrossata e piuttosto luminosa situata nella Colonna I; al suo interno si troverebbe, secondo alcuni studi, una stella di pre-sequenza principale o un piccolo gruppo di esse, o anche una singola protostella nello stadio pi\u00f9 iniziale della sua evoluzione. Dagli estremi nord e sud della nube si irradia una forte emissione polarizzata, originata dalle espulsioni a getto dell'oggetto centrale, mentre fra i due lobi da cui fuoriescono le emissioni, l'intensit\u00e0 di polarizzazione \u00e8 molto bassa, segno questo che l'oggetto centrale potrebbe essere circondato da una struttura a disco.\nSulla punta della Colonna II si trova \"YSO\u00a0M16\u00a0ES\u22122\", talvolta chiamato \"YSO2\" in alcune pubblicazioni specifiche; meno luminoso del precedente e meno oscurato, possiede una massa compresa fra 2\u00a0e\u00a05\u00a0M\u2609. Studi condotti all'infrarosso mostrano che si tratterebbe di un oggetto pi\u00f9 evoluto di ES-1, nonch\u00e9 privo di emissione maser, dal momento che il maser osservato nella Colonna II non \u00e8 in correlazione con quest'oggetto; la struttura interna sarebbe invece simile, con una struttura a disco appiattito avvolta attorno all'oggetto centrale. Le sue emissioni di raggi X sono estremamente deboli."}
{"id": "2198476", "revid": "111325", "url": "https://it.wikipedia.org/wiki?curid=2198476", "title": "Tenshi no Tamago", "text": ""}
{"id": "2198484", "revid": "1957733", "url": "https://it.wikipedia.org/wiki?curid=2198484", "title": "Ruga (dermatologia)", "text": "Una ruga \u00e8 una piega sulla superficie della pelle. Essa consiste in un cedimento delle strutture cutanee dovuto ad una carenza di collagene, dovuta allo stiramento e all'estensione ripetuti di alcune zone della pelle, in particolar modo del viso. Anche la carenza di elastina, proteina a cui si deve la morbidezza della pelle, ha un certo ruolo. La sua diminuzione causa l'aumento di volume della pelle e fenomeni quali il doppio mento.\nIn generale le cause delle rughe sono di varia natura: l'et\u00e0, i fattori genetici, ambientali, costituzionali, esposizione al sole.&lt;br&gt;\nLe rughe iniziano a manifestarsi mediamente nella donna tra i 20 e i 25 anni di et\u00e0; nell'uomo tra i 25 e i 30.\nNon mancano tuttavia casi di \"rughe precoci\" dovute all'eccessiva esposizione solare e all'inquinamento.\nTerapia.\nNon esiste una terapia efficace a medio termine non chirurgica contro le rughe ed anche la terapia chirurgica non pu\u00f2 essere sempre applicata e non pu\u00f2 impedire il naturale invecchiamento della cute.\nPrevenzione.\nIl naturale invecchiamento della pelle pu\u00f2 essere rallentato con un'alimentazione sana e ricca di antiossidanti, con l'utilizzo di lozioni o creme idratanti ma soprattutto con la protezione dai raggi solari."}
{"id": "2198493", "revid": "256896", "url": "https://it.wikipedia.org/wiki?curid=2198493", "title": "Relazione (filosofia)", "text": "In filosofia il termine relazione \u00e8 stato posto per la prima volta da Aristotele ma con significati un po' diversi nella \"Metafisica\", nei \"Topici\" e nelle \"Categorie\". In queste (7, 8, a 33) egli la definisce come \"ci\u00f2 che si comporta in un certo modo verso qualcos'altro\". \nAristotele riprese e ampli\u00f2 la dottrina dei cinque generi sommi di Platone, definendole come categorie (o relazioni) reali ed oggettive fra le sostanze, necessarie e sufficienti a definire l'individuo. I cinque generi sommi erano: essere, identico, diverso, stasi e movimento. L'unit\u00e0 nel molteplice delle ultime quattro \u00e8 detta koinonia: termine tradotto con comunanza, implicazione formale e materiale, e allo stesso tempo appartenenza di idee. Perci\u00f2, dire A=B, equivale a dire che A \u00e8 parte di B, B \u00e8 parte di A, A e B si coimplicano: o sono il medesimo essere o sono lo stesso modo di essere della sostanza.. In questo modo, Platone superava la crisi della filosofia di Parmenide, per la quale la diversit\u00e0 nell'essere \u00e8 un paradosso ed era possibile solo un giudizio del tipo A=A, e della successiva sofistica.\nSecondo Simplicio (\"Ad Cat.\", 61 b) la relazione \u00e8 da vedersi come una \"disposizione verso qualcosa\". Gli Scolastici utilizzarono il termine per avvalorare il rapporto tra l'unit\u00e0 divina e la Trinit\u00e0, in particolare san Tommaso d'Aquino che difendeva l'assoluta realt\u00e0 di tale relazione (\"Summa Th.\", 1\u00b0, q 13, a 7). Duns Scoto riprende il concetto di \u201cdisposizione\u201d. La realt\u00e0 della relazione era invece negata da Guglielmo di Ockham perch\u00e9 moltiplicherebbe gli enti all'infinito (Rasoio di Ockham).\nNei tempi moderni Locke considera le relazioni come \"idee complesse\" (\"Saggio sull'intelletto umano\", II, 12, 17). Christian Wolff ( Logica, \u00a7 856) la pensava come \"ci\u00f2 che non concerne una cosa se non rispetto a un'altra\". Nell'800 Peirce (\"Collected Papers\", 3, 416) riprende in parte la definizione aristotelica, poi definita in \"The Logic of Relatives\" del 1897 in senso strettamente logico."}
{"id": "2198497", "revid": "3831", "url": "https://it.wikipedia.org/wiki?curid=2198497", "title": "Tempio di Apollo in Circo", "text": ""}
{"id": "2198499", "revid": "287204", "url": "https://it.wikipedia.org/wiki?curid=2198499", "title": "Filisco di Rodi", "text": "Plinio ci riferisce della presenza nel tempio di Apollo Sosiano a Roma di statue di Apollo, di Latona e di Artemide insieme alle nove Muse, attribuite a questo scultore, appartenuto ad una delle famiglie di artisti attive a Rodi per lungo tempo in epoca ellenistica.\nOpera.\nA lui si deve probabilmente la creazione dell'archetipo scultoreo con Apollo e le Muse, dal quale deriva, tra gli altri, il gruppo del II secolo rinvenuto (non completo) nelle \"terme di Faustina\" a Mileto, oggi esposto nel museo archeologico di Istanbul.\nIl gruppo originale \u00e8 datato tra il 179 e il 160 a.C. circa, et\u00e0 alla quale si ritiene appartenga il gruppo esposto nel tempio di Apollo Sosiano, del quale ci resta forse solo una testa femminile, di stampo classicistico e prassitelico.\nL'iconografia delle Muse, come erano raffigurate nel gruppo di Filisco, ebbe infatti particolare fortuna e venne riprodotta in numerose repliche che adornavano le case romane; le opere derivate dal gruppo di Filisco si caratterizzano per il panneggio del mantello trasparente che sottolinea le forme della veste sottostante, secondo il verismo virtuosistico tipicamente rodio; si veda ad esempio la base circolare rinvenuta ad Alicarnasso, datata al 120 a.C. circa.\nUn altro riferimento per l'iconografia del gruppo di Filisco \u00e8 il rilievo con l'\"apoteosi di Omero\" firmato dallo scultore Archelao di Priene, in cui \u00e8 presente una scena con le Muse raffigurate insieme ad Apollo, a Zeus e a Mnemosine sul monte Elicona, datato intorno al 130 a.C. Sulla base di questo rilievo si ritiene che anche nel gruppo originale le figure fossero collocate su diversi registri e disposte in un ambiente paesistico e scenografico, quale \u00e8 visibile ad esempio nel \"supplizio di Dirce\"."}
{"id": "2198500", "revid": "161374", "url": "https://it.wikipedia.org/wiki?curid=2198500", "title": "Kirill I (patriarca)", "text": ""}
{"id": "2198501", "revid": "729019", "url": "https://it.wikipedia.org/wiki?curid=2198501", "title": "Regione dei Grandi Laghi", "text": "La Regione dei Grandi Laghi del Nord America \u00e8 una regione geografica bi-nazionale (Canada e Stati Uniti d'America) che comprende parte di otto stati statunitensi (Illinois, Indiana, Michigan, Minnesota, New York, Ohio, Pennsylvania e Wisconsin) nonch\u00e9 la provincia canadese dell'Ontario. La regione \u00e8 incentrata sui Grandi Laghi, formando un'identit\u00e0 storica, economica e culturale distintiva. Una parte della regione comprende anche la Megalopoli dei Grandi Laghi.\nLa Commissione dei Grandi Laghi, autorizzata dagli otto stati americani della regione e dalle province canadesi dell'Ontario e del Quebec, consiste in un'autorit\u00e0 bi-nazionale con poteri specifici, con l'obiettivo di proteggere e preservare l'acqua, le risorse ambientali dei Grandi Laghi e dei corsi d'acqua circostanti oltre alle falde acquifere. Gli stati e le province sono rappresentati nella Conferenza dei Grandi Laghi e dei Governatori e dei Premier di San Lorenzo.\nLa regione dei Grandi Laghi prende il nome dalla corrispondente formazione geologica del bacino dei Grandi Laghi, uno stretto bacino delimitato da bacini idrografici a nord della regione (Baia di Hudson), a ovest (Mississippi), a est e a sud (Ohio). A est, i fiumi di San Lorenzo, Richelieu, Hudson, Mohawk e Susquehanna formano un arco di bacini idrografici a ovest dell'Atlantico.\nStoria.\nPrimi insediamenti europei.\nPrima dell'arrivo degli europei, gli irochesi vivevano intorno ai laghi Erie e Ontario, insieme a trib\u00f9 di origine algonquiana e una grande variet\u00e0 di altre popolazioni indigene tra cui Menominee, Ojibwa, Illinois, Pottawatmie, Huron, Shawnee, Erie, Fox, Miami, Meskwaki e Ho-Chunk. Con i primi insediamenti europei permanenti all'inizio del diciassettesimo secolo, tutti questi popoli-nazione svilupparono un vasto commercio di pellicce con i mercanti francesi, olandesi e inglesi nelle valli del San Lorenzo, dell'Hudson e del Mohawk, oltre a quella della Baia di Hudson.\nLe prospettive di un monopolio sulle pellicce e la scoperta del leggendario passaggio a nord-ovest verso l'Asia generarono una competizione sporadica ma intensa per il controllo del territorio, tra le tre pi\u00f9 potenti nazioni imperiali dell'Europa nord-occidentale: un secolo e mezzo di guerre navali e terrestri tra Francia, Paesi Bassi e Gran Bretagna si conclusero con il controllo britannico della regione, dal fiume Ohio all'Artico e dall'Atlantico al Mississippi.\nLa Gran Bretagna sconfisse definitivamente la Francia nella Battaglia di Qu\u00e9bec nel 1759 e, con il conseguente Trattato di Parigi (1763) che pose fine alla Guerra dei sette anni, conosciuta in America come la Guerra franco-indiana, l'intera regione fu ceduta al vincitore. Il dominio della Gran Bretagna fu intensamente contestato da una confederazione indiana durante la Ribellione di Pontiac, che provoc\u00f2 importanti concessioni alle nazioni indiane ancora sovrane; la confederazione irochese, le cui sei nazioni membri - Mohawk, Oneida, Onondaga, Cayuga, Seneca e Tuscarora - non hanno mai concesso la sovranit\u00e0 alla Gran Bretagna o, pi\u00f9 tardi agli Stati Uniti su tali territori.\nDurante il XVIII secolo.\nDurante la Rivoluzione americana, la regione fu contesa tra la Gran Bretagna e le colonie americane ribelli. Nella speranza di rivendicazioni favorevoli in un eventuale trattato di pace con la Gran Bretagna, gli avventurieri americani guidati dal leader della milizia del Kentucky George Rogers Clark occuparono brevemente alcuni insediamenti, tra cui Cahokia, Kaskaskia e Vincennes senza trovare opposizione, con il sostegno passivo da parte degli abitanti francofoni. Nella Pace di Parigi (1783) la Gran Bretagna cedette agli Stati Uniti, quello che divenne noto come il Territorio del Nord-Ovest, l'area delimitata dai Grandi Laghi, dai fiumi Mississippi e Ohio e le colonie orientali di New York e Pennsylvania. La Gran Bretagna, che nutriva l'ambizione di rientrare in possesso dell'area se i neonati Stati Uniti non l'avessero governata, mantenne il controllo sui suoi forti e la licenza per il commercio di pellicce per quindici anni.\nDurante il periodo del Congresso della Confederazione, tra il 1781 e il 1789, il Congresso continentale dei neonati Stati Uniti approv\u00f2 tre ordinanze la cui autorit\u00e0 per\u00f2 non era chiara riguardo al governo della regione da parte americana. L'Ordinanza sulla terra del 1784 stabil\u00ec le linee generali della futura governance: il territorio sarebbe stato diviso in sei stati, ai quali sarebbero stati conferiti ampi poteri di istituzione costituzionale e ammessi all'Unione. L'Ordinanza sulla terra del 1785 specific\u00f2 il modo in cui la terra sarebbe stata distribuita nel Territorio, favorendo la vendita in piccoli lotti ai coloni che le avrebbero lavorato tramite proprie fattorie.\nIn ultimo, l'Ordinanza del nord-ovest del 1787 defin\u00ec i protocolli politici in base ai quali gli stati americani a sud dei laghi sarebbero potuti entrare nell'unione, come membri aventi pari diritti politici alle tredici colonie originali. L'ordinanza, adottata nella sua forma definitiva appena prima della stesura della Costituzione degli Stati Uniti, era una proposta di ampie vedute, per creare quello che all'epoca era un esperimento radicale nella forma di governo e nell'economia: proibiva la schiavit\u00f9, limitava la primogenitura, imponeva una scuola dell'obbligo universale, prevedeva la cessione di terreni agricoli alle persone che vi si stabilivano per lavorarli e richiedeva un trattamento pacifico e legittimo della popolazione indiana; inoltre l'ordinanza proib\u00ec l'istituzione della religione di stato e stabil\u00ec i diritti civili, che sarebbero poi comparsi nella Carta dei diritti degli Stati Uniti, che includevano il divieto di punizioni crudeli ed inusuali, l'istituzione del processo da parte di una giuria e il divieto di perquisizione senza autorizzazione. Cinque stati iniziarono a formarsi in seguito a queste disposizioni: Ohio, Indiana, Michigan, Illinois e Wisconsin. Anche la parte nord-orientale del Minnesota, dal Mississippi al fiume San Croix, cadde sotto la giurisdizione delle ordinanze ed estese la costituzione e la cultura del vecchio nord-ovest ai futuri Dakota del Nord e del Sud. L'ondata di insediamenti gener\u00f2 per\u00f2 tensioni che culminarono nella Battaglia dei Fallen Timbers nel 1794.\nLa Gran Bretagna, temendo che un rapido insediamento americano potesse portare all'annessione delle sue province occidentali, eman\u00f2 il Consitution Act nel 1791, concedendo un autogoverno limitato alle province canadesi e creando due nuove province fuori dal Canada: Basso Canada (oggi Quebec) e Alto Canada (attuale Ontario).\nDal XIX secolo ad oggi.\nL'insediamento e l'espansione economica di entrambe le parti accelerarono dopo l'apertura del Canale Erie nel 1825, un'impresa pubblica che integr\u00f2 efficacemente i mercati e il commercio tra la costa atlantica e la regione dei Grandi Laghi: la regione su entrambi i lati del confine divenne un vasto laboratorio di ricerca e progettazione per macchinari e tecniche agricole e le aziende agricole di stampo familiare riuscirono a trasformare sia la demografia che l'ecologia di un vasto territorio incolto in terreni agricoli, producendo principalmente grano e mais. I fiumi San Lorenzo, Mohawk e Hudson fornirono ottime vie per il commercio di grano verso la parte occidentale di New York e nell'Ohio nord-orientale, mentre il fiume Ohio ha permesso ai prodotti agricoli della Pennsylvania occidentale, dell'Ohio meridionale, dell'Indiana e dell'Illinois di spostarsi a valle verso New Orleans. Anche l'industria iniziava a fiorire, come l'estrazione mineraria, principalmente di metalli teneri come rame, zinco e piombo; e le foreste fornivano, per le segherie in rapida espansione, il legname per nuovi insediamenti.\nLa produzione agricola e industriale gener\u00f2 culture politiche e sociali dai tratti repubblicani indipendenti, che si consolidarono in un'ideologia di libert\u00e0 personale, mercati liberi e grandi visioni sociali, spesso espresse in termini di stampo religioso.\nDurante la Guerra di Secessione Americana, l'alleanza della regione tra i movimenti anti-schiavistici e del suolo libero contribuirono con soldati e beni agricoli, che si rivelarono fondamentali nella vittoria dell'Unione. Gli atti di Homestead e di Morrill, donarono terreni federali per estendere l'economico agricola e per sostenere le universit\u00e0 statali, furono da modello per l'espansione e l'istruzione per tutti gli stati futuri.\nLa conferenza britannico-canadese di Londra del 1866 e il successivo Constitution Act del 1867, derivanti da disordini politici e militari nella giurisdizione dell'Alto Canada, portarono alla sua riorganizzazione come provincia dell'Ontario. Analogamente alle disposizioni delle ordinanze statunitensi, l'Ontario proib\u00ec la schiavit\u00f9, introdusse la distribuzione della terra agli agricoltori che possedevano la propria fattoria e introdusse l'educazione pubblica universale. \nL'organizzazione e la tecnologia industriale hanno reso la regione uno dei centri di produzione pi\u00f9 attivi ed avanzati del pianeta. I proto-monopoli del diciannovesimo secolo come l'International Harvester, lo Standard Oil e lo United States Steel consolidarono il modello industriale americano; la regione diede i natali alle maggiori industrie di raffinazione del petrolio, di estrazione del carbone e della produzione di acciaio, automobili, gomma sintetica, macchine agricole e di mezzi di trasporto pesanti a livello mondiale, oltre all'agricoltura industrializzata, alla lavorazione della carne, dei cereali confezionati e dei prodotti lattiero-caseari. In risposta agli squilibri di potere derivanti da una cos\u00ec vasta concentrazione di potere economico, i lavoratori e gli operai si organizzarono nel Congresso delle organizzazioni industriali, un movimento cooperativo agricolo in linea con la politica progressista guidata dal governatore e senatore del Wisconsin Robert M. La Follette. Le universit\u00e0 statali, il lavoro sociale di professione e la retribuzione dei lavoratori sono stati alcuni dei contributi della regione alle politiche sociali degli Stati Uniti.\nLa regione dei Grandi Laghi vide sorgere importanti innovazioni a livello globale nella tecnologia agricola, nei trasporti e nella costruzione di edifici: il mietitore di Cyrus McCormick, l'aratro in acciaio di John Deere, l'elevatore per il grano di Joseph Dart e la struttura a palloncino di George Washington Snow sono alcune delle innovazioni che hanno avuto maggiormente un impatto nel settore primario. L'Universit\u00e0 di Chicago e la Case Western Reserve University hanno avuto un ruolo di spicco nello sviluppo dell'energia nucleare. La produzione automobilistica si svilupp\u00f2 contemporaneamente in Ohio e Indiana e si concentr\u00f2 nell'area di Detroit nel Michigan. La catena di montaggio di Henry Ford, ridisegn\u00f2 interi processi manifatturieri come lavorazione della carne, la produzione di macchine agricole e l'ingegneria industriale dell'acciaio tramite la produzione in serie. Le societ\u00e0 Montgomery Ward e Sears Roebuck di Chicago riuscirono ad integrare la produzione di massa con la distribuzione al dettaglio. \nChicago e Detroit svolsero ruoli importanti nel campo dell'architettura: a Chicago fu costruito il primo grattacielo del mondo nel 1885: l'Home Insurance Building progettato da William LeBaron Jenney. L'innovazione ingegneristica di Chicago, fece divenire la citt\u00e0 uno dei centri pi\u00f9 influenti al mondo dell'architettura urbana contemporanea. Altrettanto influente fu l'invenzione nel 1832 dei cosiddetti \"telai a palloncino\" che sostitu\u00ec la costruzione in legno pesante, richiedente travi massicce e una grande abilit\u00e0 nella lavorazione del legno. Questo nuovo legname poteva essere inchiodato insieme da agricoltori e coloni, usandolo per costruire case e fienili nelle praterie e nelle pianure occidentali. Frank Lloyd Wright, nato nel Wisconsin, ha studiato a Chicago prototipi per progetti architettonici.\nJohn A. Roebling, immigrato di origini tedesche della Pennsylvania, invent\u00f2 la fune d'acciaio, una parte fondamentale dei ponti sospesi che progett\u00f2 in seguito e di cui supervision\u00f2 la costruzione a Pittsburgh, Cincinnati e Buffalo, sulla base di precedenti acquedotti di successo ma il suo progetto pi\u00f9 famoso rimane il Ponte di Brooklyn, completato nel 1883.\nI contributi ai trasporti moderni includono i primi aeroplani dei fratelli Wright, progettati e perfezionati nelle loro officine di meccanici di Dayton, in Ohio mentre il canale Erie dell'inizio del XIX secolo e la Via Acquatica del San Lorenzo della met\u00e0 del XX secolo ampliarono la portata e la capacit\u00e0 del trasporto merci per via acquatica.\nLe associazioni agricole si unirono alla National Grange of the Order of Patrons of Husbandry del diciannovesimo secolo, che a sua volta gener\u00f2 le cooperative agricole che definirono gran parte dell'economia e della cultura politica rurale in tutta la regione. Le organizzazioni, etniche e civili, hanno esteso le cooperative e supportato le iniziative locali dalle compagnie assicurative agli orfanotrofi e agli ospedali.\nI maggiori contributi istituzionali sono state le principali organizzazioni aziendali, sindacali, educative e cooperative: nella Regione dei Grandi Laghi nacquero alcune delle pi\u00f9 influenti corporazioni nazionali e internazionali dell'era monopolistica di fine ottocento e inizio novecento, tra cui John Deere Plough, McCormack Reaper, le ferrovie di New York Central ed Erie, Carnegie Steel, United States Steel, International Harvester e Standard Oil. In parte per bilanciare la rappresentanza democratica con il potere economico e politico di queste corporazioni, la regione ospit\u00f2 organizzazioni del lavoro industriale, cooperative agricole consolidate e sistemi educativi statali: il Congresso delle organizzazioni industriali, una confederazione sindacale, nacque dai minatori delle miniere di carbone e di ferro e dagli operai delle industrie siderurgiche, automobilistiche e della gomma della regione, anche in seguito agli scioperi avvenuti in Ohio, Indiana e Michigan.\nDurante la Seconda Guerra Mondiale, la regione divenne l'epicentro di produzione di veicoli terrestri motorizzati, tra cui automobili, camion e jeep, nonch\u00e9 un importante fornitore di motori, trasmissione e componenti elettrici per l'industria aeronautica di guerra. A causa dell'estrema carenza di manodopera, la regione aument\u00f2 la meccanizzazione e vennero assunti un gran numero di donne immigrati, per aumentare la sua produzione alimentare.\nEconomia.\nIl territorio navigabile tramite corsi d'acqua e i porti hanno stimolato la costruzione di numerose infrastrutture di trasporto in tutta la regione, che rimane ancora oggi leader globale nella produzione avanzata e nella ricerca e sviluppo, con innovazioni significative sia nei processi di produzione che nell'organizzazione aziendale, sin dalle sue origini: la Standard Oil di John D. Rockefeller, la cui prima raffineria sorse a Cleveland, in Ohio, stabil\u00ec per prima una distribuzione uniforme e degli standard elevati dei prodotti petroliferi, numerosi produttori di macchine agricole si unirono nell'International Harvester di Chicago, la produzione di acciaio dell'imprenditore britannico Andrew Carnegie riusc\u00ec ad integrare i processi Bessemer negli impianti pi\u00f9 efficienti e redditizi del mondo mentre la United States Steel, il monopolio pi\u00f9 grande del mondo, consolid\u00f2 la produzione di acciaio in tutta la regione.\nNella regione nacque il concetto di marketing di massa, nel senso moderno del termine, grazie a due rivenditori concorrenti tra loro di Chicago - Montgomery Ward e Sears Roebuck - tramite lo sviluppo delle vendite attraverso cataloghi, distribuzione per corrispondenza e la creazione dei loro marchi come fornitori di beni di consumo.\nI vantaggi derivanti dall'accessibilit\u00e0 tramite corsi d'acqua, lo sviluppo di infrastrutture di trasporto altamente sviluppate ed un mercato di base e finanziario prosperi resero la Regione dei Grandi Laghi leader nella produzione di automobili: la catena di montaggio e la produzione integrata di Henry Ford posero le basi per i maggiori siti di produzione automobilistici. L'area di Detroit emerse come il maggior centro di produzione di autoveicoli a livello mondiale, con impianti produttivi in tutta la regione. La citt\u00e0 di Akron, in Ohio divenne leader mondiale della produzione della gomma, spinta dalla richiesta di pneumatici. Oltre 200 milioni di tonnellate di merci vengono annualmente imbarcate per attraversare i Grandi Laghi.\nSecondo gli studi della Brookings Institution, se fosse uno stato indipendente, l'economia della Regione dei Grandi Laghi sarebbe una delle maggiori del pianta, con una produzione di circa 4,5 mila miliardi di dollari di valore lordo. La regione contiene inoltre la melagalopoli definita come ChiPitts, un'area urbana di circa 59 milioni di abitanti in cui Chicago sta emergendo come la terza megacitt\u00e0 (citt\u00e0 con pi\u00f9 di 10 milioni di abitanti) degli Stati Uniti, dopo New York e Los Angeles. Le citt\u00e0 sui Grandi Laghi hanno accesso all'Oceano Atlantico attraverso la Via Acquatica del San Lorenzo, rendendo di fatto internazionali i loro porti.\nGeografia.\nGli strati paleozoici sono solo parte di una grande area di strati simili di diverse centinaia di metri di spessore; tali strati scendono verso sud dalla regione detta Laurentian Highlands della parte est del Canada. La parte visibile oggi \u00e8 soltanto una piccola parte del continente preistorico, mentre la parte restante si trova al di sotto di uno strato paleozoico infatti la frazione visibile fu l'ultima del continente ad affondare sotto i mari paleozoici. Quando la parte superiore e i depositi stratificati furono innalzati nuovamente, esso doveva apparire come una pianura costiera. Tutto ci\u00f2 avvenne, ovviamente, molto tempo fa: da allora gli strati sono stati erosi progressivamente ed oggi non possiedono pi\u00f9 nessuna delle caratteristiche iniziali. L'intera zona pu\u00f2 quindi essere considerata come un'antica pianura costiera.\nSi possono trovare poche manifestazioni migliori di questo tipo rispetto a quelle presentate nella regione dei Grandi Laghi. La principale cintura o scarpata dell'altopiano \u00e8 formata da solida pietra calcarea/dolomitica del Niagara, che prende il nome dalle omonime cascate e scende, attraverso l'altopiano dal fiume Niagara. Come in tutte queste formazioni, la Scarpata del Niagara ha una pendenza relativamente forte che si innalza sul lato verso l'altopiano e un lungo franapoggio dolce sull'altro lato, i cui rilievi sono raramente superiori ai 90 metri. La sua continuit\u00e0 e il suo contrasto con le pianure associate agli strati deboli sottostanti e sovrastanti, sono sufficienti per renderlo interessante. La scarpata si troverebbe diritta est-ovest se l'inclinazione degli strati fosse diretta uniformemente verso sud; tuttavia, gli strati sono in qualche modo deformati e quindi il corso della scarpata \u00e8 fortemente convesso a nord nel mezzo ma delicatamente convesso a sud alle due estremit\u00e0.\nLa scarpata inizia dove inizia ad essere determinante la componente di calcare/dolomia, nella parte centro-occidentale dello stato di New York; le pianure che contengono il Lago Ontario vengono separate dal Lago Erie. Progressivamente curva a nord-ovest attraverso la provincia dell'Ontario fino alla fascia dell'isola che divide la Georgian Bay dal Lago Huron. Da l\u00ec quindi, si dirige verso ovest attraverso il braccio di terra tra il Lago Superiore e il Lago Michigan e progressivamente verso sud-ovest negli stretti punti che dividono la Green Bay dal Lago Michigan. Infine, svanisce con il diradamento del calcare ed \u00e8 difficilmente rintracciabile attraverso il Fiume Mississippi.\nLa disposizione dei Grandi Laghi corrisponde da vicino al corso delle pianure addossate sulle cinture degli strati pi\u00f9 deboli su entrambi i lati della scarpata del Niagara: il Lago Ontario, la Georgian Bay e la Green Bay occupano le depressioni nella pianura sul lato interno della scarpata; il Lago Erie, il Lago Huron e il Lago Michigan si trovano invece in depressioni nella pianura sul lato esterno. Le due pianure confluiscono tra loro verso est e, dopo che la componente calcarea del Niagara scompare nel centro dello stato di New York, la singola pianura continua con il nome di Mohawk Valley. Questa \u00e8 una depressione longitudinale est-ovest che \u00e8 stata erosa su una fascia di strati relativamente deboli tra le rocce cristalline resistenti degli Adirondacks a nord e la scarpata settentrionale dell'Altopiano Appalachiano (Catskills - Helderbergs) a sud. Agli albori degli Stati Uniti, ci\u00f2 forn\u00ec una rotta economica vitale tra i porti marittimi dell'Atlantico e l'interno degli Stati Uniti."}
{"id": "2198506", "revid": "28592", "url": "https://it.wikipedia.org/wiki?curid=2198506", "title": "Cirillo (patriarca di Mosca)", "text": ""}
{"id": "2198507", "revid": "180202", "url": "https://it.wikipedia.org/wiki?curid=2198507", "title": "LAN virtuale", "text": ""}
{"id": "2198509", "revid": "339392", "url": "https://it.wikipedia.org/wiki?curid=2198509", "title": "Gorbachev", "text": ""}
{"id": "2198510", "revid": "339392", "url": "https://it.wikipedia.org/wiki?curid=2198510", "title": "Gorba\u010d\u00ebv", "text": ""}
{"id": "2198511", "revid": "729019", "url": "https://it.wikipedia.org/wiki?curid=2198511", "title": "Occhiaia", "text": "Per occhiaia, o pi\u00f9 usato al plurale occhiaie, si intende la zona sotto gli occhi quando assume un colorito pi\u00f9 scuro e bluastro. Lo scurimento dell'area periorbitale pu\u00f2 essere dovuto a diversi cromofori cutanei. Il fenomeno si assume normalmente come simmetrico, cio\u00e8 su entrambi gli occhi.\nDescrizione.\nIl cromoforo pu\u00f2 essere l'emoglobina con i suoi prodotti di degradazione (emosiderina, meta-emoglobina, ematina, ematoidina/bilirubina). In questo caso il colore delle occhiaie pu\u00f2 passare dal blu/viola al giallo. Sono occhiaie tendenzialmente temporanee che possono anche scomparire da sole in breve tempo. Spesso sono visibili al mattino dopo essere stati coricati. Oltre che per il colore, si possono distinguere per i bordi pi\u00f9 marcati, netti, meno sfumati..\nLa maggiore visibilit\u00e0 dei cromofori ematici e della eventuale vasodilatazione dei capillari pu\u00f2 essere correlata al minor spessore della palpebra inferiore, in particolare alla riduzione degli strati lipidici. La palpebra inferiore risulta cos\u00ec pi\u00f9 trasparente.\nIl cromoforo pu\u00f2 anche essere la melanina, abbiamo una ipermelanosi perorbitale tendenzialmente marron/nera.\nLa melanina \u00e8 la principale responsabile di aloni e cerchi persistenti soprattutto in pelli asiatiche, indiane ma anche mediterranee.\nOltre che per il colore, la componente melaninica dello scurimento pu\u00f2 distinguersi per i bordi pi\u00f9 sfumati.\nNonostante molte ricerche la distinzione tra occhiaie connesse a stasi vascolare e quelle dipendenti da ipermelanizzazione non \u00e8 immediata. I due fenomeni possono anche essere contemporanei ed in qualche modo connessi.\nIl fenomeno pu\u00f2 essere associato e spesso confuso con il rilassamento e piega della palpebra inferiore, le cosiddette \"borse\", che oltre ad essere probabilmente connesse sia alla stasi vascolare, sia all'ipermelanosi, possono indurre un ulteriore oscuramento per l'ombra e diversa riflessione della luce incidente.\nEziopatogenesi.\nIl fenomeno \u00e8 complesso e multifattoriale. Si manifesta in modo diverso con cause e concause diverse.\nGenetica.\nAlcuni studi avrebbero individuato una familiarit\u00e0 ed una predisposizione genetica.\nAnemia.\nOltre alla eventuale stasi e permeabilit\u00e0 venosa, la maggiore visibilit\u00e0 dei cromofori ematici pu\u00f2 essere associata ad anemie e carenze di ferro.\nAllergie, eczema.\nLe occhiaie possono essere associate ad allergie e dermatiti, si sospetta per la reazione frequente di sfregamento dell'area oculare di chi ne \u00e8 soggetto . Le iperpigmentazioni postinfiammatorie associate possono sommarsi.\nFatica, stress.\nOcchiaie, normalmente temporanee, possono manifestarsi in particolari condizioni di fatica e stress e malnutrizione.\nTrattamenti.\nLe occhiaie possono ricondursi ad un eccesso di derivati dell'emoglobina o ad un eccesso di melanina con cause molto diverse tra loro e ad un rilassamento o riduzione dello spessore della palpebra inferiore.\nLa zona del contorno occhi presenta una cute molto pi\u00f9 sottile e permeabile rispetto al resto del viso, pi\u00f9 reattiva e sensibile ai trattamenti.\nSono diffusi diversi trattamenti cosmetici e medicali oltre che una pletora di rimedi tradizionali.\nTrattamento del fattore vascolare.\nAttivi cosmetici o farmaceutici che agiscono come vasocostrittori e vasoprotettori sono spesso utilizzati. \nI rimedi tradizionali come l'applicazione di impacchi freddi, dormire con la testa rialzata, il riposo, sono un adeguato complemento per ridurre l'apparenza e l'insorgenza di occhiaie occasionali legate a fattori vascolari.\nTrattamento dell'ipermelanosi.\nLe occhiaie dovute all'ipermelanosi sono trattate come il melasma e le ipercromie cutanee. \nSpesso vengono utilizzati prodotti topici con attivi depigmentanti.\nSono consigliati sistemi di protezione solare in particolare creme con filtri solari.\nNonostante l'area particolarmente delicata sono praticati anche trattamenti laser contro l'iperpigmentazione.\nTrattamento delle borse sotto agli occhi.\nRilassamento, piega e spessore della palpebra inferiore possono essere trattati chirurgicamente.\nL'applicazione topica di cosmetici o farmaci che agiscono sui meccanismi proliferativi della pelle, compresi peeling chimici o con retinoidi, possono essere a complemento dei trattamenti topici per le problematiche vascolari o per l'ipermelanosi.\nControindicazioni.\nL'applicazione di prodotti topici con finalit\u00e0 estetiche, ma anche di colliri per la terapia del glaucoma, basati su prostaglandine possono accentuare lo scurimento e la ptosi della palpebra."}
{"id": "2198514", "revid": "320578", "url": "https://it.wikipedia.org/wiki?curid=2198514", "title": "Knjaz'", "text": ""}
{"id": "2198515", "revid": "31886", "url": "https://it.wikipedia.org/wiki?curid=2198515", "title": "Teorema di von Zeipel", "text": "In astrofisica, il teorema di von Zeipel afferma che il flusso radiativo, formula_1, in una stella che ruota uniformemente \u00e8 proporzionale alla gravit\u00e0 effettiva, formula_2. In particolare:\nformula_3.\nDa ci\u00f2 \u00e8 possibile calcolare la temperatura effettiva, formula_4, ad una data colatitudine, formula_5, dalla gravit\u00e0 effettiva locale\nformula_6."}
{"id": "2198516", "revid": "1776051", "url": "https://it.wikipedia.org/wiki?curid=2198516", "title": "Pobeghi", "text": "Pobeghi (Pobegi in sloveno) \u00e8 un insediamento di 1.228 abitanti del comune sloveno di Capodistria, situato nell'entroterra dell'Istria settentrionale.\nIl paese di Pobeghi oggi \u00e8 parte della lunga e filamentosa periferia est di Capodistria, che si sviluppa sulla strada che va da Bertocchi a S. Antonio, passando per Cesari. Nel suo sviluppo urbano, Pobeghi, ha conglobato anche le piccole frazioni di \"Cicuti\", che trae il nome dalla famiglia Cicuto e \"Cimici\" (\"Simi\u010di\"), oggi comprese nel territorio dell'insediamento.\nUn tempo borgata agricola, Pobeghi ora accoglie una popolazione impiegata nell'ambito industriale, nelle attivit\u00e0 portuali e commerciali di Capodistria. Lungo il grosso villaggio, posto sopra la valle del Risano, una volta abitato da molte famiglie Pobeghi, passava la via consolare romana che da Trieste portava a Pola; da qui la strada saliva a Centora e proseguiva per la Crosera di Montetoso attraverso la sella di Babici."}
{"id": "2198519", "revid": "24398", "url": "https://it.wikipedia.org/wiki?curid=2198519", "title": "Pobegi", "text": ""}
{"id": "2198522", "revid": "14691", "url": "https://it.wikipedia.org/wiki?curid=2198522", "title": "Pomestny Sobor", "text": ""}
{"id": "2198524", "revid": "21657099", "url": "https://it.wikipedia.org/wiki?curid=2198524", "title": "Post-modern", "text": ""}
{"id": "2198525", "revid": "322321", "url": "https://it.wikipedia.org/wiki?curid=2198525", "title": "Francesco Granata", "text": "Biografia.\nFiglio del dottore e patrizio capuano Giulio, fu ordinato sacerdote nel 1724 e in seguito divenne arcidiacono di Capua. Studi\u00f2 legge canonica e civile in Napoli, seguendo le orme paterne, e consegu\u00ec il dottorato il 5 febbraio 1753. Il 26 settembre 1757 fu nominato vescovo di Sessa Aurunca, carica che mantenne fino alla morte.\nScrisse diverse opere sulla storia di Capua e di Sessa Aurunca.\nNella citt\u00e0 di Capua \u00e8 stata a lui dedicata \"via Francesco Granata\".\nGenealogia episcopale.\nLa genealogia episcopale \u00e8:"}
{"id": "2198526", "revid": "14691", "url": "https://it.wikipedia.org/wiki?curid=2198526", "title": "Francesco Granata (vescovo)", "text": ""}
{"id": "2198527", "revid": "21657142", "url": "https://it.wikipedia.org/wiki?curid=2198527", "title": "Guglielmo di Orange", "text": ""}
{"id": "2198528", "revid": "486946", "url": "https://it.wikipedia.org/wiki?curid=2198528", "title": "Registro dei matrimoni", "text": ""}
{"id": "2198529", "revid": "525063", "url": "https://it.wikipedia.org/wiki?curid=2198529", "title": "Dischi d\u2019oro", "text": ""}
{"id": "2198530", "revid": "486946", "url": "https://it.wikipedia.org/wiki?curid=2198530", "title": "Registro dei battezzati", "text": ""}
{"id": "2198532", "revid": "1573940", "url": "https://it.wikipedia.org/wiki?curid=2198532", "title": "Alice Middleton Boring", "text": "Biografia.\nStudi\u00f2 al Bryn Mawr College dove consegu\u00ec il \"Bachelor of Arts\" nel 1904, e la laurea in medicina nel 1910. Ella poi inizi\u00f2 la carriera di citologa e genetista. Dal 1910 al 1918 insegn\u00f2 zoologia all'universit\u00e0 del Maine.\nDal 1923 al 1950 lavor\u00f2 alla Yenching University, in Cina. Durante la seconda guerra mondiale trascorse un periodo in un campo di concentramento, ma poi riusc\u00ec a tornare in America. Dopo la guerra ritorn\u00f2 in Cina per pochi anni, ma trascorse i suoi ultimi anni allo Smith College. \u00c8 nota per aver diffuso la conoscenza degli anfibi e rettili cinesi in Occidente."}
{"id": "2198534", "revid": "486946", "url": "https://it.wikipedia.org/wiki?curid=2198534", "title": "Archivio parrocchiale", "text": ""}
{"id": "2198539", "revid": "28592", "url": "https://it.wikipedia.org/wiki?curid=2198539", "title": "Vescovo di Sessa Aurunca", "text": ""}
{"id": "2198540", "revid": "110157", "url": "https://it.wikipedia.org/wiki?curid=2198540", "title": "Chiesa di San Francesco d'Assisi (Mendrisio)", "text": "La chiesa di San Francesco d'Assisi o dei Cappuccini \u00e8 un edificio religioso che si trova a Mendrisio, in Canton Ticino.\nStoria.\nL'inizio della costruzione della struttura risale al 1621. Nel 1852 venne soppresso il convento settecentesco annesso alla chiesa, demolito l'anno successivo.\nDescrizione.\nLa chiesa ha una pianta ad unica navata ricoperta da una volta a botte lunettata."}
{"id": "2198550", "revid": "6923", "url": "https://it.wikipedia.org/wiki?curid=2198550", "title": "Wartburg (auto)", "text": ""}
{"id": "2198551", "revid": "115455393", "url": "https://it.wikipedia.org/wiki?curid=2198551", "title": "MUOS", "text": "Il MUOS (acronimo di Mobile User Objective System) \u00e8 un sistema di comunicazioni satellitari (\"SATCOM\") militari ad alta frequenza (\"UHF\") e a banda stretta (non superiore a 64 kbit/s), gestito dal Dipartimento della Difesa degli Stati Uniti. Il sistema \u00e8 composto da quattro satelliti (pi\u00f9 uno di riserva) e quattro stazioni di terra, una delle quali \u00e8 stata terminata a fine gennaio 2014 in Sicilia, nei pressi di Niscemi.\nIl sistema MUOS integrer\u00e0 forze navali, aeree e terrestri in movimento in qualsiasi parte del mondo e ha l'obiettivo di rimpiazzare l'attuale sistema satellitare UFO (Ultra High Frequency Follow-On).\nPanoramica.\nIl Mobile User Objective System (MUOS) \u00e8 un sistema di comunicazione satellitare operante su bande UHF (Ultra High Frequency) al servizio del Dipartimento della Difesa degli Stati Uniti. Il MUOS sostituir\u00e0 il sistema UHF Follow-on prima della sua dismissione, per fornire agli utenti nuove funzionalit\u00e0 e miglioramenti in termini di mobilit\u00e0, accesso, capacit\u00e0 e qualit\u00e0. Destinato principalmente ad utenti mobili (ad esempio, piattaforme aeree e marittime, veicoli di terra e fanteria), il MUOS permetter\u00e0 comunicazioni dati, audio e video.\nSistema WCDMA.\nIl MUOS opera come fornitore globale di servizi cellulari per sostenere l'azione dei soldati sul terreno con moderne funzionalit\u00e0 della tecnologia cellulare, tra le quali la condivisione di file multimediali. Converte un sistema telefonico con connessione commerciale di terza generazione (3G) Wideband Code Division Multiple Access (W-CDMA) in un sistema radio militare UHF SATCOM usando satelliti in orbita geostazionaria al posto di ripetitori cellulari. Operando nella banda di frequenza UHF, una banda di frequenza inferiore a quella utilizzata dalle tradizionali reti cellulari terrestri, il MUOS fornir\u00e0 ai militari la possibilit\u00e0 tattica di comunicare in ambienti svantaggiati, come regioni boscose nelle quali i segnali di frequenza pi\u00f9 elevata sarebbero eccessivamente attenuati dalla volta della foresta.\nProgramma di realizzazione.\nL'\u201cUfficio per il Programma delle Comunicazioni Satellitari\u201d della Marina Militare degli Stati Uniti d'America (PMW 146) del comitato esecutivo del programma (PEO) per i sistemi spaziali a San Diego \u00e8 lo sviluppatore a capo del programma MUOS. Lockheed Martin \u00e8 il Prime Contractor del sistema ed \u00e8 il progettista dei satelliti del MUOS in forza del contratto \"US Navy Contract N00039-04-C-2009\", stato annunciato il 24 settembre 2004. Il costo pi\u00f9 incentivi pi\u00f9 premi di aggiudicazione per il MUOS definiti un periodo-base di esecuzione dei sette anni del valore di . Il contratto base prevede una capacit\u00e0 operativa iniziale composto da due satelliti con gli elementi associati di controllo a terra MUOS. Il contratto definisce anche che, se esercitata, dovrebbe aggiungere quattro anni e alla base. Tra i subappaltatori chiave vi sono General Dynamics (architettura di trasporto terrestre), Boeing (Sistema legacy UFO e porzioni del WCDMA payload) e Harris (riflettori maglia schierabili). Il lancio in orbita del primo satellite era stato previsto per la fine del 2009 con il raggiungimento della capacit\u00e0 in orbita nel 2010. Dopo molti ritardi, il primo satellite MUOS, MUOS-1, \u00e8 stato lanciato nello spazio il 24 febbraio 2012.\nCostellazione dei satelliti MUOS.\nLa costellazione MUOS sar\u00e0 composta da cinque satelliti, quattro dei quali operativi e uno in orbita in funzione di riserva. Il MUOS fornir\u00e0 agli utenti accessi militari point-to-point e point-to-multipoint con accesso basato su un sistema a precedenza e preventivo per voce, dati, video, o una combinazione di servizi fonia e dati che coprono l'intero globo. Le connessioni possono essere instaurate su richiesta dagli utenti sul campo, nel giro di secondi, e poi rilasciate con la stessa facilit\u00e0, liberando risorse per altri utenti. In linea con i metodi militari di comunicazione pi\u00f9 tradizionali, possono essere stabilite anche reti pre-programmate, sia in modo permanente sia con un calendario programmato, usando i centri di gestione a terra della rete MUOS.\nCompatibilit\u00e0 con il sistema \"UHF Follow-on\".\nOltre al carico utile dedicato al sistema cellulare MUOS WCDMA, ciascun satellite riserva una parte del suo spazio utile a un sistema legacy UFO (UHF Follow-on). Questo serve a prolungare la vita utile dei vecchi terminali SATCOM UHF per permettere una transizione graduale verso il nuovo sistema MUOS.\nIl sistema Joint Tactical Radio System (JTRS) era il programma di sviluppo per fornire terminali per la difesa statunitense (DoD) capaci di comunicare con il MUOS con modulazione WCDMA, garantendo comunicazioni di qualit\u00e0 molto superiore ai sistemi precedenti. \nI terminali (HMS) AN/PRC-155 prodotti da General Dynamics Mission Systems sono sopravvissuti alle cancellazioni del programma JTRS. Diversi terminali sviluppati fuori dal programma originale hanno sviluppato la capacit\u00e0 di collegarsi al MUOS, come il Rockwell Collins AN/ARC-210 e il AN/PRC-117G Manpack della Harris Corporation.\nStazioni di terra MUOS.\nIl MUOS comprender\u00e0 quattro impianti di stazione a terra. Le selezioni dei siti sono state completate nel 2007 con la firma di un \u201cMemorandum of Agreement\u201d (MOA) tra la marina degli Stati Uniti e il Dipartimento della Difesa australiano. Le quattro stazioni a terra, ognuna delle quali serve uno dei quattro satelliti attivi, saranno ubicate presso: \nControversie.\nL'installazione del MUOS nel Naval Radio Transmitter Facility (NRTF) di Niscemi nell'area dell'omonimo comune, nel libero Consorzio comunale di Caltanissetta, \u00e8 oggetto di proteste della popolazione e dei rappresentanti politici locali. A poche ore dalla manifestazione nazionale di protesta organizzata dal movimento \"NoMUOS\", la Procura di Caltagirone, in data 6 ottobre 2012, ha disposto il sequestro della stazione radio MUOS di Niscemi per violazione delle prescrizioni fissate dal decreto istitutivo della area protetta denominata Riserva naturale orientata Sughereta di Niscemi. Il sequestro \u00e8 stato poi annullato in data 28 ottobre 2012 dal Tribunale della libert\u00e0 di Catania che ha dato, cos\u00ec, il via libera alla ripresa dei lavori; il Procuratore della Repubblica presso il tribunale di Caltanissetta attende le motivazioni del Tribunale di Catania per valutare la possibilit\u00e0 di un ricorso in Cassazione. Nel gennaio 2013 sulla questione interviene il Presidente della Regione Siciliana Rosario Crocetta, che avanza la richiesta di sospensione dei lavori di installazione delle quattro antenne del MUOS. Il dibattito si accende in tutta la Sicilia, coinvolgendo il mondo politico, sociale, culturale, e anche dello spettacolo.\nL'11 marzo 2013, la Regione Siciliana raggiunge un'intesa con il Governo per chiedere agli Stati Uniti di non procedere all'installazione delle parabole fino all'ottenimento di risultati sull'impatto sull'ambiente e sulla salute dei dispositivi attivati, anche alla massima potenza. Il 29 marzo 2013, la Regione Siciliana revoca in via definitiva l'autorizzazione alla costruzione della stazione MUOS a Niscemi.. Il 20 aprile 2013 il Ministero della difesa Giampaolo Di Paola ha presentato ricorso al Tar della Sicilia chiedendo l'annullamento della revoca e la condanna della Regione al risarcimento dei danni.\nIl 9 luglio 2013, il TAR di Palermo ha respinto tali richieste di sospensiva della decisione della Regione che aveva arrestato i lavori in applicazione del principio di precauzione circa la salute della popolazione locale. \nIl 25 luglio 2013, la Regione Siciliana revoca lo stop imposto all'autorizzazione al MUOS. Tra il 24 e il 26 gennaio 2014 le tre antenne paraboliche della stazione di terra Muos sono state posizionate sui rispettivi supporti, in linea con i tempi di realizzazione annunciati nel giugno 2013, mentre il 20 gennaio 2015 \u00e8 stato lanciato in orbita il terzo dei satelliti per la messa in funzione del Muos.\nIl 13 febbraio 2015 il TAR (Tribunale Amministrativo Regionale) della Sicilia annulla la delibera della revoca operata dalla Regione Siciliana il 25 luglio 2013, con la conseguenza di fermo ai lavori. Nella sentenza, il TAR accoglie i ricorsi presentati dai Comitati No MUOS e dal Comune di Niscemi, perch\u00e9, alla luce della relazione del verificatore, ritenendo che i possibili effetti negativi su salute e traffico aereo non siano stati trattati in maniera esaustiva dall'Istituto Superiore di Sanit\u00e0, dall'Ispra e dall'Enav: essi, pertanto, sono suscettibili di ulteriori e necessari approfondimenti.\nIl 1\u00ba aprile del 2015 il Gip di Caltagirone emette l'ordinanza di sequestro dell'impianto realizzato nella riserva del Sughereto di Niscemi, confermata poi dal Tribunale per il Riesame di Catania, su richiesta del procuratore Giuseppe Verzera, che ha bloccato la prosecuzione dei lavori per la realizzazione dell'impianto di Telecomunicazione nella base americana per il quale sono indagate otto persone.\n4 settembre 2015: il Cga accoglie parzialmente il ricorso del Ministero della Difesa disponendo nuove verifiche.\nIl 25 gennaio 2016 la Cassazione rigetta il ricorso presentato dall'Avvocatura dello Stato per conto del Ministero della difesa: rimane vigente l'ordinanza emessa il 1\u00ba aprile.\nIl 26 febbraio 2016 il giudice dispone il completamento delle attivit\u00e0 di controllo attraverso la misurazione delle emissioni prodotte dalle parabole e della antenne: saranno in esercizio tutti gli impianti per fare le rilevazioni. \nIl 9 marzo 2016 il MUOS viene acceso alle 9 del mattino su disposizione del Cga per il tempo necessario a verificare sul campo la reale pericolosit\u00e0 delle emissioni elettromagnetiche della struttura.\nIl 24 marzo 2016 il collegio di verificazione nominato dal Cga consegna la relazione finale in cui si esclude, alla luce delle misure effettuate tra il 9 e l'11 marzo 2016, qualunque tipo di rischio per la salute connesso all'accensione del MUOS.\nIl 6 maggio 2016 il Consiglio di giustizia amministrativa per la Regione siciliana (CGA) ritiene \"emerso con sufficiente sicurezza come l'impianto in discussione non generi emissioni illegali n\u00e9 faccia sorgere le altre criticit\u00e0 che erano state ipotizzate dall'Ente locale (fermo restando, beninteso, che la rilevanza dell'installazione esige comunque che l'Amministrazione non manchi di monitorarne le emissioni nel tempo)\" e di conseguenza respinge il ricorso del Comune di Niscemi.\nAnalisi dei rischi.\nNel 2011 il prof. Massimo Zucchetti (professore ordinario di Impianti nucleari al Politecnico di Torino) e il dott. Coraddu hanno stilato una relazione per conto del comune di Niscemi. La relazione conclude che:\nZucchetti e Coraddu affermano che \"per un principio di salvaguardia della salute della popolazione e dell'ambiente, non dovrebbe essere permessa alcuna installazione di ulteriori sorgenti di campi elettromagnetici\", aggiungendo che \"[...] occorre approfondire lo studio delle emissioni gi\u00e0 esistenti e pianificarne una rapida riduzione.\"\nNel luglio del 2013 l'Istituto Superiore di Sanit\u00e0 rileva, invece, che \"i risultati delle misure sperimentali effettuate dall'ISPRA indicano che tutti i limiti previsti dalla legislazione italiana in materia di protezione della salute umana dai campi elettromagnetici sono attualmente rispettati in larga misura. Di conseguenza, l'impatto delle antenne di cui \u00e8 prevista l'installazione presso la stazione NRTF pu\u00f2 essere considerato separatamente da quello delle antenne attualmente in funzione.\"\nPer quanto riguarda le antenne del sistema MUOS, l'Istituto Superiore di Sanit\u00e0 concludeva che \u201cnella regione di campo vicino, al di fuori di cilindri coassiali con le antenne paraboliche, con base di diametro quadruplo rispetto alle aperture delle parabole stesse, i livelli di campo elettromagnetico sono almeno due ordini di grandezza inferiori al valore di attenzione previsto dalla normativa italiana come misura di cautela nei confronti degli ancora non accertati effetti a lungo termine dei campi elettromagnetici. Non sono inoltre prevedibili rischi dovuti agli effetti noti dei campi elettromagnetici, e anche nell'ipotesi poco probabile di un puntamento delle antenne paraboliche a livello del terreno, o comunque nella direzione di persone che potrebbero essere esposte al fascio principale, si ritiene che tali rischi possano essere considerati trascurabili.\u201d\nTuttavia, secondo l'Istituto Superiore di Sanit\u00e0, \u201cla natura puramente teorica delle valutazioni qui riportate impone comunque la necessit\u00e0 di verifiche sperimentali successive alla messa in funzione delle antenne del sistema MUOS, qualora quest'ultime vengano effettivamente installate.\u201d.\nTali conclusioni sono state oggetto di contestazione da parte di alcuni esperti che hanno effettuato altre stime di rischio: le contestazioni hanno riguardato sia il merito sia il modo in cui sono state anticipate alla stampa."}
{"id": "2198554", "revid": "7336", "url": "https://it.wikipedia.org/wiki?curid=2198554", "title": "Ecademo", "text": ""}
{"id": "2198555", "revid": "7336", "url": "https://it.wikipedia.org/wiki?curid=2198555", "title": "Echedemo", "text": ""}
{"id": "2198563", "revid": "339392", "url": "https://it.wikipedia.org/wiki?curid=2198563", "title": "Malattia di Steinbrocker", "text": ""}
{"id": "2198564", "revid": "767487", "url": "https://it.wikipedia.org/wiki?curid=2198564", "title": "Aretha Sings Standards", "text": "Aretha Sings Standards \u00e8 una raccolta di cover di celebri brani del passato, interpretati dalla cantante soul statunitense Aretha Franklin."}
{"id": "2198569", "revid": "116944060", "url": "https://it.wikipedia.org/wiki?curid=2198569", "title": "Criterio di specialit\u00e0", "text": "Il criterio di specialit\u00e0 risolve l'antinomia che si crea tra due disposizioni normative. Questo criterio stabilisce la preferenza della legge speciale su quella avente carattere generale, anche se successiva, secondo il principio derivato dal brocardo latino \"lex specialis derogat legi generali; lex posterior generalis non derogat legi priori speciali\", ossia \"la legge speciale deroga quella generale, la legge generale posteriore non deroga la precedente speciale\".\nNel conflitto di norme.\nQuesto principio ha molta rilevanza nel risolvere casi in cui due o pi\u00f9 leggi possano regolare lo stesso fatto giuridico, e quindi vi siano dubbi su quale decisione adottare.\nQuesto criterio stabilisce pertanto la supremazia delle leggi speciali sul codice civile, e delle leggi riguardanti un preciso settore su quelle generiche.\nNel conflitto tra previsioni sanzionatorie.\nLe Sezioni unite della Cassazione con la sentenza n. 1963 del 21 gennaio 2011 hanno precisato che il principio di specialit\u00e0, quale criterio di soluzione dell'eventuale concorso tra norme penali incriminatici e norme amministrative sanzionatorie, presuppone il confronto strutturale tra le rispettive fattispecie astratte.\nL'applicazione del criterio ha rilevanza per l'interprete, anche ai fini dell'applicazione del principio di irretroattivit\u00e0 e della valutazione della legislazione regionale concorrente"}
{"id": "2198570", "revid": "729019", "url": "https://it.wikipedia.org/wiki?curid=2198570", "title": "Love Songs (Aretha Franklin)", "text": "Love Songs \u00e8 un album della cantante soul statunitense Aretha Franklin pubblicato nel 1997 per la Sony Records e contenente materiale gi\u00e0 edito."}
{"id": "2198582", "revid": "1573940", "url": "https://it.wikipedia.org/wiki?curid=2198582", "title": "Chakin", "text": "Il Chakin (\u8336\u5dfe) \u00e8 un piccolo tovagliolo utilizzato nel Cha no yu per asciugare la tazza (\"chawan\" \u8336\u7897) dopo il suo lavaggio. Esso si compone di una piccola pezza bianca di lino lunga 30 centimetri e larga 12,5 centimetri. Dopo la sua cucitura lungo il bordo (mezzo centimetro per parte) la sua larghezza si riduce a 11,5 centimetri. Prima del suo utilizzo, effettuato per mezzo di precisi gesti cerimoniali atti a manifestare la presenza mentale dell'ospite della cerimonia, questa pezza viene piegata in terzi e poi a met\u00e0. "}
{"id": "2198587", "revid": "174925", "url": "https://it.wikipedia.org/wiki?curid=2198587", "title": "Francesco Pagani Cesa", "text": ""}
{"id": "2198589", "revid": "83531", "url": "https://it.wikipedia.org/wiki?curid=2198589", "title": "Il bambino dentro", "text": "Il bambino dentro (\"The Child Within\") \u00e8 un arco narrativo a fumetti di Spider-Man, scritto da J.M. DeMatteis e disegnato da Sal Buscema.\nPubblicato tra il 1991 e il 1992 sulla testata regolare dedicata a Spider-Man \"Spectacular Spider-Man\", \u00e8 suddiviso in sei capitoli pi\u00f9 un epilogo.\nTrama.\nProtagonisti sono Peter Parker (l'Uomo Ragno), Harry Osborn (Goblin) e Vermin.\nLa storia parte dal racconto fornito da Edward Whelan (Vermin), gi\u00e0 protagonista di \"L'ultima caccia di Kraven\" (sempre di J.M. DeMatteis), durante gli incontri con la psicologa Ashley Kafka degli abusi sessuali perpetrati dal padre. La trama si intreccia con quella di Peter Parker/Uomo Ragno e del ritorno alla follia dell'amico di Peter, Harry Osborn, vittima anch'egli della figura del padre Norman Osborn. Nel corso della saga si evidenzia il continuo tentativo di Harry di giustificare l'operato criminoso del \"folletto verde\" e di auto-convincersi che il padre in fondo lo amasse, mentre \u00e8 dimostrato che Norman lo considerava solo un inetto e un fallito.\nLa storia si conclude con Harry che torna a vestire i panni di Goblin e con Vermin che riesce a superare il trauma delle violenze subite e a riacquistare le sue sembianze umane."}
{"id": "2198592", "revid": "729019", "url": "https://it.wikipedia.org/wiki?curid=2198592", "title": "Tatakoto", "text": "Tatakoto \u00e8 un atollo appartenente all'arcipelago delle Isole Tuamotu nella Polinesia francese. \u00c8 situato 1.182\u00a0km a est di Tahiti."}
{"id": "2198603", "revid": "1543377", "url": "https://it.wikipedia.org/wiki?curid=2198603", "title": "Anchilosi", "text": "Per anchilosi (parola che deriva dal greco \u1f00\u03b3\u03ba\u03cd\u03bb\u03bf\u03c2) in campo medico, si intende la limitazione grave o l'annullamento completo e permanente dei movimenti di un'articolazione.\nForme.\nEsistono vari tipi di anchilosi:\nCause.\nL'anchilosi di un'articolazione pu\u00f2 derivare da processi patologici che colpiscono l'articolazione stessa o le ossa vicine, quali traumi, infezioni, infiammazioni.\nSintomatologia.\nL'anchilosi pu\u00f2 essere determinata dal risultato di un intervento chirurgico di riparazione, oppure per un lungo periodo di immobilizzazione di un'articolazione.\nTerapia.\nIl trattamento \u00e8 chirurgico, tramite artrodesi o in casi particolari condilectomia o osteotomia."}
{"id": "2198604", "revid": "1305772", "url": "https://it.wikipedia.org/wiki?curid=2198604", "title": "Paria", "text": ""}
{"id": "2198611", "revid": "51032", "url": "https://it.wikipedia.org/wiki?curid=2198611", "title": "Pavane", "text": ""}
{"id": "2198612", "revid": "307923", "url": "https://it.wikipedia.org/wiki?curid=2198612", "title": "Thomas Chatterton", "text": "Biografia.\nPrimi anni.\nThomas nacque a Bristol, dove la sua famiglia aveva, gi\u00e0 da circa due secoli, l'ufficio di sagrestano di St. Mary Redcliffe, una chiesa parrocchiale in Inghilterra; durante la sua breve vita visse con suo zio, Richard Phillips. Il padre del poeta, Thomas Chatterton, fu un genio della musica, un poeta, un numismatico, e un dilettante dell'occulto oltre che \"cantore\" (\"sub-chanter\") nella cattedrale di Bristol e maestro alla \"Pyle Street free school\", vicino alla chiesa di Redcliffe. L'educazione del ragazzo fu impartita da sua madre, rimasta vedova solo quattro mesi prima della nascita del figlio. Ella apr\u00ec una scuola di cucito e ricamo per ragazze che le consent\u00ec di allevare due figli, una femmina e un maschio; quando Thomas comp\u00ec il suo ottavo anno, fu ammesso al \"Edward Colston's Charity\". La scuola di Bristol, nella quale ci si limitava a insegnare a leggere, a scrivere e a far di conto, oltre al catechismo, contribu\u00ec ben poco alla sua formazione. Ereditariamente la sua famiglia di \"sagrestani\" aveva il compito di prendersi cura della chiesa di St Mary Redcliffe e delle relative propriet\u00e0 e, sotto la guida di suo zio, essa fu il rifugio favorito del bambino. I cavalieri, gli ecclesiastici e i dignitari sepolti sotto gli altari gli divennero familiari; e impar\u00f2 a scrivere e a leggere, da autodidatta, attraverso le iscrizioni scolpite sulle lapidi.\nIl suo interesse si volse poi ad alcune casse di quercia conservate in una sala sovrastante il porticato sul lato nord della navata, dove giacevano dimenticati antichi documenti pergamenacei risalenti all'epoca della \"guerra delle rose\". Thomas apprese i primi rudimenti della lettura dalle capitali miniate di un vecchio volume musicale, e leggendo una Bibbia in caratteri gotici. Egli non amava leggere - diceva sua sorella - libri di piccolo formato. Capriccioso gi\u00e0 dai suoi primi anni, e disinteressato ai giochi degli altri ragazzi, si pens\u00f2 che fosse un ritardato. Sua sorella riferisce che essendogli stato chiesto che cosa egli avrebbe voluto che si dipingesse su una tazza, che sarebbe stata sua, egli replicasse, \"Dipingimi un angelo, con ali, e una tromba, che faccia risuonare il mio nome per il mondo intero\".\nFin dalla pi\u00f9 tenera et\u00e0 and\u00f2 soggetto a momenti di assenza durante i quali, per ore, rimaneva immobile in uno stato di apparente trance, o scoppiava a piangere senza motivo. La sua vita solitaria favor\u00ec lo sviluppo del suo naturale riserbo. Quando lo strano bambino ebbe sei anni, sua madre cominci\u00f2 a riconoscere le sue capacit\u00e0; a otto anni era talmente avido di libri che, lasciato a se stesso, avrebbe letto e scritto tutto il giorno; a soli undici anni divenne un collaboratore del \"Bristol Journal\" di Felix Farley.\nLa sua cresima lo ispir\u00f2 a scrivere alcune poesie religiose pubblicate su questo giornale. Nel 1763 una bellissima croce di particolare fattura, che adornava il cimitero di St Mary Redcliffe da oltre tre secoli, fu distrutta da un fabbriciere. Lo spirito di venerazione era grande in Chatterton, il quale sped\u00ec al giornale locale, il 7 gennaio 1764, una piccante satira contro il vandalo parrocchiano. Egli amava rinchiudersi in una piccola soffitta che aveva appositamente allestita per i suoi studi dove, con i libri e le amate pergamene saccheggiate da St Mary Redcliffe, e con materiale da disegno, il ragazzo viveva in un mondo fantastico popolato da eroi ed eroine del XV secolo.\nPrime opere \"medievali\".\nLa prima delle sue contraffazioni letterarie, il dialogo di \"Elinoure and Juga\", lo scrisse prima di compiere dodici anni, spacciandolo a Phillips, un usciere della scuola di Colston, come l'opera di un poeta del XV secolo. Thomas rimase a Colston per pi\u00f9 di sei anni, e in quella scuola era appunto suo zio che incoraggiava gli allievi a scrivere. Tre compagni di Thomas competevano tra loro nel compiacere i gusti poetici di Phillips; Thomas dal canto suo non confid\u00f2 ad alcuno le sue ben pi\u00f9 audaci avventure letterarie. Le piccole somme di denaro di cui disponeva le spendeva per prendere in prestito libri da una biblioteca circolante, procurandosi grazie anche all'amicizia dei suoi curatori opere di Weever, Dugdale e Collins, nonch\u00e9 l'edizione dell'opera di Chaucer di Thomas Speght, Spenser e altri libri.\nThomas trascorreva solitamente le vacanze nella casa materna, ma passava buona parte del tempo nel suo rifugio favorito, la soffitta dove studiava e viveva idealmente nell'Inghilterra di Edoardo IV, epoca in cui mastro William Canynge - effigiato nella chiesa di Redcliffe, a lui ben familiare - era stato per cinque volte sindaco di Bristol; Canynge \u00e8 da lui raffigurato come un illuminato patrono della letteratura, e rappresentava in sostanza, nei suoi scritti, la figura paterna che gli era sempre mancata. In questa temperie Chatterton concep\u00ec lo pseudonimo Thomas Rowley, immaginario monaco del XV secolo, per i suoi scritti poetici e storici. Il gergo rowleiano di Chatterton sembra sia stato principalmente il risultato dello studio del \"Dictionarium Anglo-Britannicum\" di John Kersey, mentre a quanto pare persino la sua conoscenza di Chaucer era molto superficiale.\nNel 1769 Thomas sped\u00ec \"Rowley's History of England\", presumibilmente sotto lo pseudonimo di Rowley, a Horace Walpole, il quale ne rimase inizialmente affascinato. Chatterton volse quindi la propria attenzione alla letteratura periodica e politica, e lasci\u00f2 il \"Bristol Journal\" per il \"Town and County Magazine\" ed altri periodici londinesi. Assunto lo pseudonimo di Junius, rivolse la sua penna contro il duca di Grafton, conte di Bute, e Augusta di Sassonia-Gotha, la principessa del Galles.\nThomas aveva appena spedito una delle sue diatribe politiche al \"Middlesex Journal\", quando, alla vigilia di Pasqua, il 17 aprile del 1770, compose il suo \"Last Will and Testament\", una satira tra il serio e il faceto nella quale proclamava l'intento di porre fine alla propria esistenza la sera seguente. Oltre ai \"lasciti\" satirici, come l'\"umilt\u00e0\" al reverendo Camplin, la \"religione\" al decano Barton, e la \"modestia\" insieme alla \"prosodia e grammatica\" al signor Burgum, egli lasciava \"a Bristol tutto il suo \"spirito\" e il suo \"disinteresse\", merci sconosciute sul molo di Bristol dopo i giorni di Canynge e Rowley.\" Il testamento fu probabilmente concepito per spaventare il suo padrone, l'avvocato John Lambert presso il quale era stato mandato a lavorare come apprendista; costui lo sciolse dai suoi obblighi e Chatterton, ricevuto denaro da suoi amici, si trasfer\u00ec a Londra.\nChatterton era gi\u00e0 conosciuto dai lettori del \"Middlesex Journal\" come un rivale di Junius, sotto lo pseudonimo di Decimus. Collaborava anche all'\"Hamilton's Town and County Magazine\", e i suoi scritti trovarono ben presto ospitalit\u00e0 sul \"Freeholder's Magazine\", rivista politica schierata con John Wilkes. I suoi contributi venivano accettati, ma gli editori li pagavano poco o niente.\nScrisse fiducioso alla madre e alla sorella e spese i suoi primi guadagni comprando loro dei regali. Il suo orgoglio e la sua ambizione erano gratificati dalle promesse e dalle lusinghe interessate degli editori e avventurieri politici; persino Wilkes apprezzava il suo stile tagliente ed espresse il desiderio di conoscere l'autore. Il Lord Mayor di Londra William Beckford comment\u00f2 elogiativamente uno dei suoi scritti politici. Thomas era frugale e assai diligente. Era in grado di assumere lo stile di Junius o di Tobias Smollett, di riprodurre la satira amara di un Churchill, di mettere in parodia l'\"Ossian\" di Macpherson, di scrivere alla maniera di Pope, o con la raffinata grazia di Thomas Gray e William Collins.\nScriveva lettere politiche, egloghe, liriche e satire, sia in prosa che in versi. Nel giugno del 1770 - dopo nove settimane trascorse a Londra - si trasfer\u00ec da Shoreditch, dove alloggiava con un parente, in un attico in Brook Street, Holborn. Era ancora a corto di denaro; le leggi repressive sulla stampa rendevano impossibile per lui continuare a pubblicare lettere nello stile di Junius, e dovette quindi dedicarsi a scritti pi\u00f9 leggeri. A Shoreditch condivideva una stanza; ora, per la prima volta, poteva godere di una ininterrotta solitudine. Il suo compagno di stanza a Shoreditch notava che diverse ore della notte lui le trascorreva scrivendo; e ora finalmente poteva scrivere per tutta la notte. Riprese il romanzo dei suoi primi anni, trascrivendo da un'immaginaria pergamena dell'antico monaco Rowley il suo \"Excelente Balade of Charitie\". Sped\u00ec questa eccellente poesia, redatta in un linguaggio arcaico, all'editore del \"Town and County Magazine\", che la respinse.\nIl signor Cross, un farmacista che abitava nei pressi, lo invitava spesso ad andare da lui a pranzo o a cena ma egli opponeva invariabilmente un rifiuto. La padrona di casa, intuendo il suo stato di bisogno, cercava di indurlo a cenare con lei, ma invano; anzi Thomas la rassicurava dicendole che non aveva fame. Da annotazioni rinvenute in un quaderno dopo la sua morte, sappiamo che Hamilton, Fell e altri editori, tanto generosi a parole, lo pagavano uno scellino ad articolo, e meno di otto pence a poesia; molti dei suoi lavori peraltro erano stati accettati ma non ancora pagati.\nDa altre fonti sappiamo che Thomas aveva avuto intenzione di studiare medicina con Barrett, al quale scrisse disperato chiedendo una raccomandazione che gli consentisse di imbarcarsi come assistente chirurgo su un mercantile. Il 24 agosto 1770, si ritir\u00f2 per l'ultima volta nel suo attico in Brook Street, portando con s\u00e9 l'arsenico che inger\u00ec dopo aver fatto a pezzi tutti gli scritti che rimanevano presso di lui. Non aveva che 17 anni e nove mesi, ma aveva raggiunto una ragguardevole maturit\u00e0 nei suoi scritti migliori.\nNei suoi scritti compare Lydgate, monaco di Bury St Edmunds, il quale, dopo aver sfidato Rowley a una gara di poesia, produce \"Songe of Allia\", una lirica di rara bellezza. Nella \"Tragedy of Goddwyn\", di cui ci \u00e8 pervenuto solo un frammento, la \"Ode to Liberty \"pu\u00f2 rivendicare un posto tra le pi\u00f9 eccellenti liriche marziali in lingua inglese. L'insieme delle poesie da lui scritte costituisce il pi\u00f9 eminente esempio di precocit\u00e0 intellettuale nell'intera storia della letteratura inglese.\nRiconoscimenti postumi.\nLa morte di Chatterton fece allora poco scalpore: i pochi che potevano apprezzare le poesie di Rowley lo consideravano un semplice trascrittore. Fu sepolto vicino alla Shoe Lane Workhouse, nella parrocchia di St Andrew, Holborn, che in seguito fu convertita in mercato. Una storia poco accreditata racconta che il corpo del poeta fu recuperato e in segreto sepolto da suo zio, Richard Phillips, nel cimitero di Redcliffe. Da allora vi \u00e8 eretto un monumento in sua memoria, con l'appropriata iscrizione, tratta dal suo \"testamento\": \"Alla memoria di Thomas Chatterton. Lettore! non giudicare. Se sei un Cristiano, abbi fede che egli sar\u00e0 giudicato da un Potere Supremo. A questo Potere solo egli ora risponde\".\nFu dopo la morte di Chatterton che inizi\u00f2 la controversia sul suo lavoro. Una raccolta di \"Poems supposed to have been written at Bristol by Thomas Rowley and others, in the Fifteenth Century\" (1777) fu pubblicata da Thomas Tyrwhitt, uno studioso di Chaucer che le credette un'opera originale medievale. Gi\u00e0 nell'appendice all'edizione dell'anno seguente veniva riconosciuta tuttavia la probabile paternit\u00e0 di Chatterton. Thomas Warton, nella sua \"History of English Poetry\" (1778) include Rowley tra i poeti del XV secolo, anche se non sembra credere all'arcaicit\u00e0 delle poesie. Nel 1782 viene pubblicata una nuova edizione delle \"Poesie\" di Rowley con un \"Commento, nel quale viene considerata e difesa la loro antichit\u00e0\", a opera di Jeremiah Milles, diacono di Exeter.\nLa controversia che infuriava attorno alle poesie di Rowley viene trattata da Andrew Kippis in \"Biographia Britannica\" (vol. IV., 1789), dove compare un dettagliato resoconto di G. Gregory della vita di Chatterton (pp.\u00a0573\u2013619). Quest'ultimo fu ristampato nell'edizione del 1803 delle Opere di Chatterton di Robert Southey e J. Cottle, pubblicate a beneficio della sorella del poeta. L'approssimativit\u00e0 degli studi sulla lingua inglese nel XVIII secolo spiega il successo temporaneo delle mistificazioni di Chatterton. Da tempo \u00e8 assodato che Chatterton fu l'unico autore dei \"Rowley Poems\", ma ancora nella seconda met\u00e0 dell'Ottocento la lingua e lo stile venivano analizzati per confermare questo punto di vista da Walter William Skeat in un saggio introduttivo al vol. II. dei \"The Poetical Works of Thomas Chatterton\" (1871) nelle \"Aldine Edition of the British Poets\". I manoscritti di Chatterton, originariamente in possesso di William Barrett di Bristol, furono lasciati dai suoi eredi al British Museum nel 1800. Altri sono conservati nella biblioteca di Bristol.\nIl genio di Chatterton e la sua tragica morte furono commemorate da Shelley in \"\" (sebbene la maggiore enfasi \u00e8 posta nella commemorazione di John Keats), da Wordsworth in \"Resolution and Independence\", da Coleridge in \"A Monody on the Death of Chatterton\", da Dante Gabriel Rossetti in \"Five English Poets\", da Henry Wallis nel suo dipinto \"La morte di Chatterton\" e nel sonetto di John Keats \"To Chatterton\". Keats inoltre dedic\u00f2 \"Endymion\" \"alla memoria di Thomas Chatterton\". Il dramma \"Chatterton\" di Alfred de Vigny fornisce un quadro del tutto fittizio della figura del poeta. Herbert Croft, nel suo \"Love and Madness\", fornisce un lungo e prezioso contributo su Chatterton, pubblicando molte delle lettere del poeta, e molte informazioni ottenute dalla sua famiglia ed amici (pp.\u00a0125\u2013244, letter Ii.).\nDue delle poesie di Chatterton furono musicate dal compositore inglese John Wall Callcott, e comprendono varie citazioni della \"Song to Aelle\". La sua poesia pi\u00f9 conosciuta, \"O synge untoe mie roundelaie\" fu adattata in cinque madrigali da Samuel Wesley. Chatterton ha attirato anche l'attenzione di autori di musica lirica, tra cui Ruggiero Leoncavallo che compose l'opera in due atti \"Chatterton\" dallo scarso successo, il compositore tedesco Matthias Pinscher autore di \"Thomas Chatterton\" e il compositore australiano Matthew Dewey, autore dell'opera drammatica intitolata \"The Death of Thomas Chatterton\".\nC'\u00e8 una collezione \"chattertoniana\" nel British Museum, contenente lavori di Chatterton, ritagli di giornali, articoli sulla controversia su Rowley e altri temi affini, con manoscritti annotati da Joseph Haslewood, e molte lettere autografe. E. H. W. Meyerstein, che lavor\u00f2 per molti anni nella sala dei manoscritti del British Museum scrisse un lavoro decisivo - \"A life of Thomas Chatterton\" - nel 1930. Il romanzo di Peter Ackroyd, \"Chatterton\", fu un racconto di successo, ispirato alla storia del poeta, che d\u00e0 adito alle implicazioni filosofiche e spirituali della contraffazione (\"forgery\").\nUna lista di quozienti di intelligenza, nel libro di Davies, \"Europe\", tra gli europei importanti cita Thomas Chatterton al terzo posto, con un QI di 170, dietro John Stuart Mill (190) e Goethe (185)."}
{"id": "2198616", "revid": "318060", "url": "https://it.wikipedia.org/wiki?curid=2198616", "title": "Chasen", "text": "Il Chasen (\u8336\u7b45) \u00e8 un frullino di bamb\u00f9 atto a mescolare, nella Cerimonia del t\u00e8 giapponese (\"Cha no yu\", \u8336\u306e\u6e6f), nella tazza (\"chawan\" \u8336\u7897) il t\u00e8 in polvere (\"matcha\" \u62b9\u8336) con dell'acqua calda (60 \u00b0C) assolutamente non bollente. Questo frullino \u00e8 fabbricato da un singolo pezzo di bamb\u00f9 dello spessore di 2-2,5 centimetri e lungo dai 9 ai 12 centimetri. A partire da questo singolo pezzo, nella parte superiore il bamb\u00f9 viene sfilacciato per generare delle strisce sottili ripiegate verso l'interno e denominate \"hosaki\" (\u7a42\u5148). Al centro della rosa composta dalle strisce di bamb\u00f9, una parte di queste vengono riunite a formare il \"chajimi\" (\u8336\u3058\u307f) che \u00e8 il cuore del \"chasen\". Alla loro base, tutte queste strisce di bamb\u00f9 vengono raccolte da una cordicina di tessuto nero denominata \"karami-ito\" (\u7d61\u307f\u7cf8). A partire dal \"karami-ito\", sotto un nodo della venatura denominato \"fushi\" (\u7bc0), si forma il manico denominato \"jiku\" (\u8ef8). I colori del bamb\u00f9 usato e quindi le tonalit\u00e0 del \"chasen\" variano a seconda delle scuole. Cos\u00ec, ad esempio, la scuola \"Urasenke\" (\u88cf\u5343\u5bb6) preferisce \"chasen\" chiari rispetto alla scuola \"Omotesenke\" (\u8868\u5343\u5bb6) che preferisce tonalit\u00e0 pi\u00f9 scure. "}
{"id": "2198618", "revid": "1543377", "url": "https://it.wikipedia.org/wiki?curid=2198618", "title": "Ashampoo Burning Studio", "text": "Ashampoo Burning Studio \u00e8 un programma che consente la masterizzazione di CD, DVD e Bluray progettato per Windows e sviluppato da Ashampoo. \u00c8 una delle possibili alternative a Nero per Windows, ma non ancora cos\u00ec popolare e diffuso.\nLe sue caratteristiche principali sono la semplicit\u00e0, la leggerezza e la facilit\u00e0 d'utilizzo: infatti l'intera suite occupa al massimo 85 MB. Tuttavia ci\u00f2 pu\u00f2 essere visto come un suo lato debole: pur avendo tutto il necessario per masterizzare, non contiene alcune funzionalit\u00e0 extra che qualcuno potrebbe trovare utili.\nPermette inoltre la creazione di film in DVD da file video comprensivi di men\u00f9 e la masterizzazione di immagini ISO.\nPer promuovere il marchio ed il programma, Ashampoo ha pubblicato Ashampoo Burning Studio 6 FREE , versione scaricabile gratuitamente."}
{"id": "2198620", "revid": "112839878", "url": "https://it.wikipedia.org/wiki?curid=2198620", "title": "A Place in the Sun (Stevie Wonder)", "text": "A Place in the Sun \u00e8 una canzone del 1966 registrata da Stevie Wonder per l'etichetta Tamla e scritta da Ron Miller e Bryan Wells. Fu estratta come primo singolo dall'album \"Down to Earth\"\nWonder ne registr\u00f2 anche una versione in lingua italiana intitolata \"Il Sole \u00e8 di Tutti\" nel 1968, che \u00e8 un rifacimento della versione italiana registrata da Dino nel 1967."}
{"id": "2198621", "revid": "767487", "url": "https://it.wikipedia.org/wiki?curid=2198621", "title": "Sumilao", "text": "Sumilao \u00e8 una municipalit\u00e0 di Quarta classe delle Filippine, situata nella Provincia di Bukidnon, nella Regione del Mindanao Settentrionale.\nSumilao \u00e8 formata da 10 baranggay:"}
{"id": "2198627", "revid": "729019", "url": "https://it.wikipedia.org/wiki?curid=2198627", "title": "Tauere", "text": "Tauere \u00e8 un atollo appartenente all'arcipelago delle Isole Tuamotu nella Polinesia francese. \u00c8 situato 85\u00a0km a nord-ovest dell'atollo di Hao."}
{"id": "2198629", "revid": "729019", "url": "https://it.wikipedia.org/wiki?curid=2198629", "title": "Tekokota", "text": "Tekokota \u00e8 un atollo appartenente all'arcipelago delle Isole Tuamotu nella Polinesia Francese. \u00c8 situato vicino al centro geografico dell'arcipelago.\nGeografia.\nTekokota \u00e8 uno dei pi\u00f9 piccoli atolli delle isole Tuamotu. La sua superficie emersa \u00e8 di soli 0,9\u00a0km\u00b2.\nLa sua forma \u00e8 approssimativamente ovale e misura 5\u00a0km in lunghezza per 3,5\u00a0km in larghezza. La superficie della poco profonda laguna centrale \u00e8 di 5,1\u00a0km\u00b2.\nL'atollo Tekokota \u00e8 disabitato. La terra emersa pi\u00f9 vicina a Tekokota \u00e8 l'atollo Hikueru, 22\u00a0km a sud.\nStoria.\nTekokota fu avvistato per la prima volta da James Cook nel 1773. Egli chiam\u00f2 l'atollo \"Doubtful\" (Dubbioso).\nMesi pi\u00f9 tardi l'esploratore spagnolo Jos\u00e9 de And\u00eda chiam\u00f2 quest'atollo \"La del Peligro\" (La Pericolosa).\nPochi giorni dopo, un altro navigatore spagnolo, Domingo de Boenechea, avvist\u00f2 Tekokota dalla nave \"Aguila\". Egli diede a questo atollo il nome \"Los M\u00e1rtires\".\nAmministrazione.\nTekokota fa parte del comune di Hikueru, che comprende gli atolli di Hikueru, Marokau, Ravahere, Reitoru e Tekokota."}
{"id": "2198630", "revid": "599013", "url": "https://it.wikipedia.org/wiki?curid=2198630", "title": "Cappella di Santa Caterina (Varazze)", "text": "La cappella di Santa Caterina \u00e8 un edificio religioso sito alla confluenza stradale tra via Beato Giacomo e via Costa su una collina, tra un gruppetto di case, nella frazione di Casanova a Varazze, in provincia di Savona.\nStoria e descrizione.\nLa cappella \u00e8 a navata unica con piccolo campanile sulla destra della facciata. Non presenta decorazioni o tele di rilievo all'interno. L'unico altare, quello maggiore, \u00e8 stato realizzato in pietra e calce e dietro di esso si nota un'immagine del \"Beato Jacopo\". Vi \u00e8 conservata anche una interessante statua lignea di \"Santa Caterina d'Alessandria\" databile alla fine del XVIII secolo.\nLa facciata, semplice e severa, \u00e8 movimentata da un rosone trilobato sotto al quale trova posta in una nicchia una statua del Beato Jacopo che era originario della zona. Sorge infatti a qualche centinaio di metri di distanza la cappella sul luogo della casa natale."}
{"id": "2198631", "revid": "767487", "url": "https://it.wikipedia.org/wiki?curid=2198631", "title": "Talakag", "text": "Talakag \u00e8 una municipalit\u00e0 di Seconda classe delle Filippine, situata nella Provincia di Bukidnon, nella Regione del Mindanao Settentrionale.\nTalakag \u00e8 formata da 29 baranggay:"}
{"id": "2198632", "revid": "112836842", "url": "https://it.wikipedia.org/wiki?curid=2198632", "title": "I Was Made to Love Her (singolo)", "text": "I Was Made to Love Her \u00e8 una canzone del 1967 registrata da Stevie Wonder per l'etichetta Tamla e scritta da Wonder, Sylvia Moy, Henry Cosby e Lula Hardaway. Fu estratta come primo singolo dall'album \"I Was Made to Love Her\"\nIl singolo raggiunse la seconda posizione nella \"Billboard Hot 100\" e trascorso quattro settimane non consecutive alla vetta della classifica \"Billboard Hot Rhythm &amp; Blues Singles\", oltre ad ottenere buoni piazzamenti anche in alcune classifiche europee.\nCover.\nDella canzone ne fu registrata una cover nello stesso anno di pubblicazione del singolo originale da parte dei The Beach Boys per l'album \"Wild Honey\". anche Jimi Hendrix ne interpret\u00f2 una propria versione insieme allo stesso Wonder. Nel 1998 Whitney Houston l'ha reinterpretata con il titolo \"I Was Made to Love Him\" nell'album \"My Love Is Your Love\". Pi\u00f9 recentemente la canzone \u00e8 stata registrata anche dai Boyz II Men."}
{"id": "2198633", "revid": "767487", "url": "https://it.wikipedia.org/wiki?curid=2198633", "title": "Bruno La Ronga", "text": "Coinvolto nei movimenti di estrema sinistra della prima met\u00e0 degli anni settanta, diresse e partecip\u00f2 a molti dei pi\u00f9 cruenti attentati della nuova organizzazione di estrema sinistra; arrestato nel maggio 1980, nel corso degli anni ottanta si \u00e8 dissociato dalla lotta armata.\nBiografia.\nDa Senza Tregua a Prima Linea.\nNato a San Severo (in provincia di Foggia), ma cresciuto a Milano, La Ronga entr\u00f2 in contatto con i movimenti giovanili dell'estrema sinistra nell'ambiente scolastico, frequentando l'ITIS, dove le lotte politiche e il radicalismo erano presenti fin dal sessantotto. Entrato in contatto con una serie di militanti delle numerose formazioni di estrema sinistra in costituzione nella met\u00e0 degli anni settanta, con i quali svilupp\u00f2 forti legami di amicizia, La Ronga entr\u00f2 a far parte nel 1975 di \"Senza Tregua\", una nuova e composita organizzazione di lotta armata \"diffusa\" sorta dall'unione di elementi usciti da Lotta continua, i gruppi \"Corrente\" di Roberto Rosso e Enrico Baglioni e \"Frazione\" di Piero Del Giudice, e da operai delle fabbriche milanesi.\nDivenuto componente dei cosiddetti \"quadri intermedi\" di \"Senza Tregua\" e pienamente impegnato nell'attivit\u00e0 militare di questa organizzazione, Bruno La Ronga fu coinvolto nel primo omicidio politico di cui fu responsabile quel variegato movimento di estrema sinistra. Il 29 aprile 1976 a Milano fu tra i componenti, insieme a Enrico Galmozzi, altro militante di rilievo di \"Senza Tregua\", ed a Giovanni Stefan, del gruppo armato che uccise in un agguato il consigliere del MSI-DN Enrico Pedenovi, in rappresaglia per la mortale aggressione subita, ad opera di un gruppo di militanti di destra, dal giovane di sinistra Gaetano Amoroso.\nNell'estate 1976 Bruno La Ronga ader\u00ec al cosiddetto \"golpe dei sergenti\", l'iniziativa presa dai militanti di \"Senza Tregua\" maggiormente decisi ad estremizzare le posizioni passando all'azione militare ed intensificando al massimo la lotta armata, in contrasto con le posizioni ideologiche del gruppo di intellettuali della formazione di estrema sinistra, principalmente Oreste Scalzone e Piero Del Giudice. La Ronga ed altri militanti dell'area di Milano, come Sergio Segio, Enrico Galmozzi e Massimo Libardi, decisero durante l'incontro di Marchirolo di estromettere da \"Senza Tregua\" gli elementi provenienti da Potere Operaio che, dopo l'uscita dal gruppo, avrebbero presto dato vita ai Comitati Comunisti Rivoluzionari (CoCoRi) ed alle Unit\u00e0 Comuniste Combattenti (UCC).\nLa Ronga fu presente anche al successivo incontro di Sal\u00f2 dell'ottobre 1976 che conferm\u00f2 la decisione del gruppo milanese di rompere la coesione con gli elementi provenienti da Potere Operaio e soprattutto partecip\u00f2 alla riunione finale di San Michele in Torri del maggio 1977 che sanc\u00ec l'effettiva costituzione di Prima Linea con la confluenza del gruppo milanese originario con i militanti di Bergamo, tra cui Michele Viscardi, e con il numeroso gruppo di Torino, formato tra gli altri da Marco Donat Cattin, Roberto Rosso, Fabrizio Giai e Roberto Sandalo.\nCaporale istruttore durante il servizio militare, Bruno La Ronga, conosciuto all'interno di Prima Linea con il \"nome di battaglia\" di \"Andrea\", era considerato un esperto di armi e contribu\u00ec al miglioramento della struttura militare dell'organizzazione addestrando numerosi militanti all'uso delle armi da fuoco. Dopo un periodo iniziale di \"terrorismo diffuso\", Prima Linea si trasform\u00f2 ben presto in un'organizzazione fortemente militarizzata, impegnata nel tentativo di emulare per carica di violenza ed efficienza le Brigate Rosse; dopo il sequestro Moro i dirigenti di Prima Linea e lo stesso La Ronga ritennero inevitabile il passaggio ad una lotta armata sempre pi\u00f9 violenta costellata di una impressionante serie di attentati mortali contro forze dell'ordine, politici, industriali, magistrati. La Ronga, entrato in clandestinit\u00e0 fin dal 1976, divenne responsabile del comando militare dell'organizzazione e quindi fece parte del Comando Nazionale di Prima Linea, la principale struttura dirigente dell'organizzazione.\nLotta armata a Torino.\nBruno La Ronga, pienamente aderente alla nuova linea politico-militare adottata di scontro totale contro lo stato, prese parte personalmente al primo omicidio rivendicato ufficialmente da Prima Linea: l'11 ottobre 1978 a Napoli venne ucciso il criminologo Alfredo Paolella. Nei primi mesi del 1979 Prima Linea accentu\u00f2 la sua azione terroristica moltiplicando attentati e omicidi; La Ronga, inserito con funzioni dirigenti nella struttura dell'organizzazione di Torino, una delle pi\u00f9 pericolose e violente di Prima Linea, venne coinvolto in una drammatica serie di avvenimenti sanguinosi. A Torino era anche presente Silveria Russo \"Laura\" che sarebbe diventata la sua compagna di vita all'interno del gruppo terroristico. Il 19 gennaio 1979 La Ronga fece parte del gruppo di fuoco che uccise a Torino l'agente di polizia penitenziaria Giuseppe Lo Russo e fu proprio la sua compagna Silveria Russo che spar\u00f2 sull'agente insieme a Maurice Bignami \"Davide\" mentre La Ronga svolse funzioni di copertura e Fabrizio Giai \"Ivan\" era sull'auto predisposta per la fuga.\nIl 28 febbraio 1979 il cruento scontro a fuoco del bar dell'Angelo a Torino provoc\u00f2 la morte per opera di agenti di polizia dei due militanti di Prima Linea Barbara Azzaroni e Matteo Caggegi e scaten\u00f2 la violenta reazione dei militanti dell'organizzazione su iniziativa soprattutto di Bignami, compagno della Azzaroni, e di Giai, rimasto sconvolto dopo aver assistito alla morte dei due giovani all'interno del locale. Il 9 marzo 1979 venne quindi frettolosamente organizzato, su iniziativa autonoma dei militanti di Torino, tra cui La Ronga, l'agguato della bottiglieria di Via Millio per attirare con l'inganno una pattuglia di polizia e uccidere gli agenti per rappresaglia. Il piano dei terroristi prevedeva che Bignami, Giai e Giovanni Scotoni \"Roberto\" sarebbero rimasti all'interno del locale, mentre Bruno La Ronga e Silveria Russo avrebbero atteso fuori nei pressi dell'entrata. L'azione degener\u00f2 in un violento e sanguinoso scontro a fuoco; per la precipitazione dei terroristi gli agenti scamparono all'agguato, mentre nella confusione Silveria Russo, che era armata di un mitra Sten, fer\u00ec per errore alle ginocchia e al polso destro proprio Bruno La Ronga; questi a sua volta aveva aperto il fuoco contro gli agenti con un mitra Kala\u0161nikov e alcuni colpi vaganti raggiunsero un ignaro passante, il giovane Emanuele Iurilli che rimase ucciso.\nLa Ronga era seriamente ferito e venne trasportato da Giai, con un taxi di cui si era impadronito, fino alla casa, in Via Susa 16 a Torino, di un'altra militante, Maria Teresa Conti \"Lucia\". Per riorganizzare il gruppo torinese giunsero a Milano due militanti del Comando Nazionale, Sergio Segio e Marco Donat Cattin che organizzarono il trasferimento di La Ronga ferito nel capoluogo lombardo per essere curato adeguatamente; il trasporto venne completato da Segio e altri compagni di scorta e La Ronga venne trasferito, nascosto in un furgone, fino a Milano.\nDopo alcune settimane di convalescenza per guarire dalle ferite, Bruno La Ronga riprese la sua attivit\u00e0 organizzativa e militare nel gruppo milanese di Prima Linea; nel frattempo l'organizzazione stava perdendo la sua coesione e nella riunione di Bordighera del settembre 1979 alcuni militanti come Marco Donat Cattin e Massimo Prandi decisero di abbandonare il gruppo terroristico mentre Segio prefer\u00ec rimanere ma si dimise dal Comando Nazionale. Mentre i vari gruppi di Prima Linea continuavano la loro sanguinosa e sterile azione militare, Bruno La Ronga prese parte ad un nuovo cruento agguato il 5 febbraio 1980: a Meda venne ucciso Paolo Paoletti, responsabile della ICMESA di Seveso da cui nel 1976 era fuoriuscita per un grave incidente una nube tossica di diossina. La Ronga e gli altri componenti del nucleo armato, Giulia Borelli, Michele Viscardi e Diego Forastieri, uccisero Paoletti con tre colpi di pistola.\nNonostante la sua persistente pericolosit\u00e0, l'organizzazione si stava ormai disgregando e gli organi dello stato, grazie anche alla collaborazione di militanti importanti come Roberto Sandalo, Marco Donat Cattin e Michele Viscardi, furono in grado di arrestare in pochi mesi gran parte dei suoi componenti. Nel maggio 1980 Bruno La Ronga venne arrestato a Milano insieme ad altri militanti di Prima Linea tra cui Silveria Russo.\nDopo una fase iniziale di non collaborazione con le autorit\u00e0 giudiziarie, La Ronga e la compagna Silveria Russo, condannati all'ergastolo per i loro delitti, iniziarono un processo di distacco dalla lotta armata e di riconsiderazione critica del loro operato e dell'intera storia di Prima Linea. I due si sposarono nel 1982 e aderirono alle cosiddette \"Aree omogenee di dissociazione\", usufruendo dei benefici di legge previsti. Dopo l'uscita dal carcere, Bruno La Ronga lavora in una cooperativa sociale di assistenza"}
{"id": "2198635", "revid": "729019", "url": "https://it.wikipedia.org/wiki?curid=2198635", "title": "Tematangi", "text": "Tematangi \u00e8 un atollo appartenente all'arcipelago delle Isole Tuamotu nella Polinesia francese. L'atollo pi\u00f9 vicino \u00e8 quello di Mururoa, localizzato 161\u00a0km a est-sud-est.\nStoria.\nIl primo contatto europeo avvenne con il Capitano William Bligh il 5 aprile 1792 a bordo della nave \"Providence\". All'epoca di questa visita l'atollo era disabitato."}
{"id": "2198642", "revid": "466539", "url": "https://it.wikipedia.org/wiki?curid=2198642", "title": "Shun'ya It\u014d", "text": " \u00c8 conosciuto principalmente per aver diretto tre film della serie \"Sasori\", appartenenti al genere Pinky violence.\nCarriera.\nShun'ya It\u014d debutt\u00f2 come regista nel 1972, dirigendo ', che lanci\u00f2 l'attrice Meiko Kaji. It\u014d diresse anche i due successivi film della serie, ' e '. Nel 1985 diresse \"Gray Sunset\", che vinse l'Awards of the Japanese Academy come miglior film. Nel 1995, It\u014d diresse \"Lupin III - Le profezie di Nostradamus\", film d'animazione sulle avventure del celebre Arsenio Lupin III. Nel 2003 la canzone \"Urami-Bushi\", scritta da It\u014d per \"Female Prisoner #701: Scorpion\", fu utilizzata da Quentin Tarantino nella colonna sonora di '."}
{"id": "2198644", "revid": "112837667", "url": "https://it.wikipedia.org/wiki?curid=2198644", "title": "Shoo-Be-Doo-Be-Doo-Da-Day", "text": "A Place in the Sun \u00e8 una canzone del 1968 registrata da Stevie Wonder per l'etichetta Tamla e scritta da Wonder, Sylvia Moy ed Henry Cosby. Fu estratta come primo singolo dall'album \"For Once in My Life\""}
{"id": "2198645", "revid": "104458", "url": "https://it.wikipedia.org/wiki?curid=2198645", "title": "Cippus Abellanus", "text": ""}
{"id": "2198651", "revid": "729019", "url": "https://it.wikipedia.org/wiki?curid=2198651", "title": "Temoe", "text": "Temoe \u00e8 un atollo appartenente all'arcipelago delle Isole Gambier nella Polinesia francese. \u00c8 localizzato 1.700\u00a0km a sud-est dell'atollo di Mataiva, posto agli antipodi all'interno dell'arcipelago delle Isole Tuamotu.\nStoria.\nIl primo contatto europeo documentato fu quello del britannico James Wilson a bordo della nave \"Duff\" nel 1797."}
{"id": "2198652", "revid": "1543377", "url": "https://it.wikipedia.org/wiki?curid=2198652", "title": "Fravashi", "text": "Nella dottrina zoroastriana fravashi (\"frava\u0161i\" o \"frava\u0161ay\"; , \"fraward\", \"frohar\", \"frawash\", \"frawaksh\") \u00e8 lo spirito guardiano di un individuo sia esso vivo, morto od ancora non nato. Spedisce l'anima dei nascituri nel mondo materiale per combattere la battaglia del bene contro il male. L'origine della nozione \u00e8 anteriore a Zaratustra e va ricondotta al retroterra di idee primitive connesse col concetto di anima.\nFravashi \u00e8 una sorta di \"doppio trascendente\" della persona (talvolta identificato con la protettiva anima di un defunto). La Fravashi \u00e8 preesistente all'individuo incarnato e ne assicura l'immortalit\u00e0, pur essendone parte integrante, \u00e8 da intendersi come la sua anima eterna. Le Fravashi di tutti gli uomini sono, dall'inizio dei tempi, dinnanzi al Saggio Signore: Ahura Mazd\u0101, che grazie a loro governa e mantiene la Natura. Le Fravashi sono dunque un'umanit\u00e0 eterna, composta da coloro che nasceranno, che sono nati e che sono morti, ed \u00e8 grazie a loro che il Cosmo pu\u00f2 vivere la sua storia naturale.\nIl ruolo della Fravashi pu\u00f2 essere sommariamente associato a quello dell'angelo custode."}
{"id": "2198655", "revid": "729019", "url": "https://it.wikipedia.org/wiki?curid=2198655", "title": "Tenararo", "text": "Tenararo \u00e8 un atollo appartenente all'arcipelago delle Isole Tuamotu nella Polinesia francese."}
{"id": "2198659", "revid": "109651", "url": "https://it.wikipedia.org/wiki?curid=2198659", "title": "Filografia", "text": "La Filografia (composto da \"philos\" e \"graphia\": scrittura. Propr. \"amore per la scrittura\") \u00e8 lo studio e collezionismo di tutte le tracce relative alla scrittura, dai caratteri sumeri alle lettere inviate nello Spazio, dalle pergamene medievali alla dematerializzazione della parola scritta nei messaggi di posta elettronica e negli SMS. Ogni reperto filografico non \u00e8 dunque il singolo testimone di un'epoca, di una cultura o di una civilt\u00e0, ma \u00e8 il puzzle per ricomporre la civilt\u00e0 della scrittura. La storia della parola scritta, inevitabilmente, si muove trasversalmente ad altre forme di collezionismo e di studio storicamente pi\u00f9 conosciute: la storia postale, la prefilatelia e la filatelia stessa. Attraverso la raccolta, lo studio e l'analisi di antiche missive nella loro complessit\u00e0 (la tipologia, il contenuto, il francobollo, l'annullo postale) \u00e8, infatti, possibile ricostruire straordinari frammenti della nostra storia.\nIl neologismo nasce, in questa accezione, in seno alla casa editrice Bolaffi che nel 2007 ha pubblicato il catalogo \"\"Forum. Catalogo della filografia e della filatelia\" e ha inaugurato il Museo della filografia e della comunicazione. Nel 2008 \u00e8 dato alle stampe un bel volume che traccia i temi fondamentali della filografia elogiandone non solo il profilo collezionistico, ma anche quello storico (vedi bibliografia).\nLa parola \u00e8 poi stata colta a pi\u00f9 riprese anche dai media.\nNel 2008 l'editore Ibiskos ha pubblicato il giallo di Marco Nundini, \"Vite corsive\"\"; ne \u00e8 protagonista \"il filografo\", studioso dei testi scritti del passato."}
{"id": "2198661", "revid": "287204", "url": "https://it.wikipedia.org/wiki?curid=2198661", "title": "Brigida Banti", "text": "Biografia.\nGli inizi oscuri.\nLe sue origini sono alquanto incerte e gli stessi dati di nascita tutt'altro che accertati: secondo alcuni, invece che a Crema, Brigida Giorgi sarebbe nata a Monticelli d'Ongina, localit\u00e0 in provincia di Piacenza, non lontana per\u00f2 da Cremona, nel 1756 o anche nel 1758. Figlia del mandolinista di strada Carlo Giorgi, cominci\u00f2 anch'ella a esibirsi prestissimo come cantante di strada, al seguito del padre, secondo alcuni, insieme con un ancor bambino Domenico Dragonetti, futuro contrabbassista di gran nome, che l'accompagnava al semiviolone, secondo altri. Certo \u00e8 che nel 1777/1778, nel suo peregrinare per l'Europa meridionale, ella giunse a Parigi dove avvenne l'incontro che mut\u00f2 la sua vita. Anche sulla natura di tale incontro le fonti divergono: secondo gli uni sarebbe stata notata niente meno che da Antonio Sacchini, dallo stesso rapidamente addestrata e quindi ingaggiata al \"Th\u00e9\u00e2tre-Italien\" (nel quale erano provvisoriamente confluite l'\"Op\u00e9ra Comique\" e la \"Com\u00e9die Italienne\"); secondo altri a notarla sarebbe stato invece il Direttore nominato dell'\"Op\u00e9ra Comique\", che, sempre previo addestramento da parte di Sacchini, l'avrebbe fatta scritturare per l'\"Op\u00e9ra\". Le notizie sul suo soggiorno parigino sono comunque incertissime, cos\u00ec come quelle relative al suo successivo trasferimento a Londra: di certo c'\u00e8 soltanto che qui incontr\u00f2 il ballerino e coreografo Zaccaria Banti (1756 c. - 1836) ben introdotto nell'ambiente teatrale cosmopolita che spos\u00f2 ad Amsterdam nel 1779 e di cui adott\u00f2 il cognome anche come nome d'arte.\nSecondo il \"Dizionario della Musica del Ducato di Parma e Piacenza\", la coppia ebbe due figli maschi: Pietro, nato a Varsavia nel 1787, tenuto a battesimo dal re di Polonia Stanislao Poniatowski in persona, e Giuseppe, nato a Madrid nel luglio del 1793, tenuto a battesimo dalla duchessa di Osuna, Mar\u00eda Josefa Pimentel. Secondo altre fonti, per\u00f2, la coppia aveva avuto anche una femmina, evidentemente la maggiore, \u00abandata sposa a certo Dott. Barbieri\u00bb, il cui nome, Vittoria, insieme a quello completo del marito, sono del resto anche attestati da un'iscrizione monumentale nel cimitero di Bologna (cfr. anche \"infra\").\nLa grande carriera europea.\nDopo essere passata per Vienna nel 1780, la Banti decise di rientrare in Italia scritturata, per la stagione di carnevale 1782/1783, dal Teatro San Benedetto di Venezia, dove riscosse un notevole successo nelle prime del \"Piramo e Tisbe\" di Francesco Bianchi (che sarebbe diventato il suo compositore preferito) e dell'\"Attalo, re di Bitinia\" di Giuseppe Sarti, nonch\u00e9 in una ripresa dell'\"Orfeo ed Euridice\" di Bertoni che dest\u00f2 l'entusiasmo di un ascoltatore d'eccezione come il tenore irlandese Michael Kelly. Cant\u00f2 successivamente a Torino, Milano, di nuovo a Venezia, e anche, nel 1786/87, a Varsavia, ove si esib\u00ec in opere di Giordani, Persichini e Tarchi. Nello stesso 1787 approd\u00f2 infine al Teatro San Carlo di Napoli, creando il ruolo di \"Sofonisba \" nella prima rappresentazione dello \"Scipione Africano\" del suo prediletto Bianchi, ed eseguendo anche opere di Paisiello, Anfossi e Guglielmi. La Banti rientr\u00f2 quindi, nel 1789, al San Benedetto di Venezia, dove fu la prima protagonista della \"Zenobia in Palmira\" di Anfossi, che divenne uno dei suoi cavalli di battaglia, assieme al ruolo di \"Semiramide\", creato per la prima rappresentazione de \"La vendetta di Nino\" di Bianchi alla fine dell'anno successivo. \nNel 1790 la citt\u00e0 di Bologna confer\u00ec a Lei, al marito Zaccaria Banti e ai loro figli presenti e futuri la cittadinanza onoraria. A Bologna si esib\u00ec nell'autunno 1792 al Teatro Marsigli Rossi\nNel giugno del 1792 partecip\u00f2 all'inaugurazione del nuovo Gran Teatro La Fenice a Venezia, a fianco di Gaspare Pacchierotti (il quale non manc\u00f2 di influenzarla notevolmente nelle sue attitudini artistiche), nella prima rappresentazione de \"I giuochi d\u2019Agrigento\" di Paisiello.\nDopo una breve stagione a Madrid nel 1793 dove rivaleggi\u00f2 con la altrettanto famosa Todi, dal 1794 al 1802 ella fu scritturata, come soprano principale al \"King\u2019s Theatre\" di Londra, dove esord\u00ec con il ruolo di \"Semiramide\" nell'opera citata di Bianchi e dove incontr\u00f2 Lorenzo Da Ponte che, nelle sue Memorie, le attribu\u00ec, con notevole malevolenza, caratteristiche umane piuttosto sgradevoli, oltre che una relazione con William Taylor, direttore del teatro. Ritornata in Italia nell'autunno del 1802 a seguito del rientro in patria di Elizabeth Billington, continu\u00f2 per qualche anno a esibirsi sia alla Scala sia alla Fenice, ma la sua voce stava deteriorandosi e fu quindi costretta a ritirarsi, peraltro poco prima di morire, nel 1806.\nIn questo periodo prese sotto la sua protezione il giovane tenore Diomiro Tramezzani che avvi\u00f2 alla carriera artistica.\nTanto splendida e cos\u00ec potente era stata quella stessa voce che, alla sua morte, il suo corpo fu sottoposto a un'autopsia che rivel\u00f2 due polmoni di straordinaria ampiezza\nIl monumento funebre dedicato alla cantante, realizzato nel 1813, si trova alla Certosa di Bologna, nell'arco 101 del Braccio di ponente del Chiostro III; esso fu commissionato dal vedovo Zaccaria Banti ai pittori Luigi Gibelli e Filippo Pedrini, dopo che un precedente monumento commemorativo, eretto dalla figlia Vittoria e dal genero Domenico Barbieri, con sculture di Enrico Barberi e ornati di Giuseppe Fancelli, dovette essere forzatamente rimosso a seguito dell'ampliamento del cimitero.\nNel 1869, oltre sessant'anni dopo la morte della cantante, il figlio Giuseppe Banti redasse un brevissimo ospuscoletto con una schizzo biografico della madre.\nLa citt\u00e0 di Piacenza le ha dedicato una strada.\nCaratteristiche artistiche.\nUn vero e proprio fenomenale talento naturale: questa potrebbe essere la definizione sintetica della Banti. Priva di ogni educazione musicale (non sapeva nemmeno leggere la musica e rifiut\u00f2 sempre di imparare), aveva un \"orecchio\" prodigioso ed era in grado di imparare a memoria le parti soltanto facendosele eseguire un paio di volte. I suoi contemporanei, dal citato Kelly, all'altro grande tenore e didatta Pierre Garat, dalla pittrice \u00c9lisabeth Vig\u00e9e Le Brun, al grande conoscitore del canto, Lord Mount Edgcumbe (1764\u20131839), concordano nell'esaltarne le qualit\u00e0. Mount Edgcumbe ad esempio scriveva, nelle sue \"\"Musical Reminiscences\", di una voce estesissima, ricca e priva di smagliature in tutta la sua ampiezza, una \"vera voce di petto\" dal principio alla fine. Garat per parte sua rifer\u00ec meravigliato da Londra a un collega parigino: \"Che espressione! Che anima! E soprattutto che voce! [...] Ho sentito tante cantanti in vita mia, ma non ne conosco che siano state cos\u00ec beneficiate dalla natura\".\nElla possedeva, in effetti, una voce estremamente potente, dal timbro squisito e notevolmente flessibile, in grado quindi di affrontare senza tema la coloratura pi\u00f9 spericolata. Il suo stile di canto, secondo una notazione quanto mai acuta della Vig\u00e9e-Le Brun, era simile a quello del castrato Pacchiarotti (con il quale, del resto, la Banti ebbe modo di esibirsi innumerevoli volte) ed eccelleva cio\u00e8 nell'intensit\u00e0 espressiva.\nNonostante la sua \"ignoranza di base\" e i suoi modi non certo da gran signora, la Banti, grazie al dono del suo talento naturale, seppe diventare una cantatrice estremamente raffinata e seppe rifuggire dall'esteriorit\u00e0 e dalla superficialit\u00e0, e, insomma, dal decadimento del gusto vocale che caratterizz\u00f2 la seconda met\u00e0 del Settecento, e affiancarsi a pieno titolo a quei cantanti, contemporanei e immediatamente successivi, i quali, ripristinando gli stilemi del canto d'antan, aprirono la strada agli sviluppi imminenti del belcanto rossiniano.\nRepertorio.\nL'elenco seguente non \u00e8 esaustivo, ma pu\u00f2 essere considerato significativo della carriera della Banti (si riferisce a prime rappresentazioni assolute o ad altre di particolare rilievo)."}
{"id": "2198663", "revid": "316629", "url": "https://it.wikipedia.org/wiki?curid=2198663", "title": "Brigida Giorgi Banti", "text": ""}
{"id": "2198667", "revid": "287204", "url": "https://it.wikipedia.org/wiki?curid=2198667", "title": "Saga di Oddr l'arciere", "text": "Oddr l'arciere o La saga di Oddr l'arciere (norreno: \"\u01earvar-Odds saga\") \u00e8 una saga islandese del XIII secolo.\nFonti.\nLa saga risale alla fine del XIII secolo e si crede sia opera di un autore islandese. La versione pi\u00f9 antica (S) della leggenda \u00e8 conservata in un codice del XIV secolo nella Royal Library di Stoccolma e rappresenta la copia di un documento antecedente andato perso.\nNella seconda met\u00e0 dello stesso secolo si ritrova un'altra versione (M) della leggenda in un codice nell'Arnamagnaean Institute di Reykjav\u00edk. A partire dall'edizione M si sarebbe formata la cosiddetta edizione lunga (ABE), attestata sin dal XV secolo e conservata in tre codici sempre all'Arnamagnaean Institute, contenente molto materiale narrativo nuovo, caratterizzato dall'inserimento di ulteriori episodi e tecniche narrative particolari.\nTrama.\nLa Saga di Oddr l'arciere inizia con una profezia: una misteriosa \"v\u01eblva\" (veggente) predice a Oddr una vita straordinariamente lunga ed errabonda che per\u00f2 lo porter\u00e0 inevitabilmente a una morte senza gloria, ucciso dal suo cavallo Flaxi, nello stesso posto in cui \u00e8 nato.\nIl giovane vichingo proviene da una famiglia di proprietari terrieri, figlio di Grim Lodinkinni e nipote di Ketil H\u00f6ing (ci sono differenti saghe che trattano di queste persone), \u00e8 largamente conosciuto per il fatto di essere \"il pi\u00f9 forte e pi\u00f9 bell'arciere tra tutti quelli che vivevano in Norvegia, e persino oltre\", guadagnandosi il cognomen \"\u01earvar-Oddr\" (in norreno \"\u01earvar\", \"freccia\" e \"Oddr\", \"picco\", \"lancia\", \"punta di un'arma\").\nPer sfuggire a questa previsione uccise il cavallo e lo seppell\u00ec in profondit\u00e0, per poi lasciare la casa propria, nella Norvegia sud-occidentale, con l'intenzione di non tornare pi\u00f9.\nIn un perenne vortice di avventure, viaggi in terre reali e immaginarie, spedizioni e soprattutto battaglie, Oddr si dimostra un viaggiatore coraggioso, affronta senza timore le sfide pi\u00f9 dure, eccelle in ogni arte: da un lato \u00e8 un guerriero imbattibile, un conquistatore irrefrenabile, dall'altro si dimostra un maestro nell'arte poetica, un irreprensibile uomo con solidi valori.\nConvertitosi al cristianesimo, egli non crede pi\u00f9 nel fato, rifiuta di onorare qualsiasi dio pagano, ama le spedizioni che lo conducono a vagare nelle pi\u00f9 remote e misteriose terre: l'eroe viaggia per molti anni con la sua flotta dal Finnm\u00f6rk al Bjarmaland, dall'Uppl\u00f6nd all'Irlanda e alla Northumbria, dalla Sicilia alla Palestina, dall'Ungheria allo Hunaland e Bjalkaland, lasciando sempre una sorta di eredit\u00e0 spirituale alle popolazioni che incontra e sconfigge.\nOddr \u00e8 protetto da un mantello magico ed \u00e8 aiutato da frecce sovrannaturali regalate da suo padre adottivo prima della partenza, ma il lettore della saga gradualmente apprende che, nonostante la sua forza incalcolabile, egli \u00e8 un uomo reale, in carne e ossa. Infatti, il vichingo sa cosa significa fallire, \u00e8 vulnerabile al dolore, soffre per la spossatezza e la solitudine che si intensificano col passare degli anni, e la tragica morte di amici e compagni lascia un vuoto incolmabile in lui.\nTuttavia, n\u00e9 il suo valore come guerriero n\u00e9 la sua saggezza, e nemmeno la grande ricchezza delle esperienze potranno sottrarlo al suo destino verso la morte predetta: nonostante che nel frattempo fosse diventato re dello H\u00fanaland, sposato con la principessa Silkisif e padre di diversi figli, col passare degli anni divent\u00f2 nostalgico e volle tornare alla terra natale. Camminando sopra la tomba del vecchio cavallo Faxi, si fece beffe della vecchia profezia, ma inciamp\u00f2 sul teschio di un cavallo da cui spunt\u00f2 un serpente. Il serpente lo morse provocandone la morte.\nLetteratura in prosa nell'Islanda del XIII secolo.\nDal XII al XV secolo la letteratura fiorisce in Islanda, creando un corpus letterario molto consistente che, messo a confronto con la produzione continentale, \u00e8 sorprendentemente vasto in proporzione alle dimensioni ridotte dell'isola. Il sistema letterario \u00e8 ampiamente scritto in lingua volgare.\nTra XII e XIII secolo in Islanda vengono inventate le prime \"Saghe realistiche\", resoconti in forma di prosa sull'esperienza di coloni islandesi vissuti tra il 900 e 1050, durante il periodo della colonizzazione. Tale genere narrativo mirava a rispecchiare fedelmente la realt\u00e0, non lasciando spazio all'immaginazione e lasciandone molto poco all'elemento soprannaturale. L'intenzione sottostante a tale progetto era legittimare il potere delle famiglie dominanti islandesi alla luce di un passato leggendario accettato e condiviso. Nonostante ci\u00f2, la maggior parte delle saghe islandesi risale al XIII secolo, periodo in cui incontriamo le \"Saghe fantastiche\", che contengono materiale leggendario e irreale. All'interno di esse si sviluppano due rami letterari: le \"Saghe del tempo antico\" (Fornaldars\u00f6gur) e le \"Saghe dei cavalieri\" (Riddaras\u00f6gur).\nLe prime sono narrazioni di natura storiografica in prosa e riferiscono biografie di sovrani ed eroi norvegesi e danesi vissuti prima della colonizzazione islandese, secondo un approccio fittizio. Tra queste annoveriamo anche \"La saga di Oddr l'arciere\".\nLe altre saghe sono traduzioni letterali di opere cortesi francesi, prive di qualsiasi connessione con il primo periodo originale, e si propongono di avvicinare la Norvegia al modello dell'aristocrazia europea continentale.\nRapporto tra la mitologia norrena e cristiana.\nIn tutta la narrazione vi \u00e8 una compresenza di elementi propri della mitologia nordico-norrena e cristiani che si relazionano fra loro, spesso in modo contrastante agli occhi di un lettore contemporaneo. A titolo di esempio, si noti che la profezia, pur pronunciata da una adoratrice di idoli, si riveler\u00e0 non solo veritiera, ma il protagonista si fa coraggio con essa (sul luogo dove morir\u00e0 e sul \"molti pi\u00f9 anni sono destinati a te pi\u00f9 di qualunque altro\"), consapevole di non poter morire nell'occasionale battaglia o tempesta; dunque esiste un destino che governa le vicende umane conoscibile con mezzi rituali e magici, condannabili per\u00f2 dal punto di vista cristiano.\nTutta la saga \u00e8 pervasa di magia pagana (i \"doni di Gusir\", ovvero le frecce infallibili donate dal padre adottivo e poi da J\u00f3lf, il \"Fylgja\" che compare sotto forma di orso bianco a Gudmundr, la tempesta scagliata dai Lapponi sulla nave, i giganti nel Bjarmaland, la terra del nord, la veste invulnerabile donata dalla principessa irlandese \u00d6lv\u00f6r, \"Tyrfing\", ovvero la spada magica forgiata dai nani, le arti incantatore di Gyda, moglie di re \u00c1lfr annullate da Haki, anch'esso esperto di magia), che sembrano essere state recepite dal narratore cristiano senza che questi ne avvertisse l'incompatibilit\u00e0 logica. Eppure, il protagonista disprezza fin da fanciullo i culti pagani, irride \"all'uso di chinarsi di fronte ad un pezzo di legno o di pietra\", insulta e colpisce la veggente, rivolge il suo astio verso il padre adottivo che la ha ospitata, ben prima della sua conversione al cristianesimo nella seconda parte della saga.\nTale contrasto non pu\u00f2 risolversi che tenendo presente due aspetti. Innanzitutto il credo dell'islandese precristiano \u00e8 un insieme di concezioni pagane come di pratiche comuni che pervadono, disegnano e governano l'universo, la natura come la societ\u00e0. Anche dopo la cristianizzazione dell'isola, essi perdurarono non come semplici sopravvivenze di un sistema religioso superato, ma con veri e propri \"topoi\" ricorrenti nella letteratura islandese del medioevo quale parte integrante del mondo in essa rappresentato. Significativamente, il termine norreno che sta ad indicare quella che in tempi moderni si definisce \"religione\" \u00e8 \"sidr\" (letteralmente \"usanze\", \"mores\"). Dopo la conversione, gli islandesi distingueranno tra \"inn forni sidr\" (il costume antico, cio\u00e8 il paganesimo) e \"in n\u00fdi sidr\" (il costume nuovo, il cristianesimo). Se tra i due \"culti\" vi sono prese di posizione aspre, tra le \"concezioni del mondo\" dei due costumi non vi \u00e8 una frattura netta, piuttosto tra essi si svolge l'intera saga.\nInoltre, la coesistenza di due credi, uno alto, cristiano, laudabile, con uno pagano, esecrabile, pu\u00f2 ancora sussistere in una visone enoteista dell'universo. In tale ottica, il narratore non perde occasione per esaltare il nuovo credo e le virt\u00f9 definibili come cristiane del protagonista prima ancora della sua conversione, mentre pur non arrivando a definire i vecchi Dei di ieri come i nuovi demoni di oggi, poco ci manca: definisce Odino uno \"skratti\", che pu\u00f2 indicare tanto uno stregone quanto un mostro, un demone. Nella prima parte della saga gli \u00c6sir erano indistintamente definiti come idoli dal culto vano. A conversione avvenuta, li attacca nominandoli, facendosi beffe perch\u00e9 non sanno sottrarsi dall'incendio e condannando duramente a chi si affida a loro:\nA questi due aspetti, occorre osservare come il narratore (vissuto nel XIII secolo) si trovi nella difficolt\u00e0 di ricostruire e ridar vita ad un passato di alcuni secoli prima (la saga \u00e8 ambientata nel IX e nel X secolo, sebbene il protagonista fu ospite di re Ingjald, del V secolo), eredita materiale antico, ricostruisce usi ormai cessati all'interno del testo scontrandosi con la differente morale del nuovo credo: si pensi che al capitolo XVIII il narratore fa adottare a Hj\u00e1lmarr e Oddr un presunto \"codice vichingo\", dal sapore alquanto cristiano, come insieme di regole da attenersi, quando invece \u00e8 piuttosto difficile eliminare razzie, saccheggi e violenze dalla biografia di un vichingo (infatti tale codice verr\u00e0 poi in larga parte disatteso nei capitoli successivi). Occorre quindi ricordare al lettore di trovarsi di fronte al \"riflesso di un riflesso\": la saga non testimonia direttamente gli usi e i concezioni dell'epoca dell'eroe, ma quelli che l'epoca del narratore rammenta del passato.\nInfluenze e relazioni con altre opere.\nLa morale della derisione della profezia da parte di \u00d6rvar-Oddr e della sua morte hanno paralleli con la \"Cronaca degli anni passati\", pi\u00f9 antica, che descrive la morte di Oleg in maniera pressoch\u00e9 identica.\nParallelismi si possono riscontrare inoltre con l'\"Heimskringla\", tra il viaggio nel Bjarmaland e il pellegrinaggio a Gerusalemme.\nLa battaglia a Sams\u00f8 tra Oddr e Hj\u00e1lmarr contro Angantyr, possessore della spada magica Tyrfing, \u00e9 narrato anche nella \"Saga di Herv\u00f6r\"; le due saghe ne condividono una parte, il \"Canto di morte di Hj\u00e1lmarr\", con differenze di scarso rilievo.\nAlcuni personaggi, come Grim Lodinkinni e re Ingjald appaiono in diverse altre saghe precedenti e successive.\nOddr \u00e8 menzionato anche nel \"Gesta Danorum\", sempre al riguardo della battaglia di Sams\u00f8.\nLa morte di Oleg causata dal \"teschio di un cavallo\" \u00e8 il soggetto di una delle pi\u00f9 famose ballate in lingua russa, scritta da Aleksandr Sergeevi\u010d Pu\u0161kin nel 1826.\nEntrambe le versioni della saga sono state tradotte in latino e sono state incluse nella prima edizione delle Fornaldars\u00f6gur Nordlanda, pubblicate tra il 1829 e il 1830.\nNel 1970 Hermann P\u00e1llson e Paul Edwards hanno tradotto in inglese la versione pi\u00f9 estesa della saga, e tale traduzione \u00e8 stata pubblicata nuovamente nel 1985 in Seven Viking Romances."}
{"id": "2198674", "revid": "2042120", "url": "https://it.wikipedia.org/wiki?curid=2198674", "title": "Maroso", "text": "Maroso \u00e8 un moto ondoso del mare molto intenso. Spesso si trova al plurale \"marosi\" ed associato alla parola tempesta. Colloquialmente \u00e8 chiamato cavallone. \nNella nautica \u00e8 presente nella scala di Beaufort al numero 10 ed \u00e8 identificato come \"Onde molto alte sormontate da creste (marosi) molto lunghe\", con vento intorno ai 100 km/h e onde alte circa 9 metri.\nSenso figurato.\nGeneralmente indica in senso figurato le difficolt\u00e0 che si possono incontrare in qualsiasi impresa.\nEsempi:"}
{"id": "2198675", "revid": "439868", "url": "https://it.wikipedia.org/wiki?curid=2198675", "title": "Ravenna (disambigua)", "text": ""}
{"id": "2198676", "revid": "287204", "url": "https://it.wikipedia.org/wiki?curid=2198676", "title": "Marosi", "text": ""}
{"id": "2198678", "revid": "343906", "url": "https://it.wikipedia.org/wiki?curid=2198678", "title": "Escoriazioni", "text": ""}
{"id": "2198684", "revid": "1543377", "url": "https://it.wikipedia.org/wiki?curid=2198684", "title": "Parchi nazionali degli Stati Uniti d'America", "text": "Negli Stati Uniti vi sono 61 parchi nazionali, tutti amministrati dal National Park Service, un'agenzia federale dipendente dal Dipartimento dell'Interno.\nIl National Park Service amministra in totale 393 aree protette, ma solo 61 sono designate ufficialmente col nome di \"parco nazionale\". Altre aree sono designate come \"National Historic Landmark\", \"National Monument\", \"National Preserve\", \"National Historic Site\", \"National Memorial\" e altre.\nIl primo parco nazionale degli Stati Uniti \u00e8 stato il parco nazionale di Yellowstone, istituito dal presidente Ulysses Grant nel 1872. \u00c8 stato anche il primo parco nazionale istituito al mondo. L'ultimo in ordine di creazione \u00e8 il Parco nazionale delle dune dell'Indiana istituito nel 2019.\nA che cosa servono i parchi nazionali?\nI parchi nazionali servono a salvaguardare la fauna e la flora in pericolo di estinzione e mantenere aree verdi che, altrimenti con il progresso dell'uomo nella costruzione di abitazioni per esso ovunque andrebbero perse. Nei parchi nazionali si possono osservare i magnifici aspetti della natura rispettando l'ambiente.\nI parchi nazionali pi\u00f9 visitati.\nI 10 parchi nazionali americani pi\u00f9 visitati secondo una statistica fatta nel 2006:"}
{"id": "2198685", "revid": "52076", "url": "https://it.wikipedia.org/wiki?curid=2198685", "title": "Impero babilonese", "text": ""}
{"id": "2198687", "revid": "1305772", "url": "https://it.wikipedia.org/wiki?curid=2198687", "title": "Cortusa matthioli", "text": "La Cortusa di Matthioli (nome scientifico Cortusa matthioli, ) \u00e8 un delicato e raro fiore delle zone alpine appartenente alla famiglia delle Primulaceae.\nSistematica.\nLa pianta di questa scheda appartiene ad un piccolo genere di fiori (\"Cortusa\"), del quale \u00e8 l'unica specie spontanea nella nostra flora. La famiglia di appartenenza (\"Primulaceae\") \u00e8 invece pi\u00f9 numerosa in quanto comprende circa 1000 specie per oltre due dozzine di generi sparsi in tutto il mondo. \nVariabilit\u00e0.\nNell'elenco che segue sono indicate alcune variet\u00e0 e sottospecie (l'elenco pu\u00f2 non essere completo e alcuni nominativi sono considerati da altri autori dei sinonimi della specie principale o anche di altre specie). La maggiore parte di queste sottospecie si trovano furori dall'Europa e in articolare in Asia, luogo dove maggiormente \u00e8 diffusa questa specie e quindi con pi\u00f9 possibilit\u00e0 di diversificazione morfologica dovute alla vastit\u00e0 dei territori e variet\u00e0 di clima.\nSinonimi.\nLa specie di questa scheda, in altri testi, pu\u00f2 essere chiamata con nomi diversi. L'elenco che segue indica alcuni tra i sinonimi pi\u00f9 frequenti:\nSpecie simili.\nEssendo questa specie unica per il suo genere (in Italia) difficilmente si possono trovare altre specie simili. Forse alcuni fiori del genere \"Soldanella\" (come la \"Soldanella pusilla\" e la \"Soldanella minima\") si avvicinano per forma e colore alla \u201cCortusa di Matthioli\u201d che per\u00f2 si distingue subito per l'altezza dei suoi scapi (fusti alti 20 \u2013 35\u00a0cm contro 3 \u201312\u00a0cm).\nEtimologia.\nIl nome del genere (\"Cortusa\") fu introdotto dal Matthioli in ricordo del professore, custode dell'Orto Botanico di Padova, Jacobus Antonius Cortusus (morto nel 1593). L'epiteto specifico (\"matthioli\") ricorda invece P.A. Matthioli (1500 \u2013 1577), medico e botanico di Siena, famoso fra l'altro per avere fatto degli studi su Dioscoride, e per aver scritto una delle prime opere botaniche moderne.\nIl binomio scientifico di questa specie fu invece definitivamente fissato da Carl von Linn\u00e9 (Rashult, 23 maggio 1707 \u2013 Uppsala, 10 gennaio 1778), biologo e scrittore svedese, considerato il padre della moderna classificazione scientifica degli organismi viventi.\nI tedeschi chiamano questa pianta \"Alpen-Gl\u00f6ckel\" oppure \"Heilgl\u00f6ckchen\"; mentre i francesi la chiamano \"Cortuse de Matthiole\"; mentre gli inglesi la chiamano: \"Bear's-ear Sanicle\" ma anche \"Cortusan primrose\".\nMorfologia.\n\u00c8 una pianta di altezza media tra i 20 e 40\u00a0cm, con forma biologica del tipo emicriptofita scaposa (H scap), ossia sono piante erbacee perenni, con gemme svernanti al livello del suolo e protette dalla lettiera o dalla neve, dotate di un asse fiorale eretto e privo di foglie.\nRadici.\nLe radici sono secondarie da rizoma.\nFoglie.\nLa \u201cCortusa matthioli\u201d possiede solo foglie basali; queste sono cordato - subrotonde o anche palmato-lobate con parecchi grossolani lobi (fino a 9 lobi per foglia \u2013 la profondit\u00e0 del lobo occupa circa \u00bc della foglia), a sua volta ogni lobo pu\u00f2 presentare fino a 3 - 9 dentelli ottusi. La superficie \u00e8 dotata di minuti peli (la pagina inferiore risulta pi\u00f9 chiara), ma a volte pu\u00f2 essere quasi glabra. Le foglie sono sorrette da piccioli molto villosi e ghiandolosi. Lunghezza del picciolo: 6 \u2013 13\u00a0cm; larghezza delle foglie: 3 \u2013 8\u00a0cm.\nInfiorescenza.\nL'infiorescenza consiste in una ombrella con diversi fiori (5 \u2013 15) unilaterali dotati di pedicelli, finemente pubescenti, di varia lunghezza e arcuati alla fioritura. I fiori sono solitari per ogni scapo. Nella fruttificazione lo stilo e il calice sono persistenti e i pedicelli non sono pi\u00f9 arcuati. Alla base dell'ombrella sono presenti delle brattee lesiniformi divise in uno o due segmenti (lunghezza delle brattee 8 \u2013 12\u00a0mm) e sono di forma pennatosetta. Dimensione dei pedicelli: da 2 a 4\u00a0cm.\nFiori.\nI fiori sono ermafroditi, attinomorfi, tetraciclici (ha i 4 verticilli fondamentali delle Angiosperme: calice \u2013 corolla \u2013 androceo \u2013 gineceo), pentameri (calice e corolla divisi in 5 parti). I fiori sono lunghi da 7 a 12\u00a0mm.\nFrutti.\nIl frutto \u00e8 del tipo a capsula. La forma \u00e8 bislunga o piriforme con 5 valve. Contiene numerosi semi (30 \u2013 40) lenticolari e rugosi. Dimensione della capsula: larghezza 3\u00a0mm, lunghezza 6\u00a0mm.\nFitosociologia.\nDal punto di vista fitosociologico la specie di questa scheda appartiene alla seguente comunit\u00e0 vegetale:\nUsi.\nGiardinaggio.\nL'unico impiego che questa pianta ha \u00e8 nel giardinaggio. Anzi per la sua delicata bellezza viene considerata una delle pi\u00f9 belle piante per il giardino alpino. Per una buona riuscita del suo impianto si deve sistemare in una posizione ombreggiata e fresca (come anche si trova nella versione spontanea) in un composto terroso ricco di humus.\nNote.\nQuesta specie \u00e8 considerata una specie a rischio di estinzione quindi normalmente \u00e8 protetta e vietata la raccolta."}
{"id": "2198689", "revid": "767487", "url": "https://it.wikipedia.org/wiki?curid=2198689", "title": "Laurence Hyde, I conte di Rochester", "text": "Biografia.\nLaurence, conosciuto anche come Barone Wotton Basset e Visconte Hyde di Kenilworth (contea di Warwick), era il secondo figlio maschio di Edward Hyde, primo conte di Clarendon e di sua moglie Frances. La famiglia Hyde fu fedele alla causa realista durante la rivoluzione inglese, che si concluse con la condanna a morte di re Carlo I Stuart e all'esilio del nuovo sovrano, Carlo II. Durante il periodo di Protettorato di Oliver Cromwell, la famiglia Hyde risiedette in esilio nei Paesi Bassi, a fianco della famiglia reale.\nUna volta tornato sul trono Carlo II nel 1660, Laurence entr\u00f2 a far parte del Parlamento inglese in rappresentanza della citt\u00e0 di Newport, mentre suo padre diveniva il primo ministro del regno. Nel 1661 Lawrence fu inviato come ambasciatore straordinario presso Luigi XIV di Francia e nel 1665 spos\u00f2 Lady Henrietta Boyle, figlia del conte di Boyle.\nLa caduta politica del padre, che perse il favore regale, non incise sulla carriera dei suoi figli, Henry e Laurence. Inoltre la famiglia Hyde era imparentata con la famiglia reale grazie al matrimonio della sorella di Lawrence, Anne, con il fratello del re, Giacomo, duca di York e primo in linea di successione al trono.\nNel 1676 fu inviato come ambasciatore in Polonia; pass\u00f2 poi a Vienna, procedendo per Nimega, dove prese parte ad un congresso come rappresentante inglese. Tornato in patria venne nominato nel 1679 \"First Lord of the Treasury\" ed in seguito fu nominato pari del regno con l'attribuzione del titolo di conte di Rochester.\nAlla morte di Carlo II e dopo l'elezione di suo fratello Giacomo II a re d'Inghilterra i fratelli Hyde furono esclusi dal governo. Giacomo II rifiut\u00f2 la collaborazione politica dei cognati, che non avevano intenzione di abbandonare la fede anglicana in favore di quella cattolica. Cos\u00ec Lawrence si ritir\u00f2 a vita privata. Tuttavia nel 1688, agli albori della gloriosa rivoluzione, Giacomo richiam\u00f2 Laurence dalla vita privata e gli affid\u00f2 il compito di appurare la veridicit\u00e0 della nascita del suo erede Giacomo Francesco Edoardo, messa in dubbio da Guglielmo d'Orange e da sua figlia Maria. Dopo la gloriosa rivoluzione e l'esilio di Giacomo II, Laurence si oppose alla nomina a sovrani di Guglielmo e Maria. Tuttavia poco dopo occup\u00f2 incarichi di rilievo nell'amministrazione pubblica: entr\u00f2 a far parte del Consiglio Privato dei sovrani e fu nominato Lord Lieutenant of Ireland.\nAlla sua morte gli succedette l'unico figlio, Henry, che ne eredit\u00f2 il titolo."}
{"id": "2198708", "revid": "31886", "url": "https://it.wikipedia.org/wiki?curid=2198708", "title": "Bettina (personaggio)", "text": "Bettina Rambl\u00e8 \u00e8 un personaggio del fumetto \"Diabolik\" creato dalle sorelle Giussani. \u00c8 una bambina orfana di madre che \u00e8 riuscita a conquistare l'affetto di Eva Kant e Diabolik. Vive in una localit\u00e0 immaginaria chiamata Colle Verde.\nBiografia del personaggio.\nLa prima volta che Bettina e Diabolik si incontrano \u00e8 quando lui, tornato in un rifugio dopo un colpo, si accorge della presenza di una persona e cerca di sorprenderla per ucciderla, tuttavia rendendosi conto che si tratta di una bambina Diabolik desiste e si limita a rimproverarla. Nei giorni seguenti Bettina entra spesso in casa di Diabolik familiarizzando con lui ed Eva, in seguito viene rapita da due coniugi e viene salvata dallo stesso Diabolik travestito da frate, che in quell'occasione uccide i due rapitori con dei dardi avvelenati.\nIn \"Vile ricatto\" Bettina viene investita da un criminale in fuga, grazie ad Eva si scopre chi sia la persona che l'aveva investita: Diabolik lo uccide davanti alla sorella che per vendetta rapisce Bettina, convinto che il criminale pagher\u00e0 un forte riscatto per riaverla. Diabolik, fingendo di voler pagare il riscatto chiesto, finir\u00e0 con il salvare la bambina e uccidere i rapitori.\nIn un albo speciale Gabriele Quinn, trafficante di armi, droga e prostitute per vendetta ha deciso di uccidere gli amici di Diabolik. Dopo Valentino Alder, Matteo e Saverio Hardy (quest'ultimo salvato di nascosto) \u00e8 il turno di Bettina, salvata in segreto dalla polizia. Bettina, ormai adolescente, \u00e8 fidanzata con il figlio di Quinn, il quale per\u00f2 non \u00e8 spinto da amore ma da ragioni personali. Diabolik finir\u00e0 con l'ucciderlo insieme a suo padre.\nIl personaggio \u00e8 riapparso nel Grande Diabolik 2/2014, intitolato \"Il tradimento di Bettina\": in questo albo speciale Bettina, divenuta una giovane donna, cerca di manipolare i piani di Diabolik allo scopo di salvare il suo fidanzato, in pericolo di vita; Diabolik scoprir\u00e0 il suo tradimento, ma decider\u00e0 di aiutarla comunque poich\u00e9 lui e Eva sono ancora molto affezionati alla ragazza.\nStoria editoriale, sviluppo e importanza del personaggio.\nIl personaggio di Bettina \u00e8 di grandissima importanza per l'evoluzione di Diabolik. L'origine di Bettina \u00e8 stata raccontata dalla stessa Luciana Giussani nell'introduzione del volume \"Una bambina di nome Bettina\" (e successivamente ristampata nel Grande Diabolik 2/2014).\nQuando Angela e Luciana Giussani crearono Diabolik, nel 1962, avevano in mente un personaggio completamente negativo. Il \"primo\" Diabolik era infatti un criminale violento, perverso ed egoista al punto di pensare esclusivamente a se stesso e al suo tornaconto personale. Tuttavia gi\u00e0 a partire dal terzo numero, con l'introduzione e lo sviluppo di Eva Kant, queste caratteristiche erano state messe in discussione rendendo Diabolik in grado di provare un amore immenso e disinteressato; negli anni successivi per\u00f2 il carattere crudele del personaggio continu\u00f2 a prevalere, pur nel contesto di una lenta ma progressiva evoluzione caratteriale.\nA circa quattro anni dalla creazione di Diabolik, e col crescente successo delle sue avventure, le sorelle Giussani si resero per\u00f2 conto che era arrivato il momento di muovere un importante passo nella sua evoluzione, poich\u00e9 il lato negativo del personaggio, seppur affascinante, era anche il suo punto debole: lo rendeva infatti facilmente imitabile e \"piatto\".\nLe Giussani capirono inoltre che uno dei motivi della staticit\u00e0 di Diabolik era in effetti il numero troppo esiguo di comprimari: il trio Diabolik/Eva/Ginko era s\u00ec affascinante, ma forse troppo ben definito nei suoi ruoli e nelle sue caratteristiche per poter bastare da solo a soddisfare quella necessit\u00e0; si cominci\u00f2 cos\u00ec a pensare a un personaggio nuovo e diverso da quelli apparsi nella serie, grazie al quale si potessero mettere in luce nuovi lati del carattere del Re del Terrore.\nSecondo la creatrice di Diabolik, a quei si erano fatte pressanti le richieste dei fan di donare un figlio alla coppia Diabolik/Eva; le due donne avevano deciso che una figura del genere non sarebbe stata compatibile con la natura del personaggio, ma furono intrigate dalla possibilit\u00e0 che Diabolik interagisse con un bambino, cosa che fino ad allora non era mai successa; nel 1966 apparve cos\u00ec Bettina Rambl\u00e9.\nIl primo episodio in cui compariva Bettina, \"Angoscia\", era piuttosto atipico per i tradizionali canoni della serie: in esso si mostrava un Diabolik diverso, capace di provare un affetto disinteressato per la bambina. Per la prima volta, inoltre, il vero cattivo della storia non era lui, ma una coppia di ladri in grado non solo di sfruttare a suo vantaggio le attrezzature di Diabolik, ma addirittura di maltrattare e rapire la stessa bimba per la quale Diabolik aveva mostrato affetto.\nSi trattava, insomma, di una pietra miliare nell'evoluzione di Diabolik, che da violento e perverso diventava un criminale che vive al di sopra della legge e dei concetti stessi di bene e male.\nAnche la seconda apparizione di Bettina, avvenuta sei anni dopo la prima nell'episodio \"Vile ricatto\", coincise con la dimostrazione di un altro lato inedito del carattere di Diabolik, che sarebbe stato poi mostrato in molte altre occasioni: erano gi\u00e0 note le \"atroci vendette\" del personaggio contro chi si metteva tra lui e i suoi obiettivi, ma mai prima d'allora Diabolik aveva vendicato uno dei suoi affetti piuttosto che se stesso.\nBettina fu dunque un elemento imprescindibile per l'evoluzione di Diabolik: le Giussani capirono che le loro scelte erano state vincenti, e di tanto in tanto inserirono nelle loro storie elementi che rimandassero a questi lati inediti del re del terrore. Nel corso degli anni Diabolik ha avuto a che fare con vari temi controversi quali l'eutanasia, la mafia, la violenza sulle donne e l'omosessualit\u00e0, dimostrando sempre di essere super partes. Sono stati introdotti inoltre altri personaggi ricorrenti pi\u00f9 o meno collegati a queste tematiche e per i quali Diabolik prover\u00e0 rispetto e in taluni casi addirittura sentimenti amichevoli; ad esempio si pu\u00f2 citare Saverio Hardy.\nPer tutte queste ragioni, nonostante le poche comparse Bettina divenne uno dei personaggi pi\u00f9 amati dell'universo di Diabolik; perfino le stesse sorelle Giussani la apprezzavano molto. Luciana Giussani in particolare la volle fortemente introdurre nel secondo numero del Grande Diabolik, \"La vendetta ha la memoria lunga\" (nel quale peraltro compaiono molti dei personaggi \"amici\" di Diabolik).\nPochi mesi prima di morire, inoltre, cur\u00f2 l'edizione di un prestigioso volume cartonato che racchiudeva le storie di Bettina con un ampio apparato critico."}
{"id": "2198717", "revid": "339392", "url": "https://it.wikipedia.org/wiki?curid=2198717", "title": "Lord Lieutenant of Ireland", "text": ""}
{"id": "2198718", "revid": "39884", "url": "https://it.wikipedia.org/wiki?curid=2198718", "title": "Anatolij Karta\u0161ov", "text": ""}
{"id": "2198719", "revid": "287204", "url": "https://it.wikipedia.org/wiki?curid=2198719", "title": "Angat", "text": "Angat \u00e8 una municipalit\u00e0 di Seconda classe delle Filippine, situata nella Provincia di Bulacan, nella Regione del Luzon Centrale.\nAngat \u00e8 formata da 16 baranggay:"}
{"id": "2198720", "revid": "1573940", "url": "https://it.wikipedia.org/wiki?curid=2198720", "title": "Vladimir Dmitrijevi\u010d Novikov", "text": ""}
{"id": "2198721", "revid": "118996052", "url": "https://it.wikipedia.org/wiki?curid=2198721", "title": "P'et're Mshveniyeradze", "text": "Era il padre di Giorgi Mshvenieradze."}
{"id": "2198727", "revid": "339392", "url": "https://it.wikipedia.org/wiki?curid=2198727", "title": "Borsa valori di New York", "text": ""}
{"id": "2198729", "revid": "1573940", "url": "https://it.wikipedia.org/wiki?curid=2198729", "title": "Leri Gogoladze", "text": ""}
{"id": "2198730", "revid": "1442080", "url": "https://it.wikipedia.org/wiki?curid=2198730", "title": "Campionato del mondo di scacchi 1897", "text": "Il campionato del mondo di scacchi 1897 fu conteso tra il campione Emanuel Lasker e Wilhelm Steinitz; si svolse a Mosca tra il 6 novembre 1896 e il 14 gennaio 1897. Lasker conserv\u00f2 il titolo imponendosi per dieci vittorie a due.\nStoria.\nI due giocatori si erano incontrati nel campionato mondiale per la prima volta nel 1894, quando Lasker riusc\u00ec a strappare il titolo di campione del mondo a Steinitz battendolo per dieci vittorie a cinque; i due campionati detengono, tra i campionati del mondo, il primato della maggior distanza anagrafica tra i due giocatori (32 anni). Il match di rivincita fu deciso dopo un torneo svoltosi a San Pietroburgo nel gennaio del 1896, vinto da Lasker davanti a Steinitz. Nel corso dell'anno la forza di gioco di Steinitz era tuttavia nettamente diminuita, tanto che l'andamento del match fu segnato gi\u00e0 dalla prima partita, nella quale il vecchio campione perse con il Bianco.\nRisultati.\nIl match fu disputato al meglio delle dieci vittorie."}
{"id": "2198732", "revid": "125619554", "url": "https://it.wikipedia.org/wiki?curid=2198732", "title": "Marcus Hedbrandh", "text": "Biografia.\nScoperto da un agente durante un viaggio ad Amsterdam, e comincia a lavorare come modello nel 2006. A febbraio del 2007 viene eletto modello della settimana dal sito Models.com.\n\u00c8 comparso sulle riviste \"L'uomo Elite\", \"V\", \"GQ\" e \"10+\", ed ha sfilato fra gli altri per DKNY, Dolce e Gabbana, Alexander McQueen, Burberry, Zegna, Missoni, Prada, Hermes, Jeroen Van Tuyl, Bottega Veneta e Ferragamo. Nel 2008 ha lavorato per la campagna pubblicitaria del marchio Dolce e Gabbana, insieme a Chad Dunn, Evandro Soldati, Michael Camiloto, Noah Mills, Sam Webb, Sean Harju, Tom Warren, e Tyson Ballou.\nNel 2008 la rivista \"Forbes\" ha stimato che Hedbrandh \u00e8 il sesto modello di maggior successo al mondo."}
{"id": "2198734", "revid": "39884", "url": "https://it.wikipedia.org/wiki?curid=2198734", "title": "Vja\u010deslav Kurennoj", "text": ""}
{"id": "2198735", "revid": "1573940", "url": "https://it.wikipedia.org/wiki?curid=2198735", "title": "Boris Gojchman", "text": ""}
{"id": "2198737", "revid": "1573940", "url": "https://it.wikipedia.org/wiki?curid=2198737", "title": "Evgenij Sal'cyn", "text": ""}
{"id": "2198739", "revid": "729019", "url": "https://it.wikipedia.org/wiki?curid=2198739", "title": "Tenarunga", "text": "Tenarunga \u00e8 un atollo appartenente all'arcipelago delle Isole Tuamotu nella Polinesia francese."}
{"id": "2198741", "revid": "125275315", "url": "https://it.wikipedia.org/wiki?curid=2198741", "title": "Fanale (veicoli stradali)", "text": "I fanali sono dispositivi atti a generare un fascio luminoso di segnalazione o per l'illuminazione sui veicoli di trasporto; generalmente sono denominati anche come fari, proiettori o gruppi ottici.\nFanali automobilistici.\nPer gli autoveicoli e per gli altri veicoli ammessi al trasporto su strada, i fanali servono sia per segnalare la propria presenza sulla strada, sia per rendere visibile al conducente la sede stradale.\nI fanali possono essere alimentati da luci a incandescenza, allo xeno, LED o laser. Il laser, particolarmente adatto per i fari fendinebbia, offre una luce monocromatica, cio\u00e8 ad un'unica lunghezza d'onda, ad alta efficienza, e con oscillazioni sincrone, che forniscono un fascio di raggi luminosi quasi paralleli, da un'elevata luminanza, mille volte pi\u00f9 intensi delle tradizionali unit\u00e0 LED.\nOgni modello di autovettura, o motociclo, ha un tipo di attacco specifico per le lampadine. I tipi di attacchi pi\u00f9 comuni sono gli H1, H4 e H7.\nTipi di fanale automobilistico.\nObbligatori.\nI dispositivi che devono essere presenti per consentire la circolazione pubblica nella maggior parte degli stati per obbligo di legge sono:\nAusiliari.\nI dispositivi che possono non essere presenti in quanto non obbligatori per legge sono:\nPosizionamento.\nIl fanale \u00e8 posto:\nIlluminazione.\nL'illuminazione dei vari fanali pu\u00f2 essere:\nSottotipi.\nI fanali sono:\nInoltre pu\u00f2 essere:\nPossono essere creati per essere:\nLa tecnica di proiezione del faro pu\u00f2 essere:\nRegolazioni.\nLe regolazioni dei fanali sono:\nQueste regolazioni possono avvenire tramite:\nCentrafari.\nPer eseguire la verifica della corretta disposizione del fascio luminoso, ai sensi del codice della strada, si utilizza l'apparecchiatura controllo fari, nel gergo \"centrafari\", previsto per legge. Questo strumento ottico, omologato e tarato, \u00e8 utilizzata presso le officine di autoriparazioni, gli elettrauti ma, soprattutto, dai centri di revisione per il relativo controllo obbligatorio. Tramite il centrafari si pu\u00f2 effettuare la regolazione dei fari (altezza verticale e orientamento orizzontale) in maniera rigorosa e soprattutto conforme alle norme.\nSpie abitacolo.\nlo stato dei fari sono segnalati nell'abitacolo da spie dedicate che seguono uno standard ISO ben definito, sia nel colore che nella forma.\nTecnologie d'illuminazione.\nPer i fanali si possono utilizzare varie tecnologie:\nMateriali e problemi lente fanale.\nIl fanale anteriormente viene chiuso da uno schermo trasparente, che s'integra con la linea dell'auto, questo schermo pu\u00f2 essere realizzato in:\nQuesti due materiali si differenziano per caratteristiche fisiche e di conseguenza nelle loro prestazioni e problematiche, il vetro \u00e8 pi\u00f9 trasparente, ma decisamente pesante e costoso, il policarbonato \u00e8 leggero, economico, ma tende ad ingiallirsi ed opacizzarsi. Una causa di ingiallimento del policarbonato sono i raggi ultravioletti del sole e delle lampade alogene. Alcuni produttori hanno applicato un filtro UV sulla lampada, indicando questa caratteristica con la sigla U, come in H7U."}
{"id": "2198742", "revid": "404137", "url": "https://it.wikipedia.org/wiki?curid=2198742", "title": "Fanale abbagliante", "text": ""}
{"id": "2198743", "revid": "404137", "url": "https://it.wikipedia.org/wiki?curid=2198743", "title": "Fanale anabbagliante", "text": ""}
{"id": "2198745", "revid": "404137", "url": "https://it.wikipedia.org/wiki?curid=2198745", "title": "Luci di posizione", "text": ""}
{"id": "2198749", "revid": "729019", "url": "https://it.wikipedia.org/wiki?curid=2198749", "title": "Tepoto Nord", "text": "Tepoto, conosciuta anche come Te Poto, Toho, o Pukapoto, \u00e8 un'isola corallina situata nel nord-ovest delle Isole della Delusione, nell'arcipelago delle Tuamotu. Anche se spesso ci si riferisce a esso come \"atollo\", Tepoto non \u00e8 un tipico atollo delle Tuamotu, ma una singola e separata isola senza laguna. \u00c8 posizionata al limite dell'arcipelago delle Tuamotu; l'isola pi\u00f9 vicina \u00e8 Napuka, 16\u00a0km a sud-est.\nTepoto \u00e8 lunga 2,6\u00a0km e larga 800\u00a0m; ha un'area di 4\u00a0km\u00b2. Questa isola viene spesso chiamata Tepoto Nord in francese, per non fare confusione con l'atollo di Tepoto (Tepoto Sud) 400\u00a0km a sud-ovest, nelle Isole Raeffsky nelle Tuamotu centrali. Un nome obsoleto \u00e8 Otuho.\nSecondo il censimento del 2002, c'erano 54 abitanti (67 nel 1983). Il villaggio principale \u00e8 Tehekega. C'\u00e8 una strada larga 5\u00a0m che percorre il perimetro dell'isola.\nStoria.\nIl primo europeo ad arrivare a Tepoto Nord fu l'esploratore John Byron nel 1765.\nChiam\u00f2 Napuka e Tepoto \"Isole della Delusione\" a causa dell'ostilit\u00e0 della popolazione.\nAmministrazione.\nTepoto Nord appartiene al comune di Napuka, che comprende l'atollo di Napuka e Tepoto Nord."}
{"id": "2198754", "revid": "729019", "url": "https://it.wikipedia.org/wiki?curid=2198754", "title": "Tepoto Sud", "text": "Tepoto Sud \u00e8 un atollo appartenente all'arcipelago delle Isole Tuamotu nella Polinesia francese."}
{"id": "2198757", "revid": "463686", "url": "https://it.wikipedia.org/wiki?curid=2198757", "title": "Two bits", "text": ""}
{"id": "2198759", "revid": "729019", "url": "https://it.wikipedia.org/wiki?curid=2198759", "title": "Tikehau", "text": "Tikehau \u00e8 un atollo appartenente all'arcipelago delle Isole Tuamotu nella Polinesia francese. "}
{"id": "2198760", "revid": "729019", "url": "https://it.wikipedia.org/wiki?curid=2198760", "title": "Tikei", "text": "Tikei \u00e8 un atollo appartenente all'arcipelago delle Isole Tuamotu nella Polinesia francese."}
{"id": "2198763", "revid": "729019", "url": "https://it.wikipedia.org/wiki?curid=2198763", "title": "Valvola ileo-ciecale", "text": "La valvola ileo-ciecale o ileocecale \u00e8 uno sfintere muscolare che divide la parte terminale dell'intestino tenue (ileo) dal cieco, impedendo al chilo, una volta entrato nel cieco, di rifluire nel tenue. Circa due litri di fluido entrano ogni giorno nel colon attraverso la valvola ileo-ciecale. La valvola ileocecale \u00e8 l'unico sito nel tratto gastrointestinale che viene utilizzato per produrre la vitamina B12 e assorbire l'acido biliare.\nViene anche chiamata valvola Tulp (dal medico olandese Nicolaes \"Tulp\" Pietersz), valvola di Varolio (dall'anatomista italiano Costanzo Varolio) o valvola di Bauhino (dal botanico svizzero Gaspard Bauhin, che la descrisse nel 1588).\nAnatomia.\nL'istologia della valvola ileocecale mostra un brusco cambiamento da una mucosa villosa tipica dell'ileo a una mucosa pi\u00f9 colonnare. La sua struttura \u00e8 tipicamente papillosa. La muscolatura esterna e la mucosa muscolare vanno incontro a un ispessimento. La valvola \u00e8 composta da due pieghe che confluiscono nell'intestino crasso, ha lo scopo di non permettere il reflusso cieco-ileale. Il tessuto linfatico \u00e8 presente in quantit\u00e0 variabile.\nPatologia.\nDurante la colonscopia, la valvola ileocecale viene utilizzata, insieme all'orifizio appendicolare, nell'identificazione del cieco. La valvola ileocecale si trova tipicamente sull'ultima piega prima di entrare nel cieco, e pu\u00f2 essere posizionata nella direzione di curvatura dell'orifizio appendicolare, in quello che \u00e8 noto come il segno dell'arco e della freccia.\nL'intubazione della valvola ileocecale viene eseguita in colonscopia per valutare la parte distale o pi\u00f9 bassa dell'ileo. L'endoscopia dell'intestino tenue pu\u00f2 essere eseguita anche mediante enteroscopia a doppio palloncino attraverso l'intubazione della valvola ileocecale. I tumori della valvola ileocecale sono rari, ma sono stati riportati in letteratura."}
{"id": "2198766", "revid": "1457847", "url": "https://it.wikipedia.org/wiki?curid=2198766", "title": "Campionato del mondo di scacchi 1907", "text": "Il campionato del mondo di scacchi 1907 fu conteso tra il campione in carica Emanuel Lasker e lo sfidante Frank Marshall, e si svolse in varie citt\u00e0 degli Stati Uniti tra il 26 gennaio e il 6 aprile. Lasker conferm\u00f2 il suo titolo sconfiggendo il suo avversario per otto vittorie a zero.\nStoria.\nDopo aver difeso con successo il suo titolo nel 1897 contro Wilhelm Steinitz, Lasker si ritir\u00f2 quasi dagli scacchi, giocando in pochi tornei. Diverse sfide gli furono rivolte negli anni successivi: proposte vennero dallo stesso Marshall e da Siegbert Tarrasch nel 1904, cos\u00ec come da G\u00e9za Mar\u00f3czy nel 1905, ma non furono poi concretizzate a causa del mancato accordo sulle condizioni economiche.\nRisultati.\nIl match fu giocato al meglio delle otto vittorie. Fu disputato tra New York, Philadelphia, Washington, Baltimora, Chicago e Memphis."}
{"id": "2198769", "revid": "767487", "url": "https://it.wikipedia.org/wiki?curid=2198769", "title": "La mummia (film 1959)", "text": "La mummia (\"The Mummy\") \u00e8 un film del 1959 diretto da Terence Fisher.\nProdotto dalla Hammer e distribuito dalla Universal Pictures. Pur riportando lo stesso titolo dell'omonimo film in bianco e nero diretto da Karl Freund nel 1932, non ne \u00e8 n\u00e9 il \"remake\" n\u00e9 il seguito. Inoltre, per i personaggi coinvolti e le varie situazioni che si vengono a creare, \u00e8 pi\u00f9 accostabile al ciclo degli anni '40 che vede come protagonista la mummia avente lo stesso nome: Kharis.\nTrama.\nEgitto, fine Ottocento: una spedizione archeologica scopre il sepolcro della principessa Ananka. Quando uno degli studiosi entra nella tomba \u00e8 completamente ignaro della presenza di una seconda mummia. Infatti, oltre a quella della principessa, vi \u00e8 quella del sacerdote Kharis che in vita aveva amato Ananka, la quale avendo contratto una terribile malattia, mor\u00ec in giovane et\u00e0.\nKharis non poteva rassegnarsi a perdere il suo amore e, sfidando le leggi degli dei, tent\u00f2 un atto sacrilego. Il rituale scritto sul papiro della vita poteva ridare forza ed energia vitale alla principessa. Kharis fu scoperto e condannato ad essere mummificato vivo e a vegliare in eterno sul sonno della sua principessa.\nL'archeologo Banning, entrato per primo nella tomba, trova per caso il papiro della vita e comincia a leggerlo ad alta voce. Kharis si risveglia dal lungo sonno e ora con l'aiuto del dio Karnak e di un misterioso egiziano potr\u00e0 vendicare il sacrilegio.\nTre anni dopo, in Inghilterra, i membri della spedizione vengono uccisi uno alla volta dalla mummia vivente; l'unico a salvarsi sar\u00e0 John Banning, che grazie alla somiglianza di sua moglie Isabel con la principessa Ananka, riuscir\u00e0 a distogliere Kharis dai suoi propositi omicidi e a renderlo vulnerabile, per poi ucciderlo.\nSeguiti.\nIl tema della mummia torner\u00e0 in altri tre film della Hammer non direttamente legati a questa pellicola del 1959 o tra loro. I tre film sono:"}
{"id": "2198771", "revid": "1165513", "url": "https://it.wikipedia.org/wiki?curid=2198771", "title": "Roccando rollando", "text": "Roccando Rollando \u00e8 un album di Eugenio Finardi pubblicato nel 1979 per la Cramps.\nDescrizione.\nQuesto \u00e8 l'ultimo album di Finardi per la casa discografica \"Cramps\": infatti, dopo un periodo che lo vede impegnato in numerosi concerti caratterizzati, nonostante la sua figura di cantautore alternativo, dagli incidenti e le contestazioni tipici del periodo, decider\u00e0 di abbandonare Milano per trasferirsi a Carimate e lavorare nell'ambiente degli Stone Castle Studios.\nIn contemporanea con l'album viene pubblicato il 45 giri \"15 bambini/La canzone dell'acqua\", mentre un secondo 45 giri, \"Why Love/Song Fly High\", viene pubblicato in autunno; con \"15 bambini\" Finardi partecipa al Festivalbar 1979.\nCome per l'album precedente, i musicisti che suonano con Finardi sono sempre i componenti del gruppo dei Crisalide, tra cui il batterista Mauro Spina, il bassista Stefano Cerri e il tastierista Ernesto Vitolo, ma gi\u00e0 in questo disco all'impostazione rock'n'roll (oltre che reggae, come in \"Legalizzatela\" e calipso in \"15 bambini\"), iniziano ad affiancarsi le atmosfere pi\u00f9 soft presenti negli album successivi, come per il brano acustico \"La canzone dell'acqua\".\nTracce.\nLATO A\nLATO B"}
{"id": "2198772", "revid": "712828", "url": "https://it.wikipedia.org/wiki?curid=2198772", "title": "Sentomaru", "text": ""}
{"id": "2198773", "revid": "22356", "url": "https://it.wikipedia.org/wiki?curid=2198773", "title": "Parasaurus", "text": ""}
{"id": "2198774", "revid": "835783", "url": "https://it.wikipedia.org/wiki?curid=2198774", "title": "Geoffrey Scott", "text": "Nel 1907, dopo aver compiuto gli studi a Oxford, si trasfer\u00ec a Firenze. Qui incominci\u00f2 a studiare architettura e a lavorare come bibliotecario. \nDal 1909 entr\u00f2 a far parte della cerchia di Bernard Berenson. Da questi venne incaricato, assieme a Cecil Pinsent, con il quale era arrivato a Firenze e aveva formato una societ\u00e0 di progettazione, di ridisegnare e rifare il giardino e la villa I Tatti a Fiesole. Il lavoro gli apr\u00ec la strada per altri progetti di giardini, tra cui quelli di Villa Le Balze tra il 1911 e il 1913.\nNel 1914 Scott pubblic\u00f2 il suo volume pi\u00f9 noto, \"L'architettura dell'umanesimo\" (in inglese \"The Architecture of Humanism: A Study in the History of Taste\"), in cui risaltava il carattere della bellezza nell'architettura, in particolare contro le tendenze del goticismo.\nNel 1925 pubblic\u00f2 la biografia di Isabelle de Charri\u00e8re (con il titolo di \"The Portrait of Zelide\"), mentre nel 1927 si trasfer\u00ec negli Stati Uniti. \nMorir\u00e0 all'Istituto Rockefeller di New York poco pi\u00f9 tardi, a soli 45 anni. Nel 1931 uscirono, postume, le sue composizioni poetiche."}
{"id": "2198776", "revid": "599013", "url": "https://it.wikipedia.org/wiki?curid=2198776", "title": "Cripta di Lieberk\u00fchn", "text": "Le cripte di Lieberk\u00fchn (o ghiandole intestinali) sono ghiandole presenti nella lamina propria della mucosa dell'intestino tenue e dell'intestino crasso.\nStoria.\nPrendono il nome dall'anatomista tedesco del XVIII secolo Johann Nathanael Lieberk\u00fchn, scoperte da lui nel 1745. In realt\u00e0 furono descritte da diversi anatomisti prima di lui:\nAnatomia normale.\nLe cripte di Lieberk\u00fchn contengono varie popolazioni cellulari, di forma prevalentemente cilindrica: enterociti, numerose cellule caliciformi mucipare, cellule di Paneth, scarse cellule enteroendocrine e cellule indifferenziate per il ricambio continuo dell'epitelio di rivestimento, che avviene in media ogni tre giorni. Nei preparati istologici sono quindi frequenti le figure mitotiche.\nPatologie correlate.\nLe cripte di Lieberk\u00fchn sono interessate dalla malattia chiamata celiachia che ne causa l'iperplasia anomala. L'infiammazione delle cripte \u00e8 denominata criptite."}
{"id": "2198779", "revid": "15756", "url": "https://it.wikipedia.org/wiki?curid=2198779", "title": "Alberto Floriani", "text": "Alberto Floriani \u00e8 un personaggio della serie a fumetti italiana \"Diabolik\", apparso per la prima volta nel quarto numero della prima serie, edito dall'Astorina nell'aprile del 1963.\nStoria.\nIl dottor Alberto Floriani \u00e8 un neuro-psichiatra di Clerville.\nNella clinica in cui lavorava, si \u00e8 innamorato della sua paziente Elisabeth Gay, ricoverata in seguito ad uno shock dopo essere stata abbandonata da Diabolik, con cui era fidanzata.\nDiabolik, deciso a vendicarsi dopo che Elisabeth lo aveva denunciato alla polizia, finge di uccidere Alberto, portando la giovane donna alla pazzia.\nIn seguito Alberto ed Elisabeth si sposano, e quando Elisabeth cattura Diabolik per vendicarsi, \u00e8 Alberto a salvare la vita del pericoloso criminale. Elisabeth finisce nuovamente in ospedale psichiatrico, quando ne esce Alberto la porta a vivere nella Repubblica del Bowanda, luogo di origine della madre di Alberto, dove lui apre una clinica che chiama \"Villa Elisabetta\".\nVittima di un incidente stradale nel quale \u00e8 rimasto orribilmente sfigurato, Alberto si sottopone ad una plastica facciale per diventare uguale all'ispettore Ginko, divenuto l'idolo di Elisabeth. Alberto verr\u00e0 poi ucciso per un tragico errore dalla stessa Elisabeth, convinta di avere davanti Diabolik.\nContinuit\u00e0.\nAlberto Floriani \u00e8 forse l'unico personaggio dell'universo di Diabolik ad avere sia nome che cognome esplicitamente italiani. Nelle avventure del Re del Terrore, i comprimari hanno la particolarit\u00e0 di avere nome italiano e cognomi che sembrano mutuati da altri paesi europei. Floriani, tuttavia, apparve nel quarto numero, quando ancora le storie erano ambientate nella Francia del sud e lui stesso si presenta come medico italiano, e quindi, per essere coerenti, nelle sue successive apparizioni, quando ormai il mondo fantapolitico di Diabolik era stato ben delineato, il suo nome \u00e8 rimasto inalterato, anche se non si \u00e8 pi\u00f9 fatto riferimento alla sua origine italiana."}
{"id": "2198786", "revid": "46291", "url": "https://it.wikipedia.org/wiki?curid=2198786", "title": "Voacanga africana", "text": "Voacanga africana \u00e8 un piccolo albero tropicale della famiglia Apocynaceae.\nDescrizione.\nL'albero produce fiori gialli o bianchi, che diventano delle bacche contenenti semi gialli. La corteccia e i semi di questa pianta contengono voacangina, che \u00e8 un alcaloide di tipo ibogainico. In Africa occidentale vengono utilizzati come veleno e come stimolante, afrodisiaco e psicoattivo.\nIl tronco si estende dai 2 ai 30\u00a0cm in diametro e fino a 6 metri in altezza, la corteccia \u00e8 di color grigio-marrone pallido, e presenta alla base delle fenditure dalle quali fuoriesce del lattice.\nIl carpello \u00e8 connesso alla base solo da un disco a forma di anello che misura 1\u00a0mm di diametro, e contiene circa 200 ovuli. I semi sono spesso di colore marrone scuro, opachi, e venati.\nDistribuzione e habitat.\nLa pianta \u00e8 diffusa nell'Africa tropicale, sia nel continente sia nelle isole del Golfo di Guinea, e cresce sui terreni boschivi, o in zone poste vicino a un fiume, oppure nelle zone umide della savana"}
{"id": "2198787", "revid": "287204", "url": "https://it.wikipedia.org/wiki?curid=2198787", "title": "Josef Seger", "text": "Egli fu una delle personalit\u00e0 pi\u00f9 importanti della scuola organistica ceca del XVIII secolo ed \u00e8 noto principalmente per l'attivit\u00e0 d'insegnante.\nBiografia.\nJosef Seger nacque a \u0158ep\u00edn, un paese vicino a Meln\u00edk, in Boemia; la data di nascita non ci \u00e8 nota, ma egli risulta esser stato battezzato il 21 marzo 1716. Ancora fanciullo giunse a Praga, dove frequent\u00f2 il collegio gesuita presso il Clementinum e successivamente studi\u00f2 filosofia all'universit\u00e0. Nel 1729 cant\u00f2 con successo al Clementinum come contralto in un melodramma. Sempre come cantante fu attivo presso il convento dei minoriti della Chiesa di San Giacomo sotto la direzione di Franz Benda e Bohuslav Mat\u011bj \u010cernohorsk\u00fd, il quale fu anche suo insegnante di musica: fu in questo periodo che entr\u00f2 in contatto con i lavori dei maggiori compositori del barocco italiani, austriaci e tedeschi, tra i quali Angelo Berardi, Benedetto Marcello, Antonio Caldara, Johann Joseph Fux e Franti\u0161ek Ign\u00e1c Anton\u00edn T\u016fma). Qualche tempo pi\u00f9 tardi fu violinista presso la chiesa di San Martino della stessa citt\u00e0, ove erano \u0160imon Brixi, come di maestro di cappella, e Jan Zach, come organista titolare. Nel 1741 ricevette la posizione di organista nella Chiesa di Santa Maria di T\u00fdn e nel 1745 la stessa carica gli fu assegnata anche per la Chiesa dei Crocigeri. Nel settembre del 1772 incontr\u00f2 Charles Burney, in soggiorno a Praga, il quale ammir\u00f2 le abilit\u00e0 esecutive del musicista boemo e nel 1781 le sue qualit\u00e0 di organista furono ammirate dall'imperatore Giuseppe II, il quale era sul punto di assegnargli una posizione presso la corte di Vienna: tuttavia Seger mor\u00ec prima che arrivasse il documento di conferma.\nConsiderazione sull'artista.\nSeger fu uno dei compositori d'organo pi\u00f9 prolifici del XVIII secolo, nonostante nessuno dei suoi lavori sia stato pubblicato durante la propria vita. La sua abilit\u00e0 compositiva era molto stimata sia dai contemporanei (fra i quali il celebre Johann Sebastian Bach) che dalle generazioni successive la sua morte: a conferma di ci\u00f2 stanno le numerose copie e pubblicazione (postume) delle sue musiche che vennero realizzate. Burney lo riport\u00f2 come \"il miglior musico della citt\u00e0\" (Praga) e testimoni\u00f2 che Seger era ben conosciuto, nell'ambito musicale, in tutta l'Europa di allora.\nI suoi numerosi preludi, toccate e fughe (che generalmente vengono considerati l'apice della produzione musicale di Seger) presentano le tipiche caratteristiche delle composizioni d'organo del tardo barocco. Tuttavia egli tese a comporre in prevalenza preludi e di scrivere fughe generalmente brevi, cos\u00ec come imposto dalla liturgia cattolica per la musica organistica solista.\nNelle sue composizioni sacre prevale la struttura contrappuntistica tradizionale (in particolare nelle sue messe e mottetti usava legare assieme polifonicamente voci e parti strumentali), ciononostante questo suo repertorio risulta essere di difficile valutazione, dato che diversi suoi lavori sono attribuibili anche ad altri compositori cechi e tedeschi, come a Brixi, \u010cernohorsk\u00fd, Linek, Georg Muffat e altri compositori.\nLa sua musica nel complesso \u00e8 caratterizzata da una vivace melodia ritmica, nella quale affiorano spesso coloriture, e dall'impiego di accordi variabili nell'accompagnamento al fine di accrescere l'espressione.\nNonostante egli fosse un apprezzatissimo compositore e organista, non ebbe molta fama come insegnante di composizione ed organo: fra i quali si ricordano Josef Myslive\u010dek, Johann Antonin Kozeluch e Karel Bla\u017eej Kop\u0159iva."}
{"id": "2198789", "revid": "188323", "url": "https://it.wikipedia.org/wiki?curid=2198789", "title": "Lavafaro", "text": ""}
{"id": "2198790", "revid": "1543377", "url": "https://it.wikipedia.org/wiki?curid=2198790", "title": "Ron Lyle", "text": "Biografia.\nEbbe una giovinezza difficile, caratterizzata dalla prigione. Fu arrestato infatti con l'accusa di aver ucciso a colpi di pistola Douglas Byrd, suo coetaneo, in una rissa tra gangs. Rischi\u00f2 da 15 a 25 anni di reclusione, e in carcere fu anche accoltellato per vendetta, rischiando seriamente la vita.\nCliff Mattax, direttore del carcere, lo introdusse nel mondo pugilistico, finch\u00e9 nel 1969 usc\u00ec dal carcere, dopo oltre 7 anni. La sua attivit\u00e0 amatoriale vide 29 incontri con 25 vittorie (17 prima del limite) e 4 sconfitte. Molto tardi, a quasi 30 anni, entr\u00f2 nel professionismo.\nCarriera.\nHa combattuto negli anni dell'et\u00e0 d'oro della boxe, vivendo i suoi anni migliori tra il '73 e il '76.\nStilisticamente Lyle era un picchiatore, molto potente e temuto, oltre che molto coraggioso. Egli affrontava gli avversari nel corpo a corpo ravvicinato senza paura e curandosi poco della difesa, cercando di scatenare su di loro tutta la sua potenza. Queste sue caratteristiche hanno spesso dato vita a incontri spettacolari e violenti, rimasti pietre miliari della boxe di quegli anni, ma al contempo lo hanno reso per\u00f2 vulnerabile a subire sconfitte contro avversari pi\u00f9 resistenti o pi\u00f9 agili.\nEsempio di ci\u00f2 sono le 2 sconfitte subite nel '75 e nel '76 contro Jimmy Young, pugile stilista che, facendo leva sulla velocit\u00e0 e sull'agilit\u00e0 riusc\u00ec a tenere alla distanza il potente Lyle, avvantaggiandosi sui cartellini e vincendo ai punti per decisione unanime in entrambe le occasioni (stessa impresa che riuscir\u00e0 a ripetere l'anno dopo contro Foreman).\nStesso discorso nel match, sempre del '75, contro Muhammad Ali, unica occasione che ebbe Lyle di combattere per il titolo mondiale.\nDa ricordare il match entrato nella storia perso contro George Foreman nel 1976, il primo disputato da Foreman dopo la grave crisi depressiva seguita alla sconfitta di Kinshasa.\nFino a quel momento Foreman aveva incontrato avversari che, intimoriti dalla sua potenza, avevano cercato di contrastarlo opponendogli altre qualit\u00e0 (tecnica, esperienza, velocit\u00e0, maggiore mobilit\u00e0, ecc.) e comunque affrontandolo sempre con grande cautela; Lyle fu il primo e unico pugile disposto a misurarsi con Foreman sul terreno a questo pi\u00f9 congeniale, quello della potenza.\nNe risult\u00f2 un match tanto violento e spettacolare da sembrare quasi una finzione cinematografica. Foreman termin\u00f2 la prima ripresa barcollando, dopo essere stato colpito da un diretto destro. Nelle due riprese successive i due contendenti continuarono a scambiarsi colpi violentissimi, tanto che arrivarono entrambi stremati alla fine del terzo round. Nella quarta ripresa una combinazione di Lyle mand\u00f2 Foreman al tappeto. Foreman riusc\u00ec a rialzarsi e venne nuovamente investito da una serie di pugni al volto ma, proprio mentre sembrava sul punto di crollare di nuovo, centr\u00f2 Lyle con un diretto destro mandandolo a terra. Anche Lyle riusc\u00ec a rimettersi in piedi e a trovare le forze per un'altra serie di colpi violentissimi che abbatterono Foreman per la seconda volta. Foreman si rialz\u00f2 di nuovo e riusc\u00ec a terminare la ripresa. Nel quinto round i due, abbandonata ogni cautela difensiva ed ormai esausti, continuarono a colpirsi con violenza fin quando Foreman chiuse l'avversario all'angolo e port\u00f2 una successione di colpi al volto di Lyle che croll\u00f2 per il definitivo KO. All'incontro fu assegnato il titolo di \"Match dell'anno\".\nAltro incontro altamente spettacolare fu la sua vittoria, ottenuta l'anno prima, contro un altro picchiatore eccezionale, Earnie Shavers, da cui fu mandato al tappeto al secondo round, prima di capovolgere l'incontro e vincere per KO al sesto round.\nDopo la rivincita persa con Young, affront\u00f2 avversarsi di levatura e prestigio minori rispetto al passato, subendo anche una sconfitta per ko tecnico contro Lynn Ball, un pugile mediocre la cui unica vittoria di rilievo in carriera fu proprio contro di lui.\nCombatt\u00e9 sino al 1980, quando si ritir\u00f2 dopo la sconfitta alla prima ripresa rimediata contro l'astro nascente Gerry Cooney, da cui fu buttato fuori dal ring.\nIntrapresa l'attivit\u00e0 di guardia giurata nella citt\u00e0 di Las Vegas, fu nuovamente implicato in un misterioso caso di omicidio. Lyle, dentro il proprio appartamento, spar\u00f2 ed uccise un uomo, risultato poi essere un ex detenuto con cui aveva condiviso il carcere al Colorado State Penitentiary. Dichiaratosi innocente e di aver agito per legittima difesa, fu in seguito scagionato.\nFugace ritorno.\nDopo tale evento tent\u00f2 di nuovo la via del ring: torn\u00f2 a combattere nel 1995 alla veneranda et\u00e0 (sportivamente parlando) di 54 anni.\nTra aprile e agosto 1995 affront\u00f2 ben 4 incontri e, sebbene si trattasse di avversari poco quotati, li vinse tutti e sempre prima del limite per KO. A quel punto cerc\u00f2 di organizzare una storica rivincita contro Foreman, ma l'et\u00e0 dei due (54 Lyle, 48 Foreman) non permise il match, e cos\u00ec Lyle chiuse definitivamente con la boxe.\nUltimi anni e morte.\nNegli ultimi tempi svolse l'attivit\u00e0 di allenatore pugilistico nella palestra Denver Red Shield, nella citt\u00e0 di Denver. Tra i boxer da lui scoperti e instradati verso la \"nobile arte\" figura il puglie americano Victor Ortiz, ex campione del mondo dei pesi welter.\nIn tutto, la sua carriera professionistica conta 51 incontri, 43 vinti (31 per ko), 7 persi e 1 pareggiato.\n\u00c8 scomparso a Denver nel 2011 all'et\u00e0 di 70 anni a seguito di una malattia allo stomaco."}
{"id": "2198793", "revid": "188323", "url": "https://it.wikipedia.org/wiki?curid=2198793", "title": "Tergifari", "text": ""}
{"id": "2198794", "revid": "404137", "url": "https://it.wikipedia.org/wiki?curid=2198794", "title": "Fari", "text": ""}
{"id": "2198800", "revid": "125411911", "url": "https://it.wikipedia.org/wiki?curid=2198800", "title": "Altea (personaggio)", "text": "Altea di Vallenberg \u00e8 un personaggio immaginario della serie a fumetti \"Diabolik\", creato dalle sorelle Giussani. Il personaggio \u00e8 la vedova del duca di Vallenberg, cugino del re del Beglait, e inseparabile compagna dell'ispettore Ginko. Enzo Facciolo, il creatore grafico di Altea, ha dichiarato di essersi ispirato al volto dell'attrice francese Capucine per realizzare quello della duchessa di Vallenberg.\nCaratterizzazione del personaggio.\nAltea Von Waller \u00e8 figlia di un ammiraglio del Beglait che, in seguito ad attacchi terroristici decise di diventare infermiera volontaria. In quei giorni conobbe il suo futuro marito Federico, che era di nobili origini. Dopo alcuni mesi dal matrimonio il duca mor\u00ec divorato da uno squalo durante una battuta di pesca subacquea. Altea torna nella sua patria e scopre che Federico non solo non \u00e8 morto, ma che \u00e8 anche il capo di tutti gli attacchi terroristici e che in passato aveva catturato e torturato Diabolik, il quale si era liberato ma non aveva scoperto la sua identit\u00e0. Anni dopo anche Federico verr\u00e0 ucciso da Diabolik per vendetta.\nConosce l'ispettore Ginko a seguito di un furto di gioielli nel suo castello che divenne luogo di incontro fra Diabolik e alcuni governanti che si dovevano mettere d'accordo per il furto di alcuni gioielli. Diventa cos\u00ec una collaboratrice di Ginko a cui salva la vita e finendo per innamorarsi ma, a causa della differenza di lignaggio, la loro relazione rester\u00e0 a lungo nascosta. Diventa con il tempo sua confidente e col tempo il suo ruolo diventa marginale: compare solo per ascoltare quello che Ginko ha da dire o di supporto in problemi personali.\nAltea spesso arriver\u00e0 a collaborare con Diabolik e/o con Eva Kant, specie quando c'\u00e8 in ballo la vita di Ginko o di qualcuno a cui lei vuole bene.\nIn occasione del matrimonio di una sua cugina, Altea rimane vittima di un attentato dinamitardo, riportando gravissime ferite e arrivando a un passo dalla morte; poco prima di perdere i sensi chiede e ottiene di sposare Ginko, il grande amore della sua vita. La duchessa si ristabilir\u00e0 completamente, ma il suo matrimonio con Ginko non risulter\u00e0 valido perch\u00e9 si scopre che lui altri non era se non Diabolik nei panni dell'ispettore per portare a segno un colpo.\nAnni dopo sar\u00e0 Ginko a rimanere vittima di un attentato. Altea, per amore, giunger\u00e0 a collaborare con Diabolik per rintracciare il suo killer. Una volta ripresosi, Ginko scopre la verit\u00e0 e rimprovera aspramente Altea, che, sentendo il proprio amore incompreso e capendo che per Ginko conta pi\u00f9 la sua lotta contro il criminale che la loro felicit\u00e0, uscir\u00e0 fuori dalla vita del poliziotto per un certo periodo. Durante la loro separazione, l'ispettore ricever\u00e0 le attenzioni di Milay, un'affascinante collega, ma le rifiuter\u00e0 perch\u00e9 si rende conto di amare ancora Altea, in fondo. Tuttavia la sua amata si rende irrintracciabile e i due rimangono soli fino a che non si reincontreranno nell'ambasciata del Beglait durante una notte, mentre entrambi cercavano prove su un losco traffico. Dopo quest'ennesima avventura insieme, Ginko e Altea tornano insieme.\nDapprima i due condurranno un rapporto cauto e meno intenso di un tempo; episodio dopo episodio torneranno la coppia forte di prima, e Ginko arriver\u00e0 anche a comprendere i motivi che hanno spinto Altea a collaborare con il suo acerrimo nemico.\nNel numero 574, pubblicato nel dicembre 1994 e intitolato \"Violenza Carnale\", Altea \u00e8 vittima di stupro. Bench\u00e9 all'inizio ne rimanga sconvolta e perseguitata da incubi, non riporta traumi emotivi a lungo termine, grazie anche al supporto di Ginko. In questo volume infatti, Ginko era stato rapito da Diabolik che doveva portare a termine un colpo, ma una volta saputo della violenza subita da Altea, Diabolik libera Ginko pur di farlo stare accanto alla sua amata; \u00e8 un momento importante sia per la caratterizzazione di Altea, donna forte e reattiva, che per quella di Diabolik, ladro con alcuni definiti principi morali.\nDa agosto 2008 a maggio 2010 Altea interrompe la relazione con Ginko, per poi riprenderla collaborando per un'operazione dei segreti di stato di Vallenberg."}
{"id": "2198808", "revid": "69794", "url": "https://it.wikipedia.org/wiki?curid=2198808", "title": "Paradise Garage", "text": "Il Paradise Garage \u00e8 stato un newyorkese, aperto nel settembre 1977 e chiuso definitivamente nel settembre 1987. La sede era al n.84 di King Street.\nIl \"Paradise Garage\" \u00e8 stata una delle discoteche pi\u00f9 influenti nella storia della disco music, a cavallo tra gli anni settanta e ottanta.\nStoria.\nConosciuto anche come The Garage, il club fu fondato da Michael Brody nel 1976. Deve il suo nome all'originale destinazione d'uso dell'edificio: proprio un garage. Il locale infatti era situato al secondo piano di un garage per parcheggio, di propriet\u00e0 della \"Bell Atlantic Telephones\". Prima della nascita del \"Garage\", nello stesso luogo apr\u00ec nel 1975, per un breve periodo, un live club chiamato \"Chameleon\".\nIl \"Garage\" apr\u00ec nel settembre 1977, quando il locale stesso ancora era in fase di costruzione e perfezionamento; nei mesi iniziali il nome era \"The 84 King Street Garage\", e le serate ed i \"parties\" erano eventi ancora occasionali. Divenne definitivamente \"Paradise Garage\" dal giorno dell'apertura ufficiale, il 17 febbraio 1978. Gli eventi organizzati al \"Garage\" non erano aperti al pubblico ma vi si poteva partecipare esclusivamente se membri del club. Il modello al quale si ispirava il \"Garage\" era quello dei \"Loft parties\" organizzati da David Mancuso: non venivano serviti alcolici, non veniva venduto alcun tipo di cibo e ingresso riservato ai membri. Nel bar centrale veniva servito solo succo d'arancia dentro delle grandi ampolle.\nRapidamente il \"Paradise Garage\" acquis\u00ec un'importanza fondamentale per il mondo della disco music ed inoltre il locale divenne punto di riferimento del mondo culturale gay newyorkese: inizialmente infatti i membri erano quasi esclusivamente gay; tuttavia con il passare del tempo e con il crescente successo, il \"Garage\" si apr\u00ec al mondo etero ed alle culture pi\u00f9 eterogenee. Il \"Paradise Garage\", insieme con il \"Warehouse\" di Chicago, fu infatti il primo locale a rompere le rigide regole della discriminazione razziale e stilistica.\nIl \"Garage\" divenne subito la base del leggendario dj Larry Levan, inventore del genere garage house; genere che deve il nome proprio al \"Paradise Garage\". Strettamente connessa al \"Garage\" fu la West End Records, etichetta discografica principalmente di disco music di propriet\u00e0' di Mel Cheren. Il sound system del \"Garage\", considerato tra i migliori mai realizzati, fu progettato dalla \"Richard Long and Associates\".\nIl \"Paradise Garage\" cess\u00f2 la propria attivit\u00e0 il 26 settembre 1987. L'edificio \u00e8 stato poi di propriet\u00e0 della Verizon Communications, alla fine del 2017 viene demolito completamente.\nArtisti.\nLa lista degli artisti che si sono esibiti al \"Garage\" \u00e8 vastissima. Oltre al \"dj resident\" Larry Levan, tutti i principali esponenti della disco music degli anni settanta e ottanta sono passati dal \"Garage\". Proprio qui Madonna gir\u00f2 il video della sua prima canzone, \"Everybody\". Si esibirono qui persino artisti come i Clash ed i Police. Al \"Garage\" muove i suoi primi passi anche David Morales. Ecco una sintetica lista degli artisti pi\u00f9 noti, oltre a quelli gi\u00e0 citati, presenti al \"Paradise Garage\":"}
{"id": "2198809", "revid": "729019", "url": "https://it.wikipedia.org/wiki?curid=2198809", "title": "Nakajima G10N", "text": "Il era un progetto per un bombardiere pesante esamotore a lungo raggio sviluppato dall'azienda giapponese Nakajima Hik\u014dki KK durante la seconda guerra mondiale.\nStoria del progetto.\nIl progetto si deve ad una specifica emessa nel 1942 per fornire le forze aeree giapponesi di un nuovo velivolo da combattimento. Il progetto, col nome in codice \"Progetto Z\", si prefiggeva di realizzare un bombardiere strategico pesante a lungo raggio in grado di colpire il territorio continentale statunitense\ndecollando dalle Isole Curili, allora occupate dai giapponesi, bombardando gli Stati Uniti e, continuando il suo volo, atterrare sul suolo francese occupato dall'alleata Germania nazista. Una volta atterrato sarebbe stato rifornito, quindi avrebbe eseguito un'altra missione bombardante nel viaggio ritorno.\nIl Progetto Z prevedeva tre varianti per l'aereo: 4\u00a0000 bombardieri, 5\u00a0000 trasporti (con capacit\u00e0 di portare 600 militari di truppa), e 2\u00a0000 aerei per attacco al suolo, che sarebbe stato equipaggiato con 400 mitragliatrici nella fusoliera, per un intenso attacco al suolo con una cadenza di 6\u00a0400 colpi al secondo.\nBench\u00e9 il progetto fosse stato concepito dal direttore della Nakajima, Chikuhei Nakajima, anche la Kawanishi Aircraft Company e la Mitsubishi fecero proposte per il nuovo velivolo che aveva intanto acquisito la denominazione ufficiale \"Fugaku\". Il progetto della Nakajima aveva le ali dritte ed eliche quadripala controrotanti; l'idea della Kawanishi aveva ali ellittiche e semplici eliche quadripala. Per risparmiare peso, alcuni ingranaggi del carrello d'atterraggio erano espulsi dopo il decollo (essendo non necessari durante l'atterraggio a magazzino bombe svuotato). Entrambi i progetti avevano sei motori.\nLo sviluppo inizi\u00f2 nel 1943, con il progetto e la fabbricazione a Mitaka, Tokyo. Il motore Ha-54 della Nakajima, un radiale quadrupla stella a 36 cilindri raffreddato ad aria, fu abbandonato perch\u00e9 troppo complesso, la Mitsubishi realizz\u00f2 con successo il suo motore Ha-50, un pi\u00f9 semplice 22 cilindri a doppia stella; la Kawanishi, test\u00f2 tre unit\u00e0 nel maggio del 1944. Un esemplare di questo motore venne alla luce nel 1979 durante l'espansione dell'aeroporto di Haneda ed \u00e8 ora in mostra al Narita Aerospace Museum.\nIl Progetto Z fu cancellato nel luglio 1944 e il \"Fugaku\" mai costruito."}
{"id": "2198814", "revid": "729019", "url": "https://it.wikipedia.org/wiki?curid=2198814", "title": "Seni della dura madre", "text": "I seni venosi della dura madre o seni cranici o seni durali sono una rete complessa di canali venosi contenuti nello spessore di due pliche della dura madre encefalica (lamine periostale e meninge) e drenano il sangue refluo dall'encefalo e dal cranio per confluire nella vena giugulare interna. Sono formati dallo sdoppiamento della dura madre oppure sono compresi tra la dura madre e l\u2019endocranio. Hanno in sezione forma triangolare o circolare o semicircolare.\nSono costituiti da un sottile strato endoteliale e da uno sottomesoteliale di connettivo elastico, oltre che dal tessuto fibroso della dura madre. Questi seni hanno le pareti che non collabiscono ed il loro lume non si puo\u2019 modificare in quanto le pareti sono costituite da tessuto denso, rigido e anaelastico. A differenza delle altre vene non hanno valvole , pertanto la direzione del flusso \u00e8 reversibile, altra differenza con le vene \u00e8 che non contengono tessuto muscolare liscio nella costituzione delle loro pareti.Presentano al loro interno trabecole o setti e possono assumere aspetto cavernoso o plessiforme; in corrispondenza dello sbocco di vene meningee e diploiche presentano delle cavit\u00e0 irregolari, le lacune venose, inoltre vene emissarie li connettono alla circolazione venosa extracranica. Ad essi infatti, oltre alle vene delle meningi, a quelle dell'orecchio interno e alle vene diploiche comprese nello spessore delle ossa piatte della volta del cranio, mettono capo le vene encefaliche e le vene oftalmiche. I seni della dura madre scaricano il loro sangue nella vena giugulare interna, alcuni di essi per\u00f2 comunicano anche con altre vene extracraniche, mediante i cosiddetti emissari che passano per forami della cavit\u00e0 del cranio. Taluni seni della dura madre presentano diverticoli laterali, chiamati laghi sanguiferi.\nPossono essere impari e mediani, oppure pari e simmetrici.\nImpari:\nPari:"}
{"id": "2198816", "revid": "86599", "url": "https://it.wikipedia.org/wiki?curid=2198816", "title": "1929 Kollaa", "text": "1929 Kollaa \u00e8 un asteroide della fascia principale. Scoperto nel 1939, presenta un'orbita caratterizzata da un semiasse maggiore pari a e da un'eccentricit\u00e0 di 0,0751661, inclinata di 7,77383\u00b0 rispetto all'eclittica.\nL'asteroide \u00e8 dedicato all'omonimo fiume della Carelia."}
{"id": "2198817", "revid": "125658107", "url": "https://it.wikipedia.org/wiki?curid=2198817", "title": "Regno del Montenegro (1941-1944)", "text": "Il Regno del Montenegro conosciuto anche come Stato Indipendente del Montenegro fu uno Stato fantoccio del Regno d'Italia dal 1941 al 1943, parte del progetto fascista della cosiddetta \"Grande Italia\", e poi un territorio occupato dalla Germania nazista dal 1943 al 1944.\nStoria.\nA seguito dell'invasione della Jugoslavia da parte della Germania e dell'Italia del 6 aprile del 1941, e della conseguente resa dell'Armata Reale Jugoslava del 17 aprile del 1941, Sekula Drljevi\u0107, il leader dei federalisti montenegrini nel Regno di Jugoslavia, form\u00f2 il \"Comitato Amministrativo Provvisorio del Montenegro\", che collabor\u00f2 con il governo fascista italiano. Il comitato fu sciolto il 5 maggio del 1941 e si form\u00f2 un \"Consiglio Montenegrino\" per sovraintendere all'occupazione italiana. Nel frattempo l'Italia aveva creato il Governatorato del Montenegro, governatore Serafino Mazzolini.\nIl governo fascista italiano era incerto se ricostituire uno Stato montenegrino o se ricomprendere il Montenegro nel progetto della Grande Italia, che doveva inglobare l'Adriatico fino alle coste dell'Albania. Prevalse l'idea di ricostituire il Regno del Montenegro non con un sovrano montenegrino ma in unione personale col regno d'Italia, soluzione gi\u00e0 adottata per l'Albania.\nVittorio Emanuele III, forse per l'influenza della moglie, la regina Elena del Montenegro, figlia del re Nicola I del Montenegro, sostenne la creazione del Regno indipendente del Montenegro (e in tal senso convinse Mussolini) contro il parere dei seguaci croati di Ante Paveli\u0107 e degli albanesi, che avrebbero voluto dividere il Montenegro tra i rispettivi Stati. Il Regno fu comunque posto sotto il controllo del governo fascista e Krsto Zrnov Popovi\u0107 ritorn\u00f2 in patria dal suo esilio a Roma nel tentativo di guidare gli \"Zelena\u0161i\" nella ricostituzione di una monarchia indipendente.\nSotto pressioni della regina Elena la corona fu offerta a suo nipote Michele, ma costui rifiut\u00f2 la corona, dichiarando agli emissari italiani (guidati dal console Serra di Cassano) di ritenere che, alla fine, la guerra sarebbe stata perduta dall'Italia. Nel dopoguerra Michele dichiar\u00f2 di considerare il Montenegro una regione della Serbia e non una nazione separata, avendo per questo giurato a suo tempo fedelt\u00e0 al defunto re Alessandro I di Jugoslavia; afferm\u00f2 anche che lo aveva spinto al rifiuto la lealt\u00e0 verso il cugino Pietro II. Vennero contattati allora i principi Roman e Nicola Romanoff, rispettivamente figlio e nipote di Milica Petrovi\u0107 Romanoff, sorella della regina Elena, ma anch'essi rifiutarono la Corona. Fu avanzata allora la candidatura della regina d'Italia Elena, gradita al ministro degli Esteri Galeazzo Ciano e sostenuta dalla popolazione montenegrina presso la quale Elena era popolare, ma Elena non accett\u00f2, forse perch\u00e9 aliena dalla politica.\nIl 12 luglio 1941 si riun\u00ec solennemente a Cettigne l'Assemblea nazionale costituente, presieduta da Sekula Drljevi\u0107, che proclam\u00f2 l'indipendenza e la ricostituzione del Regno del Montenegro. In assenza di un sovrano, l'Assemblea creava una Reggenza e demandava a Vittorio Emanuele III la nomina del reggente.\nIl giorno successivo, per\u00f2, parte della popolazione insorgeva cogliendo di sorpresa le truppe italiane di occupazione e impadronendosi di tutto il territorio centrosettentrionale, tranne le citt\u00e0 di Podgorizza e di Cettigne. Dopo scontri sanguinosi e a volte efferati fra ribelli e truppe italiane, il governo italiano riprese il controllo della situazione e costitu\u00ec un Governatorato militare, con a capo Alessandro Pirzio Biroli; la proclamazione d'indipendenza non venne revocata, ma ogni decisione dell'Assemblea Costituente fu sospesa. Il Montenegro rimase in una situazione giuridica assai incerta: il Governatore militare eman\u00f2 varie leggi e furono anche stampati dei francobolli montenegrini, mentre come moneta si continu\u00f2 ad usare quella italiana.\nGrazie all'azione decisa di Biroli fino all'inizio del 1942 praticamente non vi fu guerriglia nel Montenegro. Lungo la costa i cetnici ottennero il totale appoggio dei civili (in parte anche albanesi) e la situazione rimase tranquilla fino all'estate del 1943.\nNell'autunno 1941 Biroli inizi\u00f2 la costruzione di ospedali, fognature e strade a Cettigne e sulla costa montenegrina, nel tentativo (riuscito nei primi mesi) di normalizzare la vita nel Regno.\nNell'estate 1942 il paese fu investito dallo scoppio della guerra civile, quando i partigiani jugoslavi e i Cetnici iniziarono a combattere contro i separatisti montenegrini e le forze dell'Asse. Con il passar del tempo il conflitto in Montenegro divenne estremamente caotico e feroce, anche perch\u00e9 il continuo farsi e disfarsi di alleanze tra le diverse fazioni in guerra; in questo quadro nel paese fu attivo anche il secondo corpo di volontari serbi.\nLa crisi del 1943.\nI confini nazionali esistevano solo sulla carta all'inizio del 1943. In particolare dopo la fine della primavera del 1942, gran parte della regione del Sangiaccato, inclusa \"nominalmente\" nello stato del Montenegro, di fatto non era quasi controllata dalle truppe italiane.\nInoltre, l'area delle Bocche di Cattaro costituiva fin dalla primavera 1941 una provincia dalmata del Regno d'Italia (detta Provincia di Cattaro, facente parte del Governatorato di Dalmazia); la zona rimase sotto amministrazione italiana fino al settembre del 1943, quando fu occupata dalla Germania nazista. Nell'ottobre dello stesso anno Drljevi\u0107 fu esiliato dal Montenegro.\nNel 1944, nello Stato Indipendente di Croazia, Drljevi\u0107 costitu\u00ec il Consiglio di Stato del Montenegro, che avrebbe dovuto agire come governo in esilio. In seguito Ante Paveli\u0107 e Drljevi\u0107 crearono l'Armata Popolare del Montenegro, distinta dalle forze cetniche di Pavle \u0110uri\u0161i\u0107.\nNel frattempo, il 21 luglio 1943, Pirzio Biroli era stato sostituito dal generale Curio Barbasetti, conte di Prun. Il successivo 8 settembre, con l'armistizio fra l'Italia e gli Alleati, le truppe italiane si sbandarono, in parte cercando di rientrare in Italia, in parte perch\u00e9 fatte prigioniere dei tedeschi o passate al fianco della resistenza montenegrina.\nDopo la partenza del governatore italiano, il Montenegro rimase sotto il diretto controllo delle truppe tedesche, mentre una terribile e sanguinaria guerriglia interessava tutta la regione. Nominalmente il Regno del Montenegro continu\u00f2 ad esistere anche nel 1944, ma in pratica tutto era controllato dalla Germania nazista.\n\u00c8 a questo periodo di occupazione nazista che risalgono le uccisioni operate dalle truppe naziste di decine di migliaia di civili. Nel dicembre del 1944 le truppe tedesche si ritirarono dal Montenegro e i partigiani di Tito assunsero il controllo, ponendo fine all'esistenza del Regno del Montenegro, divenuto Repubblica socialista.\nComandanti militari.\nDurante l'amministrazione italiana del Montenegro, le forze armate d'occupazione erano le seguenti:"}
{"id": "2198821", "revid": "347480", "url": "https://it.wikipedia.org/wiki?curid=2198821", "title": "Encefalite da morso di zecca", "text": ""}
{"id": "2198824", "revid": "28592", "url": "https://it.wikipedia.org/wiki?curid=2198824", "title": "Stepan di Riazan", "text": ""}
{"id": "2198825", "revid": "47767", "url": "https://it.wikipedia.org/wiki?curid=2198825", "title": "Gigen", "text": ""}
{"id": "2198827", "revid": "287204", "url": "https://it.wikipedia.org/wiki?curid=2198827", "title": "Facchetti", "text": ""}
{"id": "2198830", "revid": "124123", "url": "https://it.wikipedia.org/wiki?curid=2198830", "title": "Stepan di Rjazan'", "text": "Originario di Rjazan', tra il 1652 e il 1666 dipinse degli affreschi nella cattedrale dell'Arcangelo San Michele a Mosca."}
{"id": "2198831", "revid": "28592", "url": "https://it.wikipedia.org/wiki?curid=2198831", "title": "Cattedrale dell'Arcangelo San Michele", "text": ""}
{"id": "2198832", "revid": "99752574", "url": "https://it.wikipedia.org/wiki?curid=2198832", "title": "Ott\u00f3 Boros", "text": ""}
{"id": "2198840", "revid": "99752552", "url": "https://it.wikipedia.org/wiki?curid=2198840", "title": "Istv\u00e1n Hevesi", "text": ""}
{"id": "2198841", "revid": "99752950", "url": "https://it.wikipedia.org/wiki?curid=2198841", "title": "L\u00e1szl\u00f3 Jeney", "text": ""}
{"id": "2198843", "revid": "347480", "url": "https://it.wikipedia.org/wiki?curid=2198843", "title": "Ecotone", "text": ""}
{"id": "2198845", "revid": "124123", "url": "https://it.wikipedia.org/wiki?curid=2198845", "title": "Andr\u00e1s Katona", "text": ""}
{"id": "2198847", "revid": "838137", "url": "https://it.wikipedia.org/wiki?curid=2198847", "title": "K\u00e1lm\u00e1n Markovits", "text": "\u00c8 stato il marito di Katalin Sz\u0151ke."}
{"id": "2198853", "revid": "729019", "url": "https://it.wikipedia.org/wiki?curid=2198853", "title": "Toau", "text": "Toau \u00e8 un atollo appartenente all'arcipelago delle Isole Tuamotu nella Polinesia francese."}
{"id": "2198854", "revid": "1632387", "url": "https://it.wikipedia.org/wiki?curid=2198854", "title": "Hordes of Chaos", "text": "Hordes of Chaos \u00e8 il dodicesimo album in studio del gruppo musicale thrash metal tedesco Kreator, pubblicato nel 2009 dalla Steamhammer.\nIl disco.\nMalgrado continuino imperanti nella strada intrapresa agli inizi del decennio, si denota una certa cattiveria di fondo (rimasta sopita per anni) nelle urla del carismatico leader Mille Petrozza. Questo porta il sound ad una contrapposizione tra violente sonorit\u00e0 al limite del death metal e melodie di chitarra dichiaratamente heavy metal.\nL'album \u00e8 stato prodotto da Moses Schneider e mixato da Colin Richardson, l'artwork della copertina \u00e8 invece opera di Joachim Luetke. Il produttore ha descritto il disco come il lavoro pi\u00f9 organico della band. Ha dichiarato di aver cercato di catturare il vero spirito del gruppo registrando tutta la musica dal vivo in una stanza di incisione e che, fatta eccezione per il cantato, gli assoli e qualche melodia, non ci sono altre sovraincisioni sull'album.\nEdizioni.\n\u00c8 stata pubblicata un'edizione limitata in Digipack con un bonus DVD e un artwork alternativo.\nSuccessivamente, il 9 luglio 2010, \u00e8 uscita sul mercato una ristampa con memorabilia intitolata Hordes of Chaos - Ultra Riot: include un bonus CD con delle versioni demo di alcune tracce del disco e di un paio di cover di altre band. Inoltre, inserendo il disco dell'album in un PC, \u00e8 possibile vedere i videoclip realizzati per le tracce \"Hordes Of Chaos\" e \"Destroy What Destroys You\".\n\u00c8 stato cambiato l'artwork ed \u00e8 uscito sotto forma di mini-cofanetto."}
{"id": "2198857", "revid": "729019", "url": "https://it.wikipedia.org/wiki?curid=2198857", "title": "Tuanake", "text": "Tuanake \u00e8 un atollo appartenente all'arcipelago delle Isole Tuamotu nella Polinesia francese."}
{"id": "2198859", "revid": "438678", "url": "https://it.wikipedia.org/wiki?curid=2198859", "title": "Il venditore di palloncini", "text": "Il venditore di palloncini \u00e8 un film italiano del 1974 diretto da Mario Gariazzo.\nTrama.\nGiacomino \u00e8 un bambino, figlio d'una ballerina di variet\u00e0 che l'ha lasciato al padre per fuggire con l'amante. Col passare degli anni \u00e8 il ragazzo che deve occuparsi del padre, ormai alcolizzato, dedicandosi allo spettacolo di marionette per sopravvivere in qualche modo. Colpito da una grave forma d'anemia, Giacomino viene ricoverato e in ospedale riceve la visita della madre e d'un misterioso \"venditore di palloncini\"."}
{"id": "2198864", "revid": "2091899", "url": "https://it.wikipedia.org/wiki?curid=2198864", "title": "Dialetto teatino", "text": "Il dialetto teatino \u00e8 un idioma romanzo parlato nella citt\u00e0 italiana di Chieti; appartiene al vasto raggruppamento dei dialetti italiani meridionali.\nCaratteristiche.\nQuesto dialetto appartiene, come il pescarese e il dialetto teramano, al gruppo abruzzese-orientale, quello della metafonesi solo da -i. Il teatino in senso stretto ha la particolarit\u00e0 di essere un idioma comunale, ossia la sua variante pi\u00f9 pura \u00e8 parlata esclusivamente entro i confini della citt\u00e0. \u00c8 da rilevare peraltro che l'urbanizzazione verificatasi negli anni successivi al dopoguerra ha favorito l'arrivo in citt\u00e0 di numerose persone provenienti dai centri vicini che dunque ne hanno influenzato la parlata. Il dialetto teatino in senso stretto \u00e8 parlato solo nel capoluogo, tuttavia sono considerabili grossomodo assimilati ad esso anche le parlate dei centri limitrofi come San Giovanni Teatino, Torrevecchia Teatina, Ripa Teatina, Miglianico, Villamagna, Casalincontrada e Roccamontepiano, mentre in centri quali Fara Filiorum Petri, Pretoro e Guardiagrele vigono gi\u00e0 altri tipi di parlate, sia pure influenzate da quella chietina specie tra le generazioni pi\u00f9 giovani.\nContesto geografico.\nSi \u00e8 indecisi se attribuire il dialetto teatino al gruppo adriatico o a quello della sua provincia; elementi che lo farebbero ricondurre a quello diffuso sulla costa e pi\u00f9 in generale alle parlate della parte centro-settentrionale dell'Abruzzo sono: la caratteristica cadenza melodica un po' cantilenante, mentre poco pi\u00f9 a sud, come a Bucchianico o a Tollo, gi\u00e0 si avvertono influssi frentani, molto pi\u00f9 pesanti; l'uso nei giovani del verbo \"stingh\u00eb a\" per \"sto\", mentre in zone pi\u00f9 meridionali, come a Fara Filiorum Petri e anche a Guardiagrele e Lanciano, \u00e8 usato \"stengh\u00eb\"; l'uso dell'ausiliare \"dengh\u00eb a\" (a Pescara \"dingh\u00eb a\") per il verbo \"dovere\", tipico di tutta la provincia di Pescara fino a Chieti e Francavilla al Mare, sconosciuto nella campagna teatina dove \u00e8 adoperato il pi\u00f9 comune \"aj\u00eb a\", in uso s\u00ec pure a Chieti ma in misura minore. Per cui un teatino direbbe la frase interrogativa \"Che devo fare?\" come \"C'ha deng'a f\u00e0?\", mentre un bucchianichese o un guardiese direbbero \"C'aj\u00eb a f\u00e0?\".\nVocaboli frequenti.\nElementi che fanno avvicinare invece la parlata di Chieti a quelle frentane sono l'uso dell'avverbio \"nij\u00e8nd\u00eb\" per \"niente\", mentre nell'area pescarese-teramana si adopera \"nind\u00eb\", e anche la presenza dei pronomi dimostrativi maschili e femminili \"cull\u00f9\" e \"cull\u00e8\" (quello e quella), oppure \"cuss\u00f9\" e \"cuss\u00e8\" (questo e questa), ampiamente usati anche nella campagna, mentre a Pescara e nella sua provincia sono adoperati rispettivamente \"cull\u00f9\", \"chill\u00ec\", \"cuss\u00f9\" e \"chiss\u00ec\". Inoltre da Chieti verso sud i verbi col prefisso in \"ri-\" vengono resi con \"\"are-\" \"e non con \"\"ar-\", \"come nel pescarese e nel teramano: perci\u00f2 \"ricordare\" suoner\u00e0 a Chieti come \"arecurd\u00e0\", mentre da Pescara in su come \"arcurd\u00e0\", forma che tuttavia ricompare anche nella fascia costiera della provincia di Chieti, e in particolare nei dialetti dell'area frentana (ortonese, lancianese e vastese).\nVocalizzazione.\nPer quanto concerne la pronuncia vocalica, la caratteristica principale del dialetto di Chieti - che tende a far s\u00ec che gli abitanti della citt\u00e0 e della sua provincia siano scambiati spesso per pugliesi quando si recano fuori regione - \u00e8 il cosiddetto isocronismo sillabico, vale a dire quella tendenza, causata da antiche dominazioni linguistiche che hanno alterato il sostrato latino, ad aprire le vocali chiuse in sillaba complicata, cio\u00e8 quella terminante per una consonante, e a chiudere le vocali aperte in sillaba libera, cio\u00e8 quella che termina per una vocale: per cui a Chieti una parola italiana con vocale chiusa in sillaba complicata, come \"s\u00f3tto\", si pronuncer\u00e0 aperta, e dunque \"s\u00f2tt\u00eb\", mentre viceversa una parola \"aperta\" come \"c\u00f2sa\", si dir\u00e0 \"c\u00f3s\u00eb\", ossia con pronuncia chiusa. Da qui l'esempio (Avolio, 1995) per cui la frase italiana 'un poco di pollo', pronunciata da un aquilano un \"p\u00f2co di p\u00f3llo\" in modo simile alla pronuncia standard italiana, suonerebbe in bocca, dunque, ad un teatino, un \"p\u00f3co di p\u00f2llo\". Nella forma pi\u00f9 stretta di teatino, inoltre, l'isocronismo coinvolge pure le vocali estreme \"i\" e \"u\" in sillaba complicata, provocandone l'innalzamento di un grado, cio\u00e8 a \"\u00e9\" e \"\u00f3\" chiuse: perci\u00f2 si avranno forme quali \"scr\u00e9tt\u00eb\" per \"scritto\", \"v\u00e9\u0161t\u00eb\" per \"visto\", \"t\u00e9\" (da \"t\u00ec\") per \"tieni\", \"br\u00f3tt\u00eb\" per \"brutto\", \"m\u00f3lt\u00eb\" per \"multa\".\nAl riguardo c'\u00e8 da segnalare una chiusura pi\u00f9 marcata delle vocali nella parte alta della citt\u00e0, dove peraltro il dialetto teatino \u00e8 parlato nella forma pi\u00f9 pura, mentre nelle aree fuori dal centro storico e nella parte bassa la pronuncia \u00e8 pi\u00f9 simile alle zone circostanti. In particolare, il motivo per cui le vocali assumono un suono cos\u00ec stretto - al punto da essere divenuto una sorta di \"blasone\" della citt\u00e0 per gli altri abruzzesi - pu\u00f2 essere riconducibile al fatto che Chieti non solo \u00e8 stata capoluogo dell'Abruzzo Citeriore, e pertanto si \u00e8 relazionata con abitanti di aree pi\u00f9 meridionali di essa, ma faceva anche parte del Regno di Napoli, ed essendo una delle citt\u00e0 abruzzesi pi\u00f9 importanti, in essa si recavano funzionari napoletani e meridionali in genere, che hanno inevitabilmente lasciato come retaggio questo tipo di pronuncia. Attualmente essa \u00e8 ancora molto vitale anche tra i giovani, specie nella parte alta, che assume pertanto un atteggiamento molto \"conservativo\" rispetto alle innovazioni linguistiche che negli ultimi 50 anni hanno interessato la sottostante area metropolitana pescarese.\nIsocronismo.\nL'isocronismo \u00e8 un fenomeno presente soprattutto in Puglia, tra la provincia di Foggia (eccetto l'estremo entroterra dei monti della Daunia) e la linea Taranto-Ostuni, e che in Abruzzo compare in modo del tutto distaccato e autonomo a partire dalla Marsica orientale (Celano, ma solo per l'apertura delle vocali in sillaba complicata), e si intensifica nell'area sulmonese (in parte a Sulmona, specie per le \"o\", e soprattutto ad Introdacqua, Pettorano sul Gizio, Pacentro e Campo di Giove). Tuttavia, l\u2019isocronismo \u00e8 presente in modo pi\u00f9 compatto soprattutto lungo il versante adriatico della Maiella, e parrebbe essersi originato proprio da Chieti, da dove dev\u2019essersi diffuso in primo luogo verso l\u2019interno, cio\u00e8 da Casalincontrada in direzione dei centri ora pescaresi ma un tempo appartenenti alla provincia di Chieti, ossia Manoppello, Scafa, San Valentino in Abruzzo Citeriore, e Caramanico Terme; verso il mare, esso si \u00e8 esteso a Sambuceto, fino ad interessare anche la parte meridionale di Pescara, ossia a Portanuova e ancor pi\u00f9 nella frazione di San Silvestro, poich\u00e9 anche tali territori erano parte un tempo della provincia di Chieti. Invece in un'area immediatamente a sud del capoluogo, a partire da Francavilla al Mare, Torrevecchia Teatina e Bucchianico, l'isocronismo \u00e8 limitato alla sola chiusura delle aperte in sillaba libera, ma ricompare in modo completo nei centri di Ripa Teatina (ma solo per le \"e\"), Villamagna (ma solo per le \"o\"), Miglianico, Giuliano Teatino, Canosa Sannita e Orsogna, e poi nelle localit\u00e0 pedemontane di Roccamontepiano, Pretoro, Guardiagrele, San Martino sulla Marrucina Pennapiedimonte e Fara San Martino; si presume che questi ultimi centri abbiano questa pronuncia per effetto del guardiese pi\u00f9 che del chietino. Esso si presenta dunque in maniera guizzante, e le ragioni non sono certamente facili da desumere. A ci\u00f2 si aggiunge che al di l\u00e0 del fiume Pescara, a partire da Spoltore, Cepagatti, Rosciano, ricompare un isocronismo solo parziale anch'esso limitato alla sola chiusura delle aperte in sillaba libera (ma a Spoltore come a Villamagna \u00e8 completo solo per le \"o\"), con una tendenza per\u00f2 ad una maggiore apertura delle vocali, essendo stati tali centri parte della provincia di Teramo, dove le vocali sono pronunciate aperte in ogni posizione, e dunque vige un sistema definibile come \u201cpentavocalico\u201d (\u201ca\u201d, \u201c\u00e8\u201d aperta, \u201ci\u201d, \u201c\u00f2\u201d aperta, \u201du\u201d).\nNel resto della provincia di Chieti, specie in area frentana, l\u2019isocronismo \u00e8 quasi sempre attestato nella sua forma parziale, come dimostrato dalle parlate di Ortona, Lanciano e Vasto, ma si presenta completo a Pollutri e a Scerni (in quest\u2019ultimo solo per le \u201co\u201d). Superato il fiume Trigno, in Molise, i centri di Petacciato e Montenero di Bisaccia presentano un sistema \u201cpentavocalico\u201d, con vocali cio\u00e8 tutte aperte, mentre in una vasta area che parte da Termoli e si spinge nell\u2019entroterra fino a Casacalenda, l\u2019isocronismo \u00e8 parziale e limitato alla sola \u201ce\u201d (\u201cb\u00e9ne\u201d, \u201cprobl\u00e9ma\u201d), ma non coinvolge la \u201co\u201d, che presenta dunque una pronuncia simile a quella dell\u2019italiano standard: \u00e8 da notare che una situazione analoga \u00e8 riscontrabile anche in Abruzzo nelle citt\u00e0 di Popoli e Serramonacesca, in provincia di Pescara, e si sta comunque affermando presso le generazioni meno anziane di Francavilla e della stessa Pescara.\nIl dialetto teatino nell'arte.\nDei canti dialettali popolari sono stati trascritti nel 1880 nella raccolta \"Canti popolari delle province meridionali d'Italia\" di Antonio Casetti. Fiabe in dialetto sono state racolte da Gennaro Finamore nelle \"Curiosit\u00e0 popolari abruzzesi\".\nChieti ha alcuni poeti famosi, bench\u00e9 al livello provinciale, che hanno rappresentato la vita del capoluogo, le sue piccolezze e le sue tradizioni nel Novecento: Raffaele Fraticelli nato nel 1924 e ancora in vita, Renato Sciucchi, espressione di un dialetto verace e sincero, e Raffaele Bigi, nato nel 1947, che negli anni '80 si \u00e8 cimentato in alcune composizioni poetiche. \nNel cinema il dialetto teatino appare nei film di Luciano Odorisio \"Sciop\u00e8n\" e \"Via Paradiso\", in cui si esprime l'attore francavillese Guido Celano, che interpreta le parti del vecchio chietino brontolone e scorbutico, ma anche saggio e filosofo."}
{"id": "2198866", "revid": "729019", "url": "https://it.wikipedia.org/wiki?curid=2198866", "title": "Tureia", "text": "Tureia \u00e8 un atollo appartenente all'arcipelago delle Isole Tuamotu nella Polinesia francese."}
{"id": "2198871", "revid": "729019", "url": "https://it.wikipedia.org/wiki?curid=2198871", "title": "Vahanga", "text": "Vahanga \u00e8 un atollo appartenente all'arcipelago delle Isole Tuamotu nella Polinesia francese."}
{"id": "2198874", "revid": "729019", "url": "https://it.wikipedia.org/wiki?curid=2198874", "title": "Vahitahi", "text": "Vahitahi \u00e8 un atollo appartenente all'arcipelago delle Isole Tuamotu nella Polinesia francese."}
{"id": "2198876", "revid": "287204", "url": "https://it.wikipedia.org/wiki?curid=2198876", "title": "Mario Fara", "text": "\u00c8 scomparso nel 2005 all'et\u00e0 di 59 anni a causa di problemi circolatori.\nCaratteristiche tecniche.\nPi\u00f9 volte \u00e8 stato decantato il suo \"tocco vellutato\", che usava per servire sapientemente i compagni di squadra (era un validissimo assist man) e talvolta anche per battere a rete. Ingrassava gradualmente e a quanto scrive lo storico barese Antonucci, sembra che questo problema fisico abbia ostacolato abbastanza la sua carriera.\nCarriera.\nGiocatore.\nCrebbe nell'Alessandria ed esord\u00ec diciassettenne in Serie B, nella stagione 1962-1963. Considerato in giovent\u00f9 possibile erede di Gianni Rivera, non conquist\u00f2 mai i successi del suo conterraneo.\nDebutt\u00f2 in Serie A con il Bologna nel 1964-1965, senza tuttavia riuscire a imporsi come titolare fra i rossoblu (6 presenze in due stagioni). Gioc\u00f2 poi principalmente in Serie B dapprima con Catania e .\nArriv\u00f2 a Bari nel 1968, quale uno dei cinque giocatori che il Bologna gir\u00f2 in cambio dell'attaccante Lucio Mujesan ed era particolarmente richiesto dall'allora allenatore biancorosso Lauro Toneatto. Tra i \"galletti\" fu un importante artefice della promozione in massima serie, nella stagione 1968-1969, tanto che fu soprannominato \"l'ingegnere\" per l'abilit\u00e0 nel servire i compagni o concludere le azioni con i suoi tocchi morbidi.\nI tifosi baresi lo paragonarono anche al famoso Ra\u00fal Conti (estroso calciatore argentino che aveva militato nel Bari dieci anni prima) per le caratteristiche tecniche e tattiche in gran parte similari. In Serie A, nel campionato 1969-1970, il sostituto di Toneatto, Oronzo Pugliese, gli prefer\u00ec spesso il brasiliano Can\u00e9 (lo storico Antonucci scrive che l'atleta ebbe anche qualche screzio con lo stesso Pugliese) e il centrale piemontese realizz\u00f2 due doppiette in occasione di due successi interni su Brescia e Juventus (praticamente 4 delle 11 reti all'attivo dei pugliesi, che retrocedettero ultimi in classifica).\nNonostante continuasse a ingrassare vistosamente (venne ribattezzato \"transatlantico\" e affettuosamente \"u gr\u00e9ss\" dai tifosi biancorossi), Mario Fara continu\u00f2 a dare un apporto determinante al Bari e segn\u00f2 9 reti sia nella stagione 1970-1971 che in quella successiva, affermandosi quindi capocannoniere dei biancorossi in quelle due stagioni. Nell'estate 1972 fu venduto al , che giocava sempre in Serie cadetta.\nChiuse la carriera nel 1976, all'et\u00e0 di 31 anni, dopo aver giocato per tre stagioni nell', in Serie B. In carriera ha collezionato complessivamente 36 presenze e 4 gol in Serie A e 291 presenze e 37 reti in Serie B.\nDirigente.\nCessata l'attivit\u00e0 agonistica fu direttore sportivo dell'Alessandria nella stagione 1988-89, in Serie C2, e poi dell'Arezzo, dopo il fallimento del club toscano, nel 1994."}
{"id": "2198877", "revid": "123259108", "url": "https://it.wikipedia.org/wiki?curid=2198877", "title": "Haverfordwest", "text": "Haverfordwest (in gallese \"Hwlffordd\") \u00e8 il capoluogo della contea di Pembrokeshire, nel Galles sud-occidentale, ed \u00e8 anche la seconda citt\u00e0 pi\u00f9 grande della contea dopo Milford Haven. Si trova a sei miglia dal villaggio di Broad Haven, nel Pembrokeshire Coast National Park, l'unico parco nazionale costiero del Regno Unito. Funge da citt\u00e0 di mercato per gran parte della contea di Pembrokeshire. Si trova lungo il fiume Cleddau. Oggi Haverfordwest presenta una maggioranza di popolazione di lingua e cultura inglese e una minoranza di gallese.\nStoria.\nNonostante la sua importante posizione strategica, che presupporrebbe una sua occupazione sin da tempi antichissimi, non esistono evidenze archeologiche di un insediamento prima del XII secolo, quando, attorno al 1110, vi fu costruito il primo castello normanno da Tancredi, un signore di frontiera dei Flander. La citt\u00e0 crebbe rapidamente per la sua importante posizione strategica, diventando cos\u00ec la capitale della colonia inglese di Roose. Dopo un periodo di floridezza grazie a un fiorente commercio, nel 1348 fu colpita dalla Peste nera che ne diminu\u00ec la popolazione e ne rallent\u00f2 gli scambi commerciali. Gran parte della citt\u00e0 fu abbandonata e non fu ripopolata fino all'epoca dei Tudor. Nel 1405 fu incendiata dagli alleati francesi di Owain Glynd\u0175r. Durante la guerra civile gli abitanti del municipio di Haverfordwest si schierarono col Parlamento, mentre l'alta borghesia dominante appoggi\u00f2 i realisti. Ne scatur\u00ec un ampio conflitto durante il quale la citt\u00e0 pass\u00f2 da una parte all'altra per cinque volte. Segu\u00ec quindi un periodo di declino. Alla fine del XVII secolo la citt\u00e0 era pi\u00f9 piccola che nella prima met\u00e0 del XIV secolo."}
{"id": "2198882", "revid": "729019", "url": "https://it.wikipedia.org/wiki?curid=2198882", "title": "Vairaatea", "text": "Vairaatea \u00e8 un atollo appartenente all'arcipelago delle Isole Tuamotu nella Polinesia francese."}
{"id": "2198884", "revid": "729019", "url": "https://it.wikipedia.org/wiki?curid=2198884", "title": "Vanavana", "text": "Vanavana \u00e8 un atollo appartenente all'arcipelago delle Isole Tuamotu nella Polinesia francese."}
{"id": "2198889", "revid": "438678", "url": "https://it.wikipedia.org/wiki?curid=2198889", "title": "L'allievo", "text": "L'allievo (\"Apt Pupil\") \u00e8 un film del 1998 diretto da Bryan Singer, tratto dal racconto \"Un ragazzo sveglio\", presente nella famosa raccolta di Stephen King \"Stagioni diverse\".\nTrama.\n1984, Sud della California: il sedicenne Todd Bowden scopre casualmente che un suo anziano concittadino, Arthur Denker, \u00e8 in realt\u00e0 Kurt Dussander, un ex Sturmbannf\u00fchrer delle SS che si \u00e8 dato alla latitanza. Todd nutre un contorto fascino per le atrocit\u00e0 naziste perpetrate durante la Seconda Guerra Mondiale e quindi ricatta Dussander minacciando di consegnarlo alle autorit\u00e0 per costringerlo a raccontargli storie inquietanti sugli esperimenti e torture che eseguiva nei campi di sterminio e su come si sentiva nel partecipare al genocidio.\nIn un'occasione, Todd acquista un'uniforme delle SS da un negozio di costume e costringe Dussander a indossarla ed eseguire alcuni passi di marcia. Il ragazzo, a causa di tutto il tempo che trascorre con il vecchio, comincia ad andare male a scuola e nasconde i brutti voti ai genitori. A questo punto \u00e8 il nazista a ricattarlo, presentandosi alla sua scuola fingendo di essere suo nonno e costringendolo a studiare per ristabilire la media scolastica, oppure racconter\u00e0 ai suoi genitori la verit\u00e0 e la sua passione per il nazismo e, nel caso Todd lo denuncer\u00e0, comprometter\u00e0 il suo futuro svelando a tutti che non lo ha denunciato pur conoscendo la sua vera identit\u00e0.\nParlare dei crimini di guerra da lui commessi fa riaffiorare in Dussander la follia omicida: dopo aver cercato di bruciare un gatto nel suo forno da ubriaco, una notte il vecchio scopre che un senzatetto lo ha visto con indosso l'uniforme nazista in casa, quindi lo invita in casa con un pretesto e lo pugnala ripetutamente, ma viene colto da un attacco cardiaco e chiama Todd per obbligarlo a farsi aiutare. Il ragazzo scopre che il barbone \u00e8 ancora vivo e istintivamente lo finisce, dopodich\u00e9 pulisce tutto prima di far venire i soccorsi per Dussander. All'ospedale, il nazista viene riconosciuto da un anziano ebreo sopravvissuto ai campi di sterminio ed \u00e8 dichiarato in arresto. Al contempo, Todd si diploma come valedictorian e tiene il discorso di fine anno parlando di Icaro e come i pi\u00f9 grandi successi dell'umanit\u00e0 nascano dal malcontento, mentre la polizia perquisisce la casa di Dussander e trova il cadavere del senzatetto nel seminterrato.\nTodd viene brevemente interrogato dalla polizia riguardo al suo rapporto con Dussander, ma li convince di non essere stato a conoscenza della vera identit\u00e0 del vecchio. Dussander, all'ospedale, sta per essere dimesso e prelevato dalla polizia, ma si suicida procurandosi un'embolia gassosa. Edward French, il consigliere scolastico di Todd, alla cerimonia del diploma scopre che Dussander non era il nonno di Todd ma un criminale nazista e va a casa del ragazzo per parlare con i suoi genitori. Todd lo intercetta e minaccia di accusarlo di averlo molestato sessualmente, costringendo l'uomo ad andarsene.\nCast.\nIan McKellen interpreta Kurt Dussander, un criminale di guerra nazista che si nasconde in America sotto lo pseudonimo di Arthur Denker. Lo sceneggiatore Brandon Boyce ha descritto Dussander come \"un residuo fantasma della seconda guerra mondiale\", non basato su alcun individuo realmente esistito. McKellen \u00e8 stato attratto dal ruolo perch\u00e9 era rimasto colpito da \"I soliti sospetti\" di Singer e ha visto il ruolo di Dussander come \"una parte interessante, corposa e difficile\". \u00a0Singer, che ha apprezzato McKellen nel film del 1995 \"Cold Comfort Farm\" di John Schlesinger , chiese all'attore a interpretare il ruolo. Originariamente la lingua del personaggio doveva essere \"un tedesco molto stoico\", ma Singer sentiva che la personalit\u00e0 \"complessa\" di McKellen poteva contribuire alla costruzione del personaggio. Il regista ha commentato, riguardo alla scelta di McKellen: \"Ho sentito che se avessi potuto unire la sua complessit\u00e0, la sua vivacit\u00e0, allo stoico personaggio tedesco, avrei creato un personaggio che, sebbene malvagio, avrebbe suscitato pi\u00f9 simpatia e sarebbe stato pi\u00f9 piacevole da guardare per il pubblico.\"\nBrad Renfro recita al fianco di McKellen nei panni di Todd Bowden, un sedicenne che scopre il passato criminale di Denker. L'attore \u00e8 stato scelto da Singer tra un paio di centinaia di giovani che si presentarono ai provini; allora aveva 14 anni. Il regista spieg\u00f2 che era \"il pi\u00f9 brillante, intenso e reale, capace di trasmettere un senso di vuoto essenziale per la fine del film\". Renfo afferm\u00f2 che le persone intorno a lui erano preoccupate per il suo stato d'animo dal momento che interpretava un personaggio manipolatore, irritandolo in quanto voleva essere libero di lavorare. Riguardo a Todd, Renfo dichiar\u00f2 di essere certo che non fosse mai stato puro, ma che avesse dentro di s\u00e9 un \"vuoto\" che la scuola, gli amici e la famiglia non potevano riempire, trovandolo nelle atrocit\u00e0 naziste.\nDavid Schwimmer interpreta Edward French, il consulente scolastico di Todd; in precedenza era stato preso in considerazione Kevin Pollak. Schwimmer era conosciuto per il suo riolo comico nella serie televisiva \"Friends\", ma Singer rimase colpito dalla performance dell'attore in una produzione teatrale di Los Angeles e decise di ingaggiarlo.\nProduzione.\nIl film \u00e8 un adattamento del racconto \"L'allievo\" di Stephen King, appartenente alla raccolta \"Stagioni Diverse\". Quando fu pubblicata nel 1982, il produttore Richard Kobritz ottenne i diritti per farne un film; Kobritz si incontr\u00f2 con James Mason con l'intenzione di fargli interpretare Kurt Dussander, ma l'attore mor\u00ec per un attacco di cuore nel luglio del 1984 prima dell'inizio della produzione. Per lo stesso ruolo fu contattato allora Richard Burton, ma anche lui mor\u00ec nell'agosto di quello stesso anno. Nel 1987 la produzione del film ripart\u00ec con Nicol Williamson nel ruolo di Dussander e il diciassettenne Rick Schroder nel ruolo di Todd; Alan Bridges inizi\u00f2 a dirigere il film con una sceneggiatura co-scritta dai fratelli Ken e Jim Wheat. Dopo dieci settimane di riprese, il film dovette essere sospeso a causa della mancanza di fondi. Kubritz cerc\u00f2 di far riprendere la produzione e ottenne successo l'anno dopo, ma allora Schroder era diventato troppo grande per il ruolo. Quaranta minuti di pellicola utilizzabili sono stati eliminati.\nBryan Singer lesse per la prima volta \"L'allievo\" a 19 anni e, quando divent\u00f2 regista, volle adattare il racconto in un film. Nel 1995, Singer chiese al suo amico sceneggiatore Brandon Boyce di adattare la storia in una sceneggiatura; Boyce paragon\u00f2 l'opera a una rappresentazione teatrale, poich\u00e9 era principalmente concentrata sui dialoghi di due persone in un ambiente chiuso. Quando i diritti originali per il film scaddero nel 1995, Stephen King fece causa per ottenere i diritti; Singer e Boyce gli inviarono una prima bozza della sceneggiatura, insieme a una copia del film si Singer \"I soliti sospetti\" (del 1995), il quale doveva ancora essere rilasciato. King rimase impressionato dai loro lavori e concesse un compromesso per la realizzazione di un film. Singer apprezz\u00f2 la possibilit\u00e0 di realizzare un film horror di King basato sul terrore suscitato dai personaggi piuttosto che da eventi soprannaturali.\nSinger descrisse la premessa del \"L'allievo\" come \"uno studio sulla crudelt\u00e0\". Si prepar\u00f2 alla realizzazione del film leggendo diversi libri, come \"I volonterosi carnefici di Hitler\" del 1996, il quale confermava la sua convinzione per cui i criminali di guerra nazisti non provassero rimorso per le loro azioni. Singer spieg\u00f2 come il rapporto tra il giovane Todd con Dussander lo influenzi: \"Mi piace l'idea della natura contagiosa del male... nel modo giusto, penso, \u00e8 un concetto spaventoso\". Il regista non consider\u00f2 il film incentrato sull'Olocausto, ma piuttosto sulla crudelt\u00e0 e sulla capacit\u00e0 di compiere azioni terribili, convivendo con esse e sentendosi autorizzati a farlo. A tal fine, Singer cerc\u00f2 di evitare l'uso palese di svastiche o altri simboli nazisti. Il regista era anche interessato a produrre il film per l'idea che \"l'orribilit\u00e0 collettiva di quanto accaduto decenni prima in Europa possa in qualche modo insinuarsi attraverso l'oceano e il tempo, in un quartiere periferico nella bellissima California meridionale\".\nDopo il successo de \"I Soliti Sospetti\", Singer rifiut\u00f2 l'opportunit\u00e0 di dirigere film come \"The Truman Show\" e \"L'ombra del diavolo\", perseguendo invece \"L'allievo\" pur riconoscendo che non sarebbe stato un grande successo. Ian McKellen e Brad Rendro furono selezionati nei ruoli principali. Le riprese dovevano iniziare nel giugno 1996 ma, a causa di disaccordi finanziari, la data venne posticipata e successivamente annullata. La produzione fu salvata dalla Phoenix Pictures, che forn\u00ec al regista 14 milioni di dollari. Le riprese si svolsero ad Altadena, in California. Il nome e i colori della squadra di football presenti nel film sono gli stessi di quella di Singer, il quale ritenne di aver proiettato la sua infanzia nel sud della California.\nAnalisi critica.\nOssessione per il nazismo e l'Olocausto.\nLo scrittore Dennis Mahoney ritiene che l'ossessione per il nazismo e l'Olocausto sviluppati in L'allievo \u00e8 il risultato del legame paterno creatosi tra il criminale di guerra nazista Kurt Dussander e lo studente Todd Bowden. Tali legami sono comuni nelle opere di Stephen King: \"La rappresentazione del male di King sembra spesso richiedere un legame attivo e illecito tra un uomo (spesso rappresentante una figura paterna) e un individuo pi\u00f9 giovane, solitamente innocente, che viene iniziato al peccato\". Nel film l'ambientazione nel 1984 evidenzia, oltre a un richiamo a Orwell, il momento nella storia americana in cui l'Olocausto viene trattato come un corso settimanale con poco approfondimento sulle motivazioni che hanno portato ad esso. L'ossessione di Bowden per l'evento \u00e8 un espediente chiave della trama, che mostra \"come il passato abbia una presa indissolubile sul presente\". Sebbene la storia diventi viva per Bowdwn, la percepisce attraverso i carnefici (vale a dire i nazisti) piuttosto che attraverso le vittime.\nMahoney afferma che il linguaggio funge da \"veicolo per la corruzione del male\", poich\u00e9 Dussander racconta a Bowden storie sulle sue atrocit\u00e0 commesse nei campi di sterminio e Bowden, ascoltandole, diventa \"un'estensione vampiresca del male\" esibito da Dussander. La condivisione di tali avvenimenti porta entrambi ad avere incubi, che per il ragazzo sono \"un passato che diventa sempre pi\u00f9 presente\", portando a uno dei motivi chiave del film: \"\u00e8 stata aperta una porta che non poteva essere chiusa\", riferendosi alla confessione di Dussander sull'impossibilit\u00e0 di trattenersi nell'eseguire gli ordini. Ci\u00f2 viene ripreso nella scena in cui Bowden costringe Dussander a indossare un'uniforme nazista e a marciare sotto i suoi ordini. A un certo punto il vecchio cade in una sorta di trance che lo porta a continuare meccanicamente a marciare nonostante Bowden insista per farlo fermare, emulando le premesse del poema di Goethe \"L'apprendista stregone\" in cui l'apprendista inesperto usa la magia per incantare delle scope senza riuscire a fermarle. La scena rappresenta \"la svolta figurativa e letterale del film\".\nSadomasochismo, omoerotismo e omofobia.\nMahoney osserva che nella rivisitazione di Bryan Singer del racconto di Stephen King vengono evidenziati il sadomasochismo, l'omoerotismo e l'omofobia. L'orrore del nazismo rappresentato in \"L'allievo\" \u00e8 strutturato tramite \"anormalit\u00e0\" sessuale, e sono introdotte una serie di dicotomie binarie; una particolare dicotomia mostra il carnefice (mascolinizzato) accanirsi contro una vittima (femminizzata) e riflette le tensioni nascoste del film presenti nel rapporto tra Bowden e Dussander, in cui c'\u00e8 un ruolo di potere reversibile. Mentre nel racconto le perversioni mostrate rappresentano misoginia, il film rappresentano \"ambivalentemente omoerotismo e omofobia\"; la misoginia viene rimossa lasciando intatto l'omoerotismo di fondo dei personaggi principali e il film espone la connessione tra l'omofobia e la rappresentazione delle vittime maschili dell'Olocausto.\nTodd e Dussander vengono principalmente inquadrati in modo estremamente vicino, come a sottolineare \"un'intimit\u00e0 omoerotica punteggiata dal terrore del contatto con il mostruoso\". L'omoerotismo viene enfatizzato tramite l'attenzione data al corpo giovanile di Todd, che viene spesso feticizzato tramite inquadrature e illuminazioni, similmente al feticismo del corpo femminile usato in film come Psycho. Ci\u00f2 genera un dualismo in cui iil ragazzo \"\u00e8 contemporaneamente pericoloso e in pericolo\".\nQuando Bowden consegna a Dussander un'uniforme delle SS da indossare e gli comanda di marciare sotto i suoi ordini, le richieste dello studente nel film vengono accentuate in un modo \"pi\u00f9 dominante e voyeuristico\". Lo stile di montaggio della scena della marcia nazista giustappone Dussander che marcia in uniforme e la reazione di Bowden, quest'ultimo inquadrato da una bassa angolazione come a riflettere la loro differenza sessuale; Bowden viene mascolinizzato come \"il portatore dello sguardo [sessuale]\", mentre Dussander viene \"femminilizzato\" come \"l'oggetto di tale sguardo\". Il taglio tra i due \"corrobora una disposizione omoerotica delle immagini\" che visualizza l'omoerotismo latente della scena nel libro. Quando Dussander accelera la sua marcia senza che Todd riesca a farlo smettere, la struttura di potere viene rotta radicalmente, in quanto Bowden perde il controllo del suo sadico potere sul vecchio."}
{"id": "2198907", "revid": "767487", "url": "https://it.wikipedia.org/wiki?curid=2198907", "title": "Il lago di Satana", "text": "Il lago di Satana (\"Revenge of the Blood Beast\"), anche noto come La sorella di Satana, \u00e8 un film del 1966 diretto da Michael Reeves.\nCoproduzione anglo-italo-jugoslava, \u00e8 un film horror a basso costo girato in Italia.\nTrama.\nUna giovane donna in viaggio di nozze, Veronica, sta guidando lungo la riva di un lago, quando ha un incidente e la sua automobile sprofonda nelle acque. Il suo corpo viene posseduto dallo spirito di Vardella, una strega della Transilvania del XIX secolo che era stata uccisa dagli abitanti dei villaggi locali.\nNella sua vendetta uccider\u00e0 molte persone, prima di essere infine eliminata dal conte von Helsing.\nProduzione.\nIl film fu una coproduzione tra Gran Bretagna, Italia e Jugoslavia. Con un budget di 15000 sterline, fu girato a basso costo in Italia, dove Michael Reeves era stato aiuto regista per il film \"Il castello dei morti vivi\" del 1964. L'intero film venne girato in 21 giorni, e molti membri della troupe sono apparsi nel film in ruoli minori.\nDistribuzione.\nIl film fu distribuito nel 1966 nel Regno Unito dalla Miracle Films col titolo \"Revenge of the Blood Beast\" e negli Stati Uniti dalla AIP col titolo \"The She Beast\" (in accoppiata con \"Il mostro di Venezia\"), mentre in Italia la premi\u00e8re si \u00e8 avuta nel luglio 1967, con la distribuzione della Cineriz.\nNegli Stati Uniti la pellicola \u00e8 entrata nel pubblico dominio.\nIl 28 aprile 2009 la Dark Sky Films ha distribuito una versione in DVD del film con un riversamento anamorfico e una colonna sonora Dolby 2.0 mono. Tra i contenuti speciali una galleria di immagini e un commento audio del produttore Paul Maslansky e degli attori Ian Ogilvy e Barbara Steele.\nCritica.\n\"Il Morandini\" scrive che \"\u00e8 il 1\u00b0 (delirante e mediocre) dei 3 film di un regista che con \"Il grande inquisitore\" (1967) prometteva di diventare un maestro del fantastico. Si diede la morte nel 1969 a 26 anni.\""}
{"id": "2198920", "revid": "21663464", "url": "https://it.wikipedia.org/wiki?curid=2198920", "title": "Y-A9", "text": ""}
{"id": "2198923", "revid": "307923", "url": "https://it.wikipedia.org/wiki?curid=2198923", "title": "Marco Minucio Rufo (disambigua)", "text": "Marco Minucio Rufo fu il nome di diversi personaggi della storia romana. Tra questi si ricordano:"}
{"id": "2198924", "revid": "729019", "url": "https://it.wikipedia.org/wiki?curid=2198924", "title": "Paml\u00e9ny", "text": "Paml\u00e9ny \u00e8 un comune dell'Ungheria di 63 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2198925", "revid": "599013", "url": "https://it.wikipedia.org/wiki?curid=2198925", "title": "Patrizio Billio", "text": "Carriera.\nCresciuto nelle giovanili del Montebelluna, viene prelevato dal Milan, che lo gira in prestito al e quindi all'Hellas Verona, disputando due stagioni di buon livello in Serie B. Scende quindi di categoria, prima al Casarano, in Serie C1, e nella stagione successiva alla , in C2.\nNel Campionato 1997-98 \u00e8 al in Serie B per poi tornare in C1 l'anno successivo vestendo le maglie dell'.\nCon la stagione 1998-99 si trasferisce in Inghilterra al Crystal Palace, Premier League per poi venire girato al Dundee F.C. che milita nella Scottish Premier League. \nQui rimane per tre stagioni, dal campionato del 1999-2000 e fino al 2001-2002. In seguito la societ\u00e0 scozzese nel cui staff tecnico, come Allenatore e Direttore Sportivo, figurano i fratelli Ivano e Dario Bonetti, lo mette ingiustamente fuori rosa impedendogli di giocare e costringendolo ad allenarsi con il collega Marco Antonio De Marchi, anche lui escluso dalla rosa, separatamente dal resto della squadra. Le cose precipitano dopo un allenamento quando subisce un'aggressione da un sostenitore amico del figlio del presidente della societ\u00e0. Viene trattenuto in ospedale in osservazione e al ritorno al campo trova la propria auto danneggiata .\nDi questa vicenda si interessa anche l'Associazione Calciatori e il caso finisce in Parlamento\nIn tre stagioni passate al Dundee ottenne 25 presenze e due reti.\nBillio quindi cambia casacca e approda all' sempre nella prima divisione scozzese, dove disputa 10 partite segnando un gol per poi ritornare, a met\u00e0 stagione, in Italia, dove veste la maglia amaranto del nel campionato di Serie B, dove conta 4 presenze.\nScende di nuovo di categoria nella stagione 2003-04: trenta partite e due goal nel Sora in C1. Seguono due anni alla Pro Sesto in C2, il primo, e in C1 l'anno successivo.\nDalla Pro Sesto passa alla Massese per due campionati di C1 per poi tornare di nuovo alla Pro Sesto nella stagione 2008-09.\nDa qui, durante la sessione invernale del calciomercato, si trasferisce alla Colligiana in Lega Pro Seconda Divisione.\n\u00c8 tesserato AC Milan (allenatore giovanili) e dirige una scuola calcio Milan in Kuwait dalla stagione 2011-2012. Ha conseguito una laurea in Scienze Motorie con indirizzo Sports Management all\u2019Universit\u00e0 Cattolica di Milano."}
{"id": "2198931", "revid": "767487", "url": "https://it.wikipedia.org/wiki?curid=2198931", "title": "P\u00e1cin", "text": "P\u00e1cin \u00e8 un comune dell'Ungheria di 1.498 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2198935", "revid": "767487", "url": "https://it.wikipedia.org/wiki?curid=2198935", "title": "P\u00e1nyok", "text": "P\u00e1nyok \u00e8 un comune dell'Ungheria di 100 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2198939", "revid": "161374", "url": "https://it.wikipedia.org/wiki?curid=2198939", "title": "Termocolla", "text": ""}
{"id": "2198940", "revid": "729019", "url": "https://it.wikipedia.org/wiki?curid=2198940", "title": "Pusztaradv\u00e1ny", "text": "Pusztaradv\u00e1ny \u00e8 un comune dell'Ungheria di 216 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2198942", "revid": "584834", "url": "https://it.wikipedia.org/wiki?curid=2198942", "title": "Parco nazionale costiero del Pembrokeshire", "text": "Il parco nazionale costiero del Pembrokeshire (in inglese Pembrokeshire Coast National Park, in gallese Parc Cenedlaethol Arfordir Penfro) \u00e8 uno dei parchi nazionali del Regno Unito lungo la costa della contea di Pembrokeshire, nel Galles sud-occidentale. \nArea protetta.\nIl parco fu creato nel 1952, l'unico parco nazionale costiero del Regno Unito. \u00c8 uno dei tre parchi nazionali gallesi. Gli altri due sono Brecon Beacons e Snowdonia. Tra le localit\u00e0 pi\u00f9 note situate all'interno dei confini del parco nazionale, figurano Nevern, Newport, Fishguard, St David's, Porthgain, Solva, Carew, Bosherston, Broad Haven, Manorbier, Tenby e Saundersfoot."}
{"id": "2198943", "revid": "182193", "url": "https://it.wikipedia.org/wiki?curid=2198943", "title": "Lucio Calpurnio Bestia", "text": "Biografia.\nFu eletto tribuno della plebe nel 121 a.C. e, successivamente, console nel 111 a.C.\nGli fu affidata la guerra contro Giugurta ed egli inizi\u00f2 energicamente la campagna, ma in seguito, corrotto dal re numida, gli concesse una pace favorevole. Al suo ritorno a Roma venne processato e condannato.\nNella letteratura.\n\u00c8 citato nel giornalino di Gian Burrasca, dove i ragazzi aderenti alla \u201cSociet\u00e0 segreta\u201d del collegio Pierpaoli chiamano \"Calpurnio\" il direttore prof. Stanislao, riferendosi proprio a Lucio Calpurnio Bestia, cos\u00ec da offenderlo non scopertamente."}
{"id": "2198945", "revid": "767487", "url": "https://it.wikipedia.org/wiki?curid=2198945", "title": "Radosty\u00e1n", "text": "Radosty\u00e1n \u00e8 un comune dell'Ungheria di 670 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2198950", "revid": "253269", "url": "https://it.wikipedia.org/wiki?curid=2198950", "title": "Linda Blair", "text": "Biografia.\nSuo padre, James, \u00e8 un manager aziendale e sua madre, Elinore, \u00e8 un'agente immobiliare. Ha inoltre un fratello, Jimmy, e una sorella, Debbie. Bambina prodigio, cominci\u00f2 ad avere successo nel mondo dello spettacolo a sei anni e nel 1973, all'et\u00e0 di quattordici anni, sconvolse il mondo interpretando il ruolo di Regan MacNeil, la bambina posseduta dal demonio nel film \"L'esorcista\": questo film la rese celebre e grazie ad esso ricevette anche una nomination al premio Oscar. Inoltre, la sua interpretazione di Regan fu inserita al 9\u00ba posto nella classifica dei 50 migliori cattivi del cinema statunitense.\nIn seguito recit\u00f2 in vari film, interpretando spesso ruoli difficili, come quelli di alcolizzata e di vittima di violenze sessuali: particolare scalpore suscit\u00f2 lo stupro che il suo personaggio subiva nella vita quotidiana \"La ragazza del riformatorio\" (1974). Verso i primi anni ottanta la Blair partecip\u00f2 soprattutto a film di qualit\u00e0 non eccelsa, tra cui commedie e film d'azione, oltre a varie apparizioni in alcune serie televisive.\nNel 1975 ebbe una storia d'amore con il musicista Rick Springfield, ed i due vissero per qualche anno sotto lo stesso tetto: tale convivenza era per\u00f2 osteggiata da molti dato che la Blair era minorenne e Springfield aveva dieci anni pi\u00f9 di lei. In seguito, a partire dal 1977 l'attrice inizi\u00f2 a fare uso di droghe ed una volta venne anche arrestata. A causa di questi problemi, Linda Blair lasci\u00f2 il mondo del cinema: le sue future apparizioni sul grande schermo furono prevalentemente camei. Nel 1983 \u00e8 sulla copertina del numero di marzo di \"Playboy\". Negli anni novanta ha lavorato soprattutto in televisione e successivamente ha firmato la sceneggiatura di due cortometraggi: \"Diva Dog: Pit Bull on Wheels\" (2005) e \"The Powder Puff Principle\" (2006)."}
{"id": "2198953", "revid": "237161", "url": "https://it.wikipedia.org/wiki?curid=2198953", "title": "Galliari", "text": ""}
{"id": "2198955", "revid": "767487", "url": "https://it.wikipedia.org/wiki?curid=2198955", "title": "Rag\u00e1ly", "text": "Rag\u00e1ly \u00e8 un comune dell'Ungheria di 693 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2198958", "revid": "3115", "url": "https://it.wikipedia.org/wiki?curid=2198958", "title": "Gran Rabbinato d'Israele", "text": "Il Gran Rabbinato d'Israele () \u00e8 il supremo organo religioso ebraico dello stato di Israele. Sono attivi due Rabbini Capo di Israele, uno ashkenazita ed uno sefardita, detto \"Rishon LeTzion \".\nIl Rabbinato \u00e8 l'autorit\u00e0 per l\"'halakha\" dello Stato. Le questioni sotto la giurisdizione del Gran Rabbinato d'Israele comprendono matrimoni, divorzio, funerali, kasherut, la vigilanza di luoghi santi ebraici, la supervisione sulle mikvaot ed il controllo, per mezzo del Ministero del Culto, del finanziamento delle yeshivot.\nEventi.\nNel gennaio 2009, il \"Jerusalem Post\" ha annunciato che il Gran Rabbinato d'Israele aveva interrotto i legami ufficiali con il Vaticano indefinitamente in segno di protesta, perch\u00e9 il papa ha deciso di sollevare la scomunica del vescovo Richard Williamson, membro della Fraternit\u00e0 Sacerdotale di San Pio X e negazionista della Shoah. Successivamente la notizia \u00e8 stata corretta, ed \u00e8 stato precisato che l'interruzione degli incontri dei rappresentanti del Gran Rabbinato con la Commissione per i Rapporti Religiosi con gli Ebrei, prevista per il 2-4 marzo, \u00e8 stata rimandata, essendo necessario che le parti decidano come affrontare la questione della posizione di Williamson, la cui scomunica \u00e8 stata revocata proprio in prossimit\u00e0 della Giornata della Memoria.\nMercoled\u00ec 12 marzo 2009 viene resa pubblica la lettera del Papa sulla remissione della scomunica ai lefevbriani, lo stesso giorno Benedetto XVI riceve la delegazione del Gran Rabbinato d'Israele e della Commissione per i Rapporti con l'Ebraismo.\nElenco dei membri del Consiglio del Gran Rabbinato d'Israele.\nElezioni interne tenutesi il 23 settembre, 2008.."}
{"id": "2198961", "revid": "1573940", "url": "https://it.wikipedia.org/wiki?curid=2198961", "title": "Chiesa del Santissimo Crocifisso (Barletta)", "text": "La chiesa del Santissimo Crocifisso \u00e8 situata in via Petrarca, nella periferia di Barletta che prende il nome di \"Patalini\".\nStoria.\nTra il 1980 e il 1981 dopo un incontro tra l'Arcivescovo, monsignor Giuseppe Carata e don Michele Dicataldo, vice parroco della parrocchia di Santa Maria degli Angeli, confinante con la zona Patalini, si intuisce la necessit\u00e0 di istituire una nuova parrocchia in questo nuovo quartiere. Il desiderio del parroco era quello di intitolarla ai Santi Medici Cosma e Damiano ma infine venne istituita e intitolata al Santissimo Crocifisso, il 14 settembre 1981.\nInizialmente la chiesa trova posto in un locale al piano terra in via Leopardi poi la sede viene spostata in un altro locale in via Dante Alighieri.\nDon Michele chiede ed ottiene i simulacri dei santi che erano venerati nella chiesa di Sant'Antonio, con la promessa che vengano ogni anno festeggiati, diventando cos\u00ec co-patroni della parrocchia del Santissimo Crocifisso.\nSuccessivamente la chiesa trova posto in un grande sottano in via Patalini.\nIntanto don Michele sollecita il comune di Barletta affinch\u00e9 venga assegnato un suolo dove costruire il nuovo tempio.\nEd infatti il consiglio comunale cittadino assegna il suolo per la costruzione della chiesa in un'area di via Patalini e successivamente su via Petrarca, per cambio di destinazione d'uso della precedente area assegnata.\nIntanto il nuovo arcivescovo, monsignor Carmelo Cassati, nel 1992 realizza nella diocesi un avvicendamento di parroci ed il 26 luglio 1992 nomina parroco del Santissimo Crocifisso don Luigi Filannino, mentre don Michele Dicataldo diventa parroco di Santa Maria della Vittoria.\nA don Luigi si deve il restauro, il riuso e la rivalutazione storica della chiesetta del crocifissino di campagna, teatro della resistenza barlettana contro i tedeschi.\nLa Chiesa del Crocifisso, progettata dall'arch. Eugenio Memeo - con studio in Milano - diventa centro propulsore del quartiere Patalini con la successiva costruzione del campo di calcio adiacente e dell'auditorium.\nIn seguito alla morte di don Luigi Filannino vi \u00e8 la nomina di don Ruggiero Caporusso. A lui si deve la ristrutturazione del salone inferiore ubicato sotto il tempio.\nIl 13 settembre 2006 vengono completati gli affreschi di tipo iconografico sull'abside del tempio, come dono concreto della Parrocchia per l'inizio del Giubileo parrocchiale nel XXV anniversario di fondazione della stessa. Il 10 settembre 2017, inoltre, \u00e8 stato assegnato un nuovo parroco proveniente dalla chiesa di Sant\u2019Andrea, don Giuseppe Paolillo."}
{"id": "2198962", "revid": "30580", "url": "https://it.wikipedia.org/wiki?curid=2198962", "title": "Gran Premio del Belgio 1970", "text": "Il Gran Premio del Belgio 1970, \"XXIX Grote Prijs van Belgie\", e quarta gara del campionato di Formula 1 del 1970, si \u00e8 disputato il 7 giugno sul Circuito di Spa-Francorchamps.\nResoconto.\nPre-gara.\nIl Gran Premio si tenne a soli tre giorni dalla morte di Bruce McLaren durante un collaudo a Goodwood dell'ultimo modello approntato per la Can-Am e si respira un'aria triste tra i box.\nTra le squadre meno accreditate per la vittoria c'\u00e8 la BRM, che con la sua P153 sta lottando con quella che si \u00e8 subito mostrata una macchina difficile da guidare, con il suo potente V12 che non \u00e8 guidabile come il Cosworth DFV che domina la scena in quegli anni. In accelerazione eroga la sua enorme potenza in maniera brutale ed il telaio non si dimostra capace di gestirla.\nCon quell'auto Pedro Rodr\u00edguez riusc\u00ec comunque a ottenere il sesto tempo, alle spalle di Jackie Stewart, Jochen Rindt, Chris Amon, Jacky Ickx e Jack Brabham. Il messicano teme per la fragilit\u00e0 della sua vettura, specialmente per il selettore del cambio, ma il mattino della gara durante le prove libere capisce che l'unica strategia pagante \u00e8 attaccare nel tratto rettilineo del circuito, dove pu\u00f2 far valere la maggiore sua velocit\u00e0 di punta e farlo fin dai primi giri.\nLa gara.\nDopo aver bruciato alla partenza Brabham e Ickx, Rodr\u00edguez parte subito all'attacco e nei primi cinque giri sorpassa uno dopo l'altro Rindt, Stewart e Amon, ma la gara si disputa su 28 giri e la precaria affidabilit\u00e0 della P153 potrebbe mandare tutto in fumo. Quando sta per cominciare l'ultimo giro Pedro Rodriguez \u00e8 ancora in testa alla gara, ma alla curva \"La Source\" vede negli specchietti il musetto rosso della March di Amon, che aveva appena abbassato il tempo della \u201cpole\u201d di Stewart pur di raggiungerlo. Capisce che ha perduto terreno e dovr\u00e0 lottare per tutti i 14\u00a0km dell'ultimo giro per mantenere la sua posizione. Il neozelandese ha un distacco di circa un secondo e tallona la BRM: nel punto pi\u00f9 veloce del tracciato, sul rettilineo che porta alla curva di \"Stavelot\" decide di uscire dalla scia, ma nulla pu\u00f2 contro la maggiore potenza del motore dell'avversario. Amon tenta un ultimo attacco, senza troppe velleit\u00e0, quando raggiungono La Source per l'ultima volta, ma non va a segno e il messicano passa per primo sotto la bandiera a scacchi vincendo il Gran Premio a una media di oltre 241\u00a0km/h, la pi\u00f9 alta di sempre. Il promettente pilota romano Ignazio Giunti ottenne i primi tre punti mondiali.\nStatistiche.\nPiloti\nCostruttori\nMotori\nGiri al comando\nNote.\n\"Salvo indicazioni diverse le classifiche sono tratte da \"\nVittoria a sorpresa per la BRM di Pedro Rodriguez, al GP del Belgio 1970 - f1race.it"}
{"id": "2198966", "revid": "114798902", "url": "https://it.wikipedia.org/wiki?curid=2198966", "title": "Comune di mercato", "text": "Comune di mercato (in tedesco \"Marktgemeinde\", in ceco \"m\u011bstys\") indica quei comuni che, in Europa, secondo il diritto medievale, avevano ottenuto il diritto a tenere un mercato. Essi si distinguevano dalle citt\u00e0 di mercato, in quanto queste erano cinte da mura, mentre i comuni-mercato avevano semplici palizzate.\nNel XXI secolo lo status di \"Marktgemeinde\" \u00e8 esistente in Germania (limitatamente alla Baviera), Austria, Repubblica Ceca e Italia (limitatamente alla provincia autonoma di Bolzano), dove possono anche essere chiamati borgate quei centri abitati che hanno una posizione di preminenza sovracomunale. \nLo status di \"comune di mercato\" ha mantenuto un valore essenzialmente onorifico. Ad esempio, in provincia di Bolzano lo \u00e8 San Candido, dove il mercato si tiene ormai solo in rare occasioni, mentre non lo \u00e8 Dobbiaco, dove la cadenza del mercato \u00e8 periodica. Glorenza, che ora non ha nemmeno 900 abitanti, ha in lingua tedesca il titolo di citt\u00e0 (\"Stadtgemeinde\"), perch\u00e9 storicamente cinta da mura. \nAnche per la legge austriaca la presenza del mercato dev'essere \"ab immemorabili\"."}
{"id": "2198968", "revid": "7336", "url": "https://it.wikipedia.org/wiki?curid=2198968", "title": "Guinness Book of Records", "text": ""}
{"id": "2198989", "revid": "48930196", "url": "https://it.wikipedia.org/wiki?curid=2198989", "title": "\u2019\u2019", "text": ""}
{"id": "2198994", "revid": "1543377", "url": "https://it.wikipedia.org/wiki?curid=2198994", "title": ".hack//Legend of the Twilight", "text": " \u00e8 un manga scritto da Tatsuya Hamazaki ed illustrato da Rei Izumi. L'opera \u00e8 la continuazione ufficiale del franchise \".hack\" e gli eventi narrati avvengono quattro anni dopo \".hack//Quarantine\". I 22 capitoli che compongono il manga sono stati serializzati in Giappone sulla rivista \"Comptiq\" e raccolti in tre volumi \"tank\u014dbon\", pubblicati dal luglio 2002 all'aprile 2004 da Kadokawa Shoten. Un adattamento in italiano in due volumi \u00e8 stato curato da J-Pop e pubblicato nel 2008.\nDal manga \u00e8 stata tratta una serie anime di dodici episodi, intitolata sempre , diretta da K\u014dichi Mashimo e Koji Sawai e prodotta da Bee Train. L'anime, la cui produzione \u00e8 stata annunciata nel 2002 da Kadokawa Shoten, \u00e8 stato trasmesso per la prima volta su TV Tokyo l'8 gennaio 2003.\nTrama.\nShugo ha 14 anni e, stufo dei videogiochi decide di provare a partecipare al gioco MMORPG \"The World\", persuaso dalla sorella Rena che ha vinto due avatar molto famosi (i .hackers Kite e Black Rose). Milioni di persone sono iscritte a The World, che \u00e8 il pi\u00f9 grande MMORPG del mondo di genere fantasy. I giocatori sono immersi in una vera e propria realt\u00e0 virtuale indossando dei caschi visivi da indossare. Dopo uno strano combattimento in cui Shugo esaurisce gli HP, appare Aura che d\u00e0 a Shugo il Bracciale del Crepuscolo. Shugo quindi intraprende un'avventura per trovare Aura e dipanare il mistero del Bracciale, un elemento che pu\u00f2 ostacolare o aiutare coloro che vengono a contatto con esso. Lungo il percorso, Shugo e Rena incontrano molti amici tra cui Mireille cacciatrice di rarit\u00e0, la licantropa Ouka, e la pacifica Hotaru.\nUna notte, mentre il gruppo \u00e8 in attesa dell'inizio di un evento, Shugo incontra una strana ragazza di nome Zefie. Zefie \u00e8 attratta da Shugo perch\u00e9 sente nel bracciale lo stesso odore di sua madre, Aura. Si rendono poi conto che Zefie \u00e8 una vagrant AI, un personaggio non giocante che agisce indipendentemente dai parametri di gioco (una sorta di bug). Zefie attrae l'attenzione della Brigata del Cavaliere Cobalto atta all'eliminazione dei bug. Nel frattempo Balmung, uno degli admin del gioco, viene ripreso per non aver intrapreso azioni punitive nei confronti di Shugo e del Bracciale del Crepuscolo considerato illegale, viene quindi dimesso dal ruolo di admin tornando ad essere semplice giocatore; Kamui, capo della Brigata del Cavaliere Cobalto, \u00e8 quindi mandata alla ricerca di Shugo e della sua compagnia per coglierli in flagrante e arrestarli. Catturati con successo Shugo chiede di essere cancellato senza processo a condizione di liberare i suoi amici, in quanto non implicati con la vicenda del Bracciale. Kamui libera Mireille, Ouka e Hotaru, ma trattiene Rena e Zefie, sar\u00e0 proprio quest'ultima a liberarli aprendo un passaggio dimensionale. Ora sono liberi, ma clandestinamente, devono stare attenti perch\u00e9 a breve avranno nuovamente il fiato sul collo di Kamui e della Brigata del Cavaliere Cobalto; decidono quindi, per sopravvivere e continuare a combattere, di raggiungere i \"Sobborghi di rete\" (una zona piena di bug non accessibile direttamente al gioco) in cui vagano \"hacker\" e vagrant AI. Con l'aiuto della vera mamma di Mireille il suo personaggio contatta Kaz, un amico di vecchia data di Mistral (il nick della mamma di Mireille quando 4 anni prima giocava con quell'avatar) e ex vicino di casa di Shugo e Rena, che gli consegna la Helba Key, utile per accedere ai sobborghi di rete, ma proprio sul pi\u00f9 bello compare la Brigata e Kamui che intima di consegnarle l'Helba Key. Shugo riesce a spezzare l'ascia di Kamui battendola; a questo punto Shugo, Rena, Mireille, Hotaru e Zefie possono accedere indisturbati ai sobborghi. Arrivati gli si para davanti Balmung, che ostinato dice a Shugo di non poter proseguire se prima non fosse riuscito a ferirlo. Superata la prova Balmung consegna a Shugo il Virus Core per accedere all'area \"Twilight\" isolata dal tempo e dallo spazio, in cui risiede Aura.\nMedia.\nManga.\nIl manga \u00e8 stato pubblicato nel 2003 in lingua inglese in Nord America dall'editore Tokyopop; per l'uscita, il titolo \u00e8 stato abbreviato in \".hack//Legend of the Twilight\". Tokyopop ha pubblicato anche una box set dei volumi nel settembre del 2005. In Singapore i tre volumi son stati pubblicati da Chuang Yi, e nel 2004 da Madman Entertainment in Nuova Zelanda ed Australia.\nAnime.\nIl distributore nordamericano Funimation al Comic Con di San Diego del 2013 ha annunciato la pubblicazione in home video della serie. La serie completa \u00e8 stata pubblicata il 7 aprile 2015."}
{"id": "2198995", "revid": "154893", "url": "https://it.wikipedia.org/wiki?curid=2198995", "title": "\u2033", "text": ""}
{"id": "2198997", "revid": "767487", "url": "https://it.wikipedia.org/wiki?curid=2198997", "title": "Fiume Cleddau", "text": "Il fiume Cleddau \u00e8 un fiume composto dal Cleddau orientale e da quello occidentale nel Pembrokeshire, nel Galles occidentale. Insieme formano l'estuario Daugleddau, che forma l'importante porto di Milford Haven. Il nome dell'estuario significa proprio \"i due Cleddaus\". Cluddeau sembrerebbe essere il plurale della parola gallese \"\"cleddyf\" che significa \"spada\"\", che forse si riferisce al modo in cui i due fiumi sono incisi nel paesaggio del Pembrokeshire.\nIl Cleddau orientale nasce nelle basse colline di Mynydd Preseli a Blaencleddau, nella parrocchia di Mynachlog-ddu. \u00c8 a Picton Point che incontra il Cleddau occidentale. Quest'ultimo ha due rami: quello orientale (nasce a Llygad Cleddau, nella parrocchia di Llanfair Nant y G\u00f4f, 4 chilometri a sud-est di Fishguard) e quello occidentale (nasce a Penysgwarne, nella parrocchia di Llanreithan) che si incontrano a Priskilly. I due principali rami del Cleddau si incontrano a Picton Point, dove formano l'estuario Daugleddau."}
{"id": "2199004", "revid": "438678", "url": "https://it.wikipedia.org/wiki?curid=2199004", "title": "\u2019", "text": ""}
{"id": "2199005", "revid": "49022", "url": "https://it.wikipedia.org/wiki?curid=2199005", "title": "Cleddau", "text": ""}
{"id": "2199006", "revid": "181699", "url": "https://it.wikipedia.org/wiki?curid=2199006", "title": "Iure sanguinis", "text": ""}
{"id": "2199008", "revid": "1543377", "url": "https://it.wikipedia.org/wiki?curid=2199008", "title": "TK-20 Severstal'", "text": "Il TK-20 \"Severstal \u00e8 il sesto esemplare costruito della classe Typhoon. Impostato presso il cantiere Sevmash\"' di Severodvinsk, \u00e8 stato l'ultimo battello costruito dei progetto 941. Nel dicembre 2008 risultava in servizio operativo nella Flotta del Nord.\nStoria.\nLa costruzione del \"TK-20\" inizi\u00f2 presso il cantiere Sevmash di Severodvinsk il 6 gennaio 1987, e lo scafo del sottomarino fu varato nel luglio 1988. Entrato in servizio nella marina sovietica il 4 settembre 1989, fu inquadrato nella Flotta del Nord (18\u00aa Divisione) il 28 febbraio 1990.\nUtilizzato per lanciare un SLBM dal Polo Nord nel novembre 1996, ricevette il nome di \"Severstal\" (cirillico: \u0421\u0435\u0432\u0435\u0440\u0441\u0442\u0430\u043b\u044c, letteralmente, \"acciaio del nord\") nel 2001. Nel giugno dello stesso anno, inizi\u00f2 un ciclo di lavori di revisione e riparazione, che si conclusero nel dicembre 2002. Non \u00e8 chiaro se sar\u00e0 modificato per imbarcare i nuovi missili SS-N-30 Mace, comunque nel dicembre 2008 risulta essere operativo nella Flotta del Nord. Si tratta dell'unico esemplare della classe ancora armato di missili balistici (imbarca dieci SS-N-20 Sturgeon, su un massimo di venti)."}
{"id": "2199011", "revid": "92723", "url": "https://it.wikipedia.org/wiki?curid=2199011", "title": "Accento acuto", "text": "L'accento acuto ( \u00b4 ) \u00e8 un segno diacritico utilizzato in numerose lingue scritte moderne basate sull'alfabeto latino, cirillico e greco, e \u00e8 uno degli accenti grafici.\nStoria.\nUn primo precursore dell'accento acuto \u00e8 stato l'\"apex\", utilizzato negli scritti in lingua latina per marcare la quantit\u00e0 vocalica.\nL'accento acuto compare per la prima volta con questo nome nell'ortografia del greco antico dove indicava una sillaba con un alto tono.\nL'accento acuto in varie lingue.\nL'accento acuto \u00e8 presente in molte lingue per indicare una particolare intonazione su diverse vocali:\nL'accento.\nL'accento acuto varia il valore della lettera sulla quale \u00e8 collocata, modificandone il tono, la lunghezza e l'intensit\u00e0.\nEsempi di parole italiane pi\u00f9 usate: \"perch\u00e9\", \"poich\u00e9\", \"sicch\u00e9\".\nApertura.\nL'accento indica l'apertura delle vocali \"e\" ed \"o\" in diverse lingue romanze. In francese, spagnolo ed italiano le lettere che presentano l'accento acuto sono chiuse, mentre in portoghese sono aperte.\nIntensit\u00e0.\nIn spagnolo, catalano, gallego e portoghese l'accento permette di far capire che la lettera deve essere pronunciata con maggior intensit\u00e0.\nLunghezza.\nL'accento acuto indica una vocale ampia in ceco, slovacco, ungherese ed irlandese."}
{"id": "2199013", "revid": "287204", "url": "https://it.wikipedia.org/wiki?curid=2199013", "title": "Maureen O\u2019Toole", "text": ""}
{"id": "2199015", "revid": "339392", "url": "https://it.wikipedia.org/wiki?curid=2199015", "title": "Roma tra le due guerre nelle fotografie dell\u2019Istituto Luce", "text": ""}
{"id": "2199016", "revid": "339392", "url": "https://it.wikipedia.org/wiki?curid=2199016", "title": "Nevel\u2019skoy (nave oceanografica)", "text": ""}
{"id": "2199026", "revid": "729019", "url": "https://it.wikipedia.org/wiki?curid=2199026", "title": "Luis de Z\u00fa\u00f1iga y Requesens", "text": "Precettore di Don Giovanni d'Austria, ebbe una parte importante nella grande vittoria della Lega Santa nella Battaglia di Lepanto.\nBiografia.\nNel 1563 fu inviato come rappresentante del re di Spagna a Roma. Nel 1568 fu nominato luogotenente generale di Don Giovanni d'Austria durante la repressione della rivolta moresca a Granada e nel 1571 accompagn\u00f2 don Giovanni d'Austria anche durante la campagna della Battaglia di Lepanto.\nNel 1572 Filippo II lo nomin\u00f2 governatore dello Stato di Milano. L'anno seguente gli fu affidato il governo dei Paesi Bassi, succedendo cos\u00ec al Duca di Medinaceli, la cui politica repressiva, continuativa di quella del Duca d'Alba, non aveva raggiunto l'obiettivo di pacificare il paese, nonostante le ripetute vittorie riportate sui ribelli olandesi. Requesens ricevette precise istruzioni per i negoziati: doveva salvaguardare, a ogni costo, la sovranit\u00e0 del legittimo governante dei Paesi Bassi e l'ortodossia cattolica. Ma i buoni uffici di Requesens non evitarono la continuazione della lotta, a causa dell'ostinata opposizione dei ribelli. Gi\u00e0 prima di partire per Bruxelles Requesens eman\u00f2 una amnistia generale, abol\u00ec il Consiglio dei torbidi e delle imposte. Per\u00f2 questa manifestazione di buona volont\u00e0 non ottenne risultati, soprattutto nelle province settentrionali, e nell'autunno del 1573 Requesens dovette ricorrere alle armi per imporre la sua autorit\u00e0.\nNel febbraio del 1574 i ribelli avevano conquistato il porto di Middelburg, ma Requesens riport\u00f2 una brillante vittoria sulle truppe di Luigi di Nassau a Mook, nella valle della Mosa, nella quale persero la vita i due fratelli di Guglielmo d'Orange. A questo punto mancarono i soldi per pagare i soldati spagnoli e Requesens si vide costretto a cercare un accordo con Guglielmo d'Orange con la mediazione dell'imperatore Massimiliano II. I colloqui si svolsero a Breda, ma i negoziati non portarono a nulla di fatto. Requesens dovette riprendere la lotta ma le truppe spagnole si ammutinarono perch\u00e9 non erano state pagate e cos\u00ec le operazioni militari si bloccarono per un anno.\nRequesens mor\u00ec improvvisamente a Bruxelles il 5 marzo 1576 e fu sostituito nel governo dei Paesi Bassi, ormai nel caos, da Don Giovanni d'Austria.\nFamiglia e titoli.\nNacque a Barcellona da una famiglia nobile e fu educato da un precettore gesuita, Juan de Arteaga y Avenda\u00f1o, che era stato uno dei primi discepoli di Sant'Ignazio di Loyola. Quando suo padre, don Juan de Z\u00fa\u00f1iga y Avellaneda, secondogenito del Conte di Miranda, fu nominato precettore del principe don Filippo all'inizio del 1535, Luis de Requenses fu nominato paggio di don Filippo, per cui ricevettero la stessa educazione per tutto il tempo che rimasero insieme.\nNel 1537 l'imperatore Carlo V gli confer\u00ec l'appartenenza all'Ordine di Santiago.\nDopo la morte nel 1576, il corpo di Requesens fu trasportato a Barcellona, sua citt\u00e0 natale, e fu sepolto nella tomba di famiglia, nella cappella annessa al \"Palau Reial\" (palazzo della famiglia Z\u00fa\u00f1iga y Requesens)."}
{"id": "2199029", "revid": "287204", "url": "https://it.wikipedia.org/wiki?curid=2199029", "title": "La notte dell\u2019aquila", "text": ""}
{"id": "2199032", "revid": "466539", "url": "https://it.wikipedia.org/wiki?curid=2199032", "title": "Calcio (sport)", "text": "Il calcio \u00e8 uno sport di squadra giocato all'aperto con un pallone su un campo di gioco rettangolare, con due porte.\n\u00c8 giocato da due squadre composte da 11 giocatori (sono possibili sostituzioni per infortuni o ragioni tattiche). Dieci di essi possono toccare il pallone solo con i piedi, il corpo e la testa; uno solo posto a difesa della porta (e perci\u00f2 detto \"portiere\"), pu\u00f2 toccare il pallone anche con mani e braccia, solamente se il pallone si trova in area di rigore. L'obiettivo del gioco \u00e8 quello di segnare pi\u00f9 punti (detti gol o reti) della squadra avversaria, facendo passare il pallone oltre la linea della porta avversaria. La durata di una partita \u00e8 di 90 minuti, divisi in due tempi da 45 ciascuno pi\u00f9 un eventuale recupero (a discrezione del Direttore di Gara).Nel caso in cui la palla finisca fuori dal terreno di gioco, si riprende l'azione con modalit\u00e0 diverse a seconda della squadra che per ultima ha toccato il pallone prima che uscisse e della zona di delimitazione da cui ha varcato la linea.Quando un calciatore commette un'infrazione, il gioco viene interrotto e riprende con un calcio di punizione o di rigore, dipendentemente dalla zona nel quale il fallo \u00e8 stato compiuto.\nLe partite di calcio sono giocate a livello amatoriale e professionistico. Nel calcio professionistico il regolare svolgimento di un incontro \u00e8 fatto rispettare da un ufficiale di gara (l'arbitro) e dai suoi assistenti (guardalinee, quarto uomo e, in alcune competizioni, VAR). \u00c8 diventato lo sport pi\u00f9 popolare al mondo (sia per il numero di persone che lo praticano, sia per il numero di spettatori e appassionati) poich\u00e9 \u00e8 basato su norme semplici, si gioca con un pallone senza altre attrezzature specifiche e pu\u00f2 essere adattato ai luoghi e alle situazioni pi\u00f9 diversi.\nLa sua origine \u00e8 antica, ma la versione moderna e codificata del calcio \u00e8 nata in Inghilterra nel XIX secolo. Da allora il calcio si \u00e8 diffuso prima in Europa e Sud America, quindi nel resto del mondo.\nRientra nelle discipline olimpiche dalla seconda edizione. La competizione calcistica pi\u00f9 importante \u00e8 il Campionato mondiale di calcio, che si disputa ogni quattro anni sotto l'egida della F\u00e9d\u00e9ration Internationale de Football Association (FIFA), il massimo organismo calcistico mondiale. Si tratta dell'evento sportivo pi\u00f9 seguito dopo le Olimpiadi.\nEtimologia.\nLa parola \"calcio\" deriva dal latino \u00abcalx\u00bb che significa calcagno, tallone, cos\u00ec come la sua derivazione \u00abcalciare\u00bb, che indica l'atto di colpire la palla col piede.\nStoria.\nIl predecessore pi\u00f9 simile al calcio attuale, di cui si hanno tracce fin dal II e III secolo a.C., fu il cinese \"tsu' chu\" o \"cuju\" (, , letteralmente \"palla spinta con il piede\"), un allenamento militare nel quale si doveva calciare una palla, riempita con piume e capelli femminili, tra due canne di bamb\u00f9: la porta non superava i di larghezza. Circa 500 o 600 anni dopo, in Giappone si giocava il \"kemari\" (tuttora praticato), nel quale l'obiettivo dei giocatori, disposti in cerchio, era evitare che la palla toccasse terra.\nNella Grecia del IV secolo a.C. si giocava l\"episkyros\", progenitore di quello che in epoca romana prese il nome di \"harpastum\": due squadre dovevano portare con la forza una palla oltre la linea di fondo avversaria.\nI riferimenti successivi si hanno poi nel Medioevo in Europa: la \"soule\" francese e il suo diretto discendente oltremanica, ovvero il \"mob football\" inglese. Questi giochi, popolari per secoli, erano praticati da centinaia di persone, con l'intento di vedere prevalere la propria parrocchia o il villaggio d'appartenenza su quello avversario, portando la palla nella piazza centrale o davanti alla chiesa rivale.\nNel corso dei secoli i giochi con la palla si erano sviluppati anche tra le civilt\u00e0 precolombiane e in innumerevoli altre culture sparse per tutti i continenti.\nFu per\u00f2 in Italia, nel corso del Rinascimento, dove vennero poste le basi del gioco del calcio moderno, con caratteristiche comuni anche al rugby, alla lotta libera e al pugilato: a Firenze nacque il calcio in costume derivato dagli predecessori greci e romani, nello svolgimento del quale era consentito l'uso di ogni parte del corpo.\nNelle Isole britanniche gli sport praticati con la palla incontrarono diverse opposizioni e a pi\u00f9 riprese furono dichiarati fuorilegge. Il \"football\" tuttavia non perse la grande popolarit\u00e0 che si era guadagnato e non fu mai soppresso del tutto, tanto che il Regno Unito diventer\u00e0 la patria del calcio moderno.\nNel 1848, presso il Trinity College di Cambridge, si stil\u00f2 il primo regolamento del calcio, norme divenute celebri come \"Regole di Cambridge\". Il 24 ottobre 1857 a Sheffield Nathaniel Creswick fond\u00f2 la prima squadra di calcio della storia: lo Sheffield Football Club. Il 26 ottobre 1863 a Londra, presso la \"Freemasons' Tavern\", venne fondata la Football Association, prima federazione calcistica nazionale. Lo sport, cos\u00ec come era stato codificato dalla Football Association, prese il nome \"association football\".\nIl calcio si espanse a macchia d'olio: dall'Inghilterra fu esportato in Scozia (1873), Galles (1876) e Irlanda del Nord (1880); successivamente si diffuse nell'Europa continentale, nel resto del Commonwealth ed in Sud America. Per uniformare le regole, valutarne eventualmente di nuove e farle rispettare, nel 1886 prese forma lInternational Football Association Board (IFAB). Nel 1904 fu istituita la \"F\u00e9d\u00e9ration Internationale de Football Association\" (FIFA), cui si affiliarono le varie Federazioni nazionali nate nel frattempo.\nNel 2006 in tutto il mondo c'erano 265 milioni di persone che praticavano il calcio, delle quali 38 milioni erano tesserate per le varie societ\u00e0. Includendo anche arbitri e funzionari, il totale di coloro che erano direttamente coinvolti nel calcio raggiungeva i 270 milioni, ovvero circa il 4% della popolazione mondiale all'epoca. Il continente con pi\u00f9 giocatori in termini assoluti era l'Asia (85 milioni di calciatori), seguita da Europa (62), Africa (46), America del Nord (43), America del Sud (27) e Oceania (0,5); in percentuale la maggior diffusione si aveva in Europa, Nord e Sud America, dove il 7% della popolazione era coinvolta direttamente nel calcio.\nAl , le Federazioni nazionali poste sotto l'egida della FIFA sono 211 e appartengono a sei confederazioni.\nRegole.\nLe regole ufficiali del gioco del calcio (in inglese \"Laws of the Game\", Regole del Gioco) sono 17 e sono pubblicate dalla FIFA, e gestite dall\"'International Football Association Board\" (IFAB), all'interno della quale, fin dalla sua nascita, una proposta di cambio delle regole deve raccogliere almeno il 75% dei favori per essere approvata.\nLa regola principale che caratterizza e differenzia questo sport rispetto al rugby e alla pallamano \u00e8 che la palla non pu\u00f2 essere toccata o colpita con braccia e mani; per lo pi\u00f9 si usano i piedi ma ogni altra parte del corpo diversa da braccia o mani \u00e8 ammessa. Il giocatore deputato al ruolo di portiere \u00e8 l'unico che pu\u00f2 toccare il pallone con le mani, ma solo all'interno della propria area di rigore e se non gli viene passato volontariamente coi piedi oppure da rimessa laterale da un compagno di squadra. Fino al 1912 il portiere poteva toccare il pallone con le mani anche al di fuori della propria area di rigore, purch\u00e9 all'interno della propria met\u00e0 del terreno di gioco e fino al 1992 era libero di controllare con le mani qualsiasi passaggio di un proprio compagno.\nLe regole base sono da applicarsi a tutti i livelli del calcio, anche se sono consentite alcune modifiche alle dimensioni del terreno di gioco, a grandezza, peso e materiale del pallone, alle porte, alla durata dei periodi di gioco e numero delle sostituzioni (per partite tra giocatori con meno di 16 anni, donne, calciatori veterani o portatori di handicap, a patto che vengano rispettati i principi fondamentali del gioco). Altre modifiche sostanziali, invece, devono avere il consenso dell'IFAB.\nLe prime regole del calcio risalgono all'8 dicembre 1863 quando la neonata \"Football Association\" approv\u00f2 le 14 regole scritte da Ebenezer Cobb Morley durante una riunione alla \"Freemasons' Tavern\" di Londra. Tuttavia alcune squadre non accettarono tali regole, in particolare quelle di Sheffield, che continuarono a giocare con le norme che avevano introdotto nel 1857. Successivamente fu creata l\"International Football Association Board\", con lo scopo di redigere un unico regolamento per il calcio.\nGradualmente le regole furono riviste e modificate fino a diventare 17. Nel 1930 le regole furono riviste e riorganizzate da Stanley Rous e rimasero tali fino alla successiva revisione del 1997.\nLe odierne 17 regole riguardano:\nIn aggiunta alle 17 regole, contribuiscono a regolamentare il gioco del calcio le norme aggiuntive del regolamento e anche numerose decisioni dell'IFAB e altre direttive. Inoltre non \u00e8 una regola, ma una modalit\u00e0 di comportamento definita fondamentale per il gioco del calcio, il fair play, per il quale la FIFA ha creato una campagna d'informazione e stilato un codice di condotta.\nUna partita di calcio, che dura 90 minuti e si disputa in due tempi di 45 minuti ciascuno, si svolge sotto il controllo di un arbitro (figura introdotta per la prima volta nel 1891), che ha \u00abtutta l'autorit\u00e0 necessaria per far osservare le Regole del Gioco nell'ambito della gara che \u00e8 chiamato a dirigere\u00bb e le cui decisioni sono inappellabili. L'arbitro \u00e8 coadiuvato da due assistenti arbitrali e in alcune partite anche da un quarto ufficiale, che, qualora se ne presenti la necessit\u00e0, pu\u00f2 anche sostituire l'arbitro, da un assistente di riserva, atto a sostituire uno dei due assistenti in caso di necessit\u00e0 e dalla tecnologia: in particolare la Goal-line technology, la quale verifica tramite telecamere e sensori se il pallone abbia varcato del tutto o meno la linea di porta, cos\u00ec da dirimere la questione del cosiddetto \"gol-fantasma\"; infine il VAR, un assistente arbitro che, davanti a un monitor, aiuti il direttore di gara ed eviti che si commettano errori evidenti.\nTerreno di gioco.\nIl campo di gioco si compone di 3 parti al suo interno: il \"terreno di gioco\", ovvero la superficie rettangolare, delimitata dalle linee laterali e di porta, sulla quale si svolge effettivamente il gioco. Dopodich\u00e9 vi \u00e8 il \"campo per destinazione\", ovvero una fascia di terreno, dello stesso materiale del terreno di gioco, che si estende per almeno un metro e mezzo oltre le linee perimetrali. Infine, si ha il \"recinto di gioco\", che si estende fino alle recinzioni che delimitano la zona per il pubblico; nel recinto di gioco sono incluse anche le eventuali piste atletiche.\nIl terreno di gioco \u00e8 delimitato con strisce bianche, che contribuiscono anche alla segnatura delle due aree di rigore, del centrocampo, e delle aree d'angolo. Al centro di ciascun lato minore del terreno di gioco sono situate le porte.\nLe linee sono parte integrante del terreno di gioco. Esse possono essere tracciate con gesso bianco sui terreni in erba ed in terra battuta, con segatura nel caso di terreno bagnato, con polvere di carbone sui terreni innevati. Sui terreni in erba sintetica viene utilizzata una vernice bianca non tossica. Tutte le linee devono avere la stessa larghezza, massimo .\nLa lunghezza del terreno di gioco in partite internazionali deve essere tra i 100 e i 110 metri, e la larghezza tra i 64 e i 75 metri. Per le altre partite i limiti sono un po' pi\u00f9 elastici: dai 90 ai 120 metri di lunghezza e tra i 45 e i 90 metri di larghezza. La forma del campo deve essere comunque rettangolare, con linee laterali pi\u00f9 lunghe delle linee di porta. Si adottano tuttavia molto spesso le indicazioni per le gare internazionali; da qualche anno, inoltre, la FIFA ha consigliato le misure standard di 105 metri di lunghezza per 68 di larghezza.\nIl campo \u00e8 diviso in due met\u00e0 da una linea mediana che passa attraverso il centro del campo e incontra il centro di ciascuna linea laterale. Nel punto del centrocampo \u00e8 tracciata una circonferenza con raggio di 9,15 metri. Perpendicolare alla linea di porta sono disegnate due linee distanti 5,50 metri da ciascun palo e sono unite da una linea parallela alla linea di porta. L'area delimitata da queste linee \u00e8 definita area di porta. Perpendicolare alla linea di porta sono disegnate altre due linee distanti 16,50 metri da ciascun palo unite da una linea parallela alla linea di porta. L'area delimitata da queste linee \u00e8 definita area di rigore. Al centro dell'area di rigore c'\u00e8 un punto distante 11 metri dal centro della porta, il dischetto del calcio di rigore. Fuori dall'area di rigore \u00e8 disegnato un arco distante 9,15 metri dal punto del calcio di rigore.\nAd ogni angolo del campo \u00e8 collocata una bandierina di altezza inferiore a 1,5 metri. All'interno di ogni angolo del campo \u00e8 disegnato un quarto di cerchio con un raggio di 1 metro. Una porta con due pali verticali e una traversa orizzontale \u00e8 collocata al centro della linea di porta. Il materiale della porta deve essere tale da non causare pericolo ai giocatori e deve essere di colore bianco. La distanza tra i pali deve essere di 7,32 metri e la distanza dal bordo inferiore della traversa al suolo deve essere di 2,44 metri. Pali e traversa hanno uno spessore non superiore ai .\nIl pallone.\nSecondo le Regole di Gioco, la palla deve avere una forma sferica e realizzata in pelle o altro materiale adatto e ha una circonferenza di non pi\u00f9 di 70 centimetri e di almeno . Il peso non deve superare i 450 grammi e non inferiore a 410 grammi ad inizio partita. Inoltre, la pressione all'interno del pallone dovrebbe essere da 0,6 a 1,1 atmosfere.\nSe durante la partita la palla scoppia o diventa irregolare, la gara viene interrotta e riavviata con il nuovo pallone che viene posizionato nel punto in cui la palla originaria \u00e8 diventata difettosa, a meno che il gioco sia stato fermato all'interno dell'area di porta, nel qual caso l'arbitro lascia il nuovo pallone cadere nella linea dell'area di porta, al punto pi\u00f9 vicino in cui si trovava la palla originaria quando il gioco \u00e8 stato interrotto.\nSe la palla scoppia o diventa irregolare nel corso di un calcio di punizione o un calcio di rigore, il calcio \u00e8 ripetuto. Non si pu\u00f2 cambiare la palla durante la partita senza il permesso del direttore di gara.\nI calciatori.\nOgni squadra gioca con un massimo di undici giocatori, uno dei quali \u00e8 il portiere. Poi ci sono i panchinari per sostituire i titolari in caso di necessit\u00e0 durante il gioco. Il numero massimo di modifiche consentite sulla maggior parte dei campionati internazionali e locali \u00e8 di tre per ogni squadra. In altri concorsi o in partite amichevoli questo numero pu\u00f2 variare. Le ragioni pi\u00f9 comuni per cambiare un giocatore possono essere: un infortunio, la stanchezza, l'inefficacia del giocatore stesso, un cambiamento nelle tattiche del gioco o, se il risultato \u00e8 favorevole verso la fine della partita, il desiderio di guadagnare tempo. Il giocatore che \u00e8 stato sostituito di solito non pu\u00f2 prendere ulteriormente parte al gioco. L'International Football Association Board raccomanda che una partita non dovrebbe continuare se ci sono meno di sette giocatori in una delle due squadre.\nL'equipaggiamento dei calciatori.\nI giocatori devono indossare: maglia, pantaloncini, calze, scarpe e parastinchi. I portieri possono indossare abiti lunghi o corti. La maggior parte dei giocatori indossa scarpe con tacchetti (non di ferro) anche se il regolamento non lo richiede obbligatoriamente. Il portiere deve indossare indumenti di colore diverso rispetto alla loro squadra e all'arbitro. Sotto i pantaloncini possono essere indossati dei collant dello stesso colore. I parastinchi devono essere coperti dalle calze e fatti di materiale che fornisce protezione. Le regole del gioco vietano l'uso di oggetti che possono arrecare danno.\nArbitro.\nLa partita di calcio \u00e8 controllata da un arbitro con piena autorit\u00e0 di far rispettare le Regole del Gioco, le cui decisioni sono definitive. Si muove intorno al campo con un fischietto e facendo segni con le mani.\nAltri ufficiali di gara.\nL'arbitro riceve l'aiuto di due assistenti, che corrono lungo le linee laterali e indicano le violazioni con una bandierina. A livello professionistico c'\u00e8 un quarto uomo che assiste il primo arbitro e lo pu\u00f2 sostituire in caso di necessit\u00e0.\nLa durata della gara.\nUna partita di calcio \u00e8 costituita da due tempi di 45 minuti ciascuno. Il tempo non si ferma quando la palla \u00e8 fuori gioco. Tra un tempo e un altro c'\u00e8 un intervallo, che di solito dura 15 minuti. L'arbitro \u00e8 il cronometrista ufficiale della manifestazione e pu\u00f2 aggiungere ulteriori minuti a causa del tempo perso sulle sostituzioni, infortuni o di altre interruzioni di gioco. Il recupero \u00e8 indicato come \"tempo di recupero\". La durata di questo tempo \u00e8 a discrezione del direttore di gara. Solo l'arbitro segnala la fine della gara. Il quarto uomo informa i giocatori e spettatori, con un cartello che indica il numero di minuti di recupero. Questo numero pu\u00f2 essere esteso dall'arbitro.\nIn alcuni casi, in cui bisogna designare assolutamente un vincitore, il gioco pu\u00f2 essere esteso oltre la fine di 90 minuti, in modo da giocare per pi\u00f9 tempo detto supplementare. Se ancora nessun vincitore \u00e8 emerso, si procede con i tiri di rigore.\nInizio e ripresa del gioco.\nLa partita di calcio si basa su una serie di regole e si gioca con un pallone da calcio. Con sorteggio prima dell'inizio della partita si decide su quale lato del campo una squadra si vuole posizionare e chi eseguir\u00e0 il calcio d'inizio. Il pallone \u00e8 posto sul punto centrale del terreno di gioco, dove infatti si trova un cerchietto bianco. Prima che il calcio d'inizio venga eseguito, tutti gli avversari devono trovarsi ad almeno 9,15 metri (10 iarde del sistema imperiale) di distanza dal pallone, ovvero fuori dal cerchio di centrocampo. Tutti i giocatori devono inoltre trovarsi all'interno delle proprie met\u00e0 campo. Quando tutti i calciatori hanno preso posizione in conformit\u00e0 alla regola, l'arbitro emette il fischio che autorizza l'esecuzione del calcio d'inizio.\nSu calcio d'inizio, il pallone \u00e8 in gioco quando viene calciato. Fino a qualche tempo fa il pallone doveva essere mosso tassativamente in avanti, ma dal Campionato europeo di calcio 2016 il regolamento, per quanto riguarda ci\u00f2, \u00e8 stato modificato: il pallone pu\u00f2 essere quindi mosso in qualsiasi direzione.\nIl pallone in gioco e non in gioco.\nLa palla \u00e8 fuori gioco, cio\u00e8 non in gioco, quando ha superato la linea di porta o laterale, sia a terra o in aria e quando il gioco viene interrotto dall'arbitro. La palla \u00e8 in gioco, in tutti gli altri casi, compresi i casi in cui la palla rimbalza su un palo o traversa o tocca la bandierina.\nQuando la palla \u00e8 fuori gioco, il gioco riprender\u00e0 con uno degli otto metodi di riavvio a seconda di come \u00e8 andata fuori dal gioco:\nL'esito di una gara.\nLo scopo del gioco \u00e8 di far entrare il pallone (originariamente una palla di cuoio) nella porta avversaria, delimitata da due pali verticali congiunti nella parte superiore da una traversa. Se per errore un giocatore di una squadra mette il pallone nella propria porta allora si segna un autogol. Gli attaccanti cercano di creare azioni da gol attraverso il palleggio, il passaggio e il tiro in porta, I difensori cercano di riprendere il controllo della palla attraverso i contrasti o le scivolate. Tutti i giocatori sono liberi di muoversi in mezzo al campo fino a che non si interrompe il gioco per un fallo, un fuorigioco o una rimessa.\nUna partita di calcio viene vinta dalla squadra che nei 90 minuti di gioco segna pi\u00f9 gol di quella avversaria. In caso di uguale numero di reti segnate, o se non sono stati realizzati gol, la partita \u00e8 considerata pareggiata.\nIn competizioni che prevedano l'eliminazione diretta ed esigono quindi che la gara abbia una vincente, si ricorre di solito a tempi supplementari (due tempi della durata massima di 15 minuti ciascuno) e, in caso di ulteriore parit\u00e0, si passa ai tiri di rigore per stabilire chi accede al turno successivo. Inizialmente, in caso di pareggio, la squadra qualificata veniva determinata tramite il lancio di una monetina.\nAlcune varianti nel meccanismo dei tempi supplementari, introdotte dalla seconda met\u00e0 degli anni novanta prevedevano:\nQueste modifiche regolamentari sono state abolite nel 2004.\nNel caso di partite di andata e ritorno, quando la somma dei risultati delle due gare d\u00e0 un pareggio la squadra qualificata al turno successivo (o eventualmente vincitrice della competizione in caso di finale) pu\u00f2 essere determinata con la regola dei gol fuori casa: si qualifica la squadra che ha segnato pi\u00f9 gol in trasferta.\nIl fuorigioco.\nIl fuorigioco descritto nella regola 11 del calcio, \u00e8 stato progettato in modo tale che un giocatore non pu\u00f2 ottenere un vantaggio vicino alla porta avversaria, quando c'\u00e8 solo un giocatore difendente tra lui e la porta. Un giocatore non \u00e8 in posizione di fuorigioco se \u00e8 nella propria met\u00e0 campo, se \u00e8 in linea con il penultimo avversario o se \u00e8 in linea con gli ultimi due avversari. Un giocatore in posizione di fuorigioco viene penalizzato solo se tocca la palla o passa ad un giocatore, che \u00e8 attivamente coinvolto nel gioco, a giudizio del direttore di gara. Un giocatore in posizione di fuorigioco non viene penalizzato se riceve la palla direttamente da un calcio di rinvio o rimessa laterale. Nel caso di un fuorigioco, l'arbitro assegna un calcio di punizione indiretto alla squadra avversaria, che va dal punto in cui \u00e8 stato commesso il reato. Il fuorigioco \u00e8 una delle prime regole che sono state stabilite nel calcio. Considerata una delle pi\u00f9 complesse regole del calcio e, talvolta, giocatori, allenatori e tifosi mettono in discussione le decisioni prese dall'arbitro e dai suoi assistenti in una partita. Ci sono stati molti tentativi di revisione di questa regola da parte dell'International Football Association Board al fine di diventare efficace e migliorare la qualit\u00e0 del calcio come uno spettacolo.\nFalli e scorrettezze.\nI falli e le scorrettezze, nel gioco del calcio, sono infrazioni alle regole per le quali l'arbitro deve prendere i dovuti provvedimenti contro il calciatore reo del gesto; nella fattispecie, i falli sono tutte quelle azioni che comportano l'interruzione del gioco e l'assegnazione di un calcio di punizione, diretto od indiretto, o di un calcio di rigore, in favore della squadra avversaria, mentre le scorrettezze sono tutti quegli atti o gesti meritevoli di cartellino (giallo o rosso): possono esistere, quindi, anche delle azioni che siano contemporaneamente sia falli che scorrettezze (come lo spingere un avversario per impedirgli di raggiungere una posizione vantaggiosa, che \u00e8 un fallo perch\u00e9 passibile di calcio di punizione diretto, ed \u00e8 anche una scorrettezza perch\u00e9 \u00e8 passibile di ammonizione). La trattazione dei falli e delle scorrettezze \u00e8 disciplinata alla Regola 12 del Regolamento del Gioco del Calcio. Gli allenatori, vice-allenatori e altro personale di una squadra possono essere puniti con un cartellino giallo o rosso, e possono essere espulsi dalla zona tecnica se si comportano in modo inappropriato secondo il Regolamento del Gioco del calcio 2019. Se un fallo \u00e8 normalmente previsto, l'arbitro pu\u00f2 permettere di continuare. Questo \u00e8 noto come \"vantaggio\". L'arbitro pu\u00f2 chiamare fallo se il vantaggio previsto non si verifica nel giro di pochi secondi. L'autore del fallo pu\u00f2 essere punito per cattiva condotta alla successiva interruzione del gioco.\nLa decisione dell'arbitro su qualsiasi questione che rientri nel campo di gioco sono definitive. Il punteggio partita non pu\u00f2 essere modificato dopo la partita, anche se la prova successiva mostra che le decisioni non erano corrette. Un arbitro pu\u00f2 modificare la decisione solo durante la gara.\nInsieme con l'amministrazione generale dello sport, le associazioni di calcio e gli organizzatori di calcio cercano di far rispettare il buon comportamento nelle aree pi\u00f9 ampie legate al calcio, come ad esempio commenti della stampa, la gestione finanziaria del club, doping. Le pene per i reati di cui sopra possono essere imposte su individui o gruppi. Le sanzioni vanno da multe e la sottrazione di punti o espulsione dalle competizioni.\nRuoli, moduli e schemi di gioco.\nI ruoli principali del calcio sono 4: il portiere, il difensore, il centrocampista e l'attaccante. Le regole stabiliscono solo che uno dei giocatori debba essere designato come portiere, mentre gli altri ruoli non vengono menzionati.\nBench\u00e9 i giocatori abbiano solitamente compiti specifici di attacco o difesa, essi non devono necessariamente rimanere sempre nella loro zona di competenza (difesa, centrocampo o attacco), ma \u00e8 possibile per un difensore partecipare alla fase offensiva o, viceversa, per un attaccante aiutare in quella difensiva.\nLe squadre solitamente vengono disposte in campo secondo alcuni moduli che si sono canonizzati nel tempo e durante lo svolgersi della partita applicano diversi schemi di gioco a seconda dell'interpretazione dell'allenatore o del responsabile tecnico della squadra.\nPortiere.\nIl portiere \u00e8 il giocatore il cui obiettivo principale \u00e8 quello di impedire che la palla entri in porta durante la partita. Il portiere \u00e8 l'unico giocatore che pu\u00f2 toccare il pallone con le mani durante il gioco attivo, ma solo all'interno della propria area. Ogni squadra deve avere un unico portiere in campo. Nel caso in cui il giocatore debba lasciare il campo di gioco per qualsiasi motivo, deve essere sostituito da un altro giocatore, o uno che \u00e8 in gioco o un sostituto. Questi giocatori devono indossare una maglia diversa dai loro compagni di squadra, dai loro avversari (compreso il portiere) e dal corpo arbitrale.\nDifensore.\nIl difensore \u00e8 il giocatore che si trova fra il portiere e i centrocampisti, il cui obiettivo principale \u00e8 quello di fermare gli attacchi della squadra avversaria. La posizione dei difensori davanti al portiere forma una linea, se solo un giocatore si trova dietro a questa linea, viene chiamato \"libero\" poich\u00e9 non ha compiti di marcatura fissa ma di comandare la difesa e, a volte, anche di impostare il gioco. Giocatori situati sui lati del terreno sono chiamati \"terzini\" o \"terzini fluidificanti\" (che hanno doti pi\u00f9 offensive) e grazie alla loro posizione (pi\u00f9 vicini ai centrocampisti) possono avanzare sulle fasce. I centrali vengono chiamati \"difensori centrali\" o \"stopper\" (ci\u00f2 dipende dal loro compito).\nCentrocampista.\nIl centrocampista \u00e8 la persona che gioca a centrocampo in un campo di calcio. I suoi obiettivi principali sono: il recupero palla e creare gioco sfruttando il possesso palla. Secondo la posizione del centrocampista e le sue caratteristiche possiamo dividerli in difensivi (\"mediano\"), centrocampisti puri (\"regista\", \"centrale\", \"centrocampista laterale\"), e offensivi (\"mezzala\", \"ala tornante\", \"trequartista\").\nAttaccante.\nUn attaccante \u00e8 un giocatore di una squadra di calcio che eccelle in posizione di attacco, il pi\u00f9 vicino alla porta della squadra avversaria, ed \u00e8 a lui affidato il compito di segnare per la squadra. \u00c8 molto importante, per chi copre questo ruolo, essere in continuo movimento, guardare il gioco della squadra e smarcarsi per rendere pi\u00f9 facile per il portatore di palla il passaggio. La velocit\u00e0 \u00e8 essenziale, un avanzamento veloce \u00e8 inarrestabile, anche se la difesa \u00e8 pi\u00f9 forte. L'attaccante pu\u00f2 differenziarsi in base alle sue caratteristiche e posizione in \"prima punta\", \"seconda punta\", \"mezzapunta\" e, nei primi moduli della storia del calcio, \"ala\" (successivamente all'introduzione del 4-4-2 l'ala divenne un centrocampista esterno).\nCapitano.\nQuello del capitano, identificato con una fascia posta sul braccio, non \u00e8 un vero e proprio ruolo, ma \u00e8 ugualmente coperto obbligatoriamente da un calciatore, ed \u00e8 generalmente il giocatore pi\u00f9 rappresentativo della squadra.\nLe funzioni ufficiali delle quali \u00e8 investito sono quelle di partecipare al sorteggio iniziale per stabilire quale squadra batter\u00e0 il calcio d'inizio e quale invece sceglier\u00e0 la met\u00e0 campo da occupare, ed - eventualmente - di partecipare al sorteggio dopo i tempi supplementari per decidere chi sar\u00e0 la prima squadra a battere i tiri di rigore.\nInoltre, a termini di regolamento, \u00e8 l'unico giocatore che pu\u00f2 conferire con l'arbitro a gioco fermo.\nAttivit\u00e0 fisica.\nIl calcio comprende un'intensa attivit\u00e0 fisica per la salute a tutti i livelli. Un giocatore di calcio professionistico, per esempio, durante una partita di 90 minuti, a seconda della sua posizione e delle dimensioni del campo, pu\u00f2 perdere oltre 2 litri di liquidi, parte dei quali vengono recuperati durante il tempo di riposo. Durante la partita i giocatori hanno a disposizione l'intervallo per idratarsi.\nIl calcio, dato anche l'alto numero di praticanti, \u00e8 uno degli sport con il maggior numero di infortuni, anche se la maggior parte di loro non sono gravi. Le lesioni pi\u00f9 comuni si verificano agli arti inferiori, in particolare alle ginocchia e caviglie per i movimenti di rotazione a cui sono sottoposti. Oltre a contusioni e distorsioni, anche lesioni meniscali, dei legamenti crociati, e ai muscoli ischiocrurali della coscia sono lesioni comuni nel calcio. \nOrganizzazione.\nPer quanto riguarda il governo del calcio occorre distinguere tra livello mondiale, continentale e nazionale.\nOrganizzazioni internazionali.\nIl maggior organo di governo del calcio a livello internazionale \u00e8 la FIFA, acronimo di \"F\u00e9d\u00e9ration Internationale de Football Association\" (in italiano Federazione Internazionale del Calcio), che ha sede a Zurigo, in Svizzera.\nPer quanto riguarda la redazione, innovazione e interpretazione delle regole calcistiche, opera l'IFAB, un organismo incardinato nella struttura della FIFA all'interno del quale hanno diritto di voto 8 membri, 4 designati dalla FIFA stessa e altrettanti dalle 4 federazioni calcistiche britanniche (la FA per l'Inghilterra, la SFA per la Scozia, la FAW per il Galles e la IFA per l'Irlanda del Nord). \nElenco confederazioni continentali.\nSei confederazioni continentali sono affiliate alla FIFA:\nAll'interno delle sei federazioni continentali operano le federazioni calcistiche nazionali. Esse sovrintendono le competizioni calcistiche nel rispettivo territorio nazionale. In totale sono 208 le federazioni nazionali affiliate sia alla FIFA che alla propria federazione continentale e altre 13 sono affiliate solo alla propria federazioni continentale.\nAl di fuori dell'organizzazione della FIFA operano anche alcune federazioni rappresentanti regioni o stati non riconosciuti a livello internazionale, che sono affiliate alla \"Nouvelle F\u00e9d\u00e9ration-Board\" (NF-Board). La NF-Board comprende 37 membri di cui 15 hanno preso parte almeno una volta alla \"VIVA World Cup\".\nCompetizioni.\nQueste le competizioni organizzate dalle varie federazioni continentali:\nCompetizioni per club.\nCompetizioni nazionali.\nPrima della nascita delle competizioni ufficiali, i calendari dei club erano formati esclusivamente da partite amichevoli. Le amichevoli tra squadre rimasero presenti in forte numero fino ai primi anni sessanta, quando dovettero cedere il passo al moltiplicarsi degli impegni ufficiali. Nel 1871, per esempio, alcuni club inglesi non furono in grado di iscriversi alla prima edizione della Coppa d'Inghilterra, giocatasi nel 1871-1872, in quanto i loro calendari erano gi\u00e0 pieni. Cercando di stabilizzare la situazione, i club inglesi decisero di creare il primo campionato nel 1888-1889. Nacquero cos\u00ec i due elementi principali del calendario di un club: il campionato e la coppa.\nNella maggioranza dei paesi vengono effettuati due tipi di competizioni: il campionato nazionale, che costituisce la competizione pi\u00f9 importante, e la coppa nazionale, strutturata principalmente in scontri ad eliminazione diretta. In Inghilterra, Spagna e Francia, la coppa nazionale fu creata prima del campionato, dando cos\u00ec alla FA Cup, alla Copa del Rey e alla Coupe de France un fascino e un'aura particolare. Al contrario la Coppa Italia, che nacque dopo l'apertura del campionato italiano di calcio, non gode di molto pregio tra societ\u00e0 e tifosi italiani. In alcuni paesi, come per esempio l'Inghilterra o la Scozia, vennero istituite anche altre coppe, le cosiddette \"Coppe di Lega\", i cui partecipanti sono esclusivamente club professionisti mentre in Sudamerica l'idea di coppa nazionale \u00e8 spesso assente.\nIl vincitore del campionato \u00e8 solitamente proclamato al termine della stagione, in base ai punti ottenuti in classifica. Fino agli Anni 1980, la vittoria comportava l'assegnazione di 2 punti: in seguito, per aumentare la differenza tra un pareggio e una vittoria, quest'ultima assegna 3 punti. In alcuni campionati, invece, il vincitore non \u00e8 dichiarato a conclusione della stagione regolare ma dopo i play-off (cui accedono le squadre piazzatesi ai primi posti): questo formato, tipico dello sport statunitense, \u00e8 stato introdotto anche dalla Pro League belga nella stagione 2008-09.\nUn'altra importante differenza con il sistema americano \u00e8 la possibilit\u00e0 di essere promossi o retrocessi di divisione. Quando la seconda divisione inglese fu creata nel 1892, tutti i club principali decisero all'unanimit\u00e0 di non rinunciare al privilegio di giocare in prima serie: pertanto lo Small Heath, primo campione della seconda divisione nella stagione 1892-1893 non venne promosso in prima divisione. Il sistema di promozione/retrocessione entr\u00f2 in essere solo nel 1899 dopo una serie di play-off in cui si sfidarono le prime classificate della seconda divisione e le ultime della prima.\nLa \"Lega\" (termine indicante la prima divisione) rimase per diverso tempo ostile a tutte le promozioni automatiche dalle leghe minori, dette \"non-Lega\", che indicava le squadre di livello inferiore alla seconda divisione: con un voto tra i club professionisti si stabil\u00ec pertanto di creare dalla stagione 1920-1921 la terza divisione, che andava a contenere tutte le squadre semi-professionistiche. Nel 1986 il sistema fu nuovamente modificato con l'inserimento di una nuova divisione, chiamata \"Conference\", nella quale furono inserite le formazioni dilettantistiche. Una simile evoluzione verr\u00e0 introdotta in Francia nel 1970, con la creazione di un sistema di campionati piramidale \"aperto\", rispetto al precedente sistema \"chiuso\" (senza promozioni e retrocessioni) usato dal 1932 al 1970. In questo periodo diversi club amatoriali divennero professionistici, dato che le promozioni avevano finalmente a che fare con i risultati ottenuti sul campo. In alcuni rari casi, come per esempio negli Stati Uniti, non esiste un sistema di promozione/retrocessione (automatica o tramite play-off/play-out) tra le varie divisioni, ma rimane utilizzato il sistema \"chiuso\".\nA differenza del modello inglese, i campionati furono inizialmente creati su base regionale con l'utilizzo dei play-off tra i vari campioni regionali per stabilire il campione nazionale. Questo particolare sistema venne utilizzato in Francia dal 1894 al 1919, nei Paesi Bassi dal 1897 al 1956, in Italia dal 1898 al 1929, e in Germania fino al 1963 con la creazione nello stesso anno della \"Bundesliga\".\nIn diversi paesi dell'America latina i campionati si svolgono in forma di \"Apertura e Clausura\", eleggendo quindi due campioni ogni anno. In Brasile, al contrario, il campionato nazionale (chiamato \"Brasileir\u00e3o\") si tiene in formula unica: nato relativamente di recente (nel 1971), si aggiunse ai gi\u00e0 presenti campionati statali, svolti stato per stato nei primi mesi dell'anno e contraddistinti da un'importanza quasi pari a quello nazionale (come il Campionato Ga\u00facho, il Campionato Paulista eccetera). Contrariamente agli altri paesi sudamericani, il Brasile ha anche una coppa nazionale, la \"Copa do Brasil\", inaugurata nel 1989.\nCompetizioni internazionali.\nLe maggiori competizioni internazionali tra club si tenevano in origine generalmente tra le feste pasquali e la fine della stagione. Una delle prime manifestazioni fu il Challenge international du Nord, che mise di fronte ogni anno club francesi, belgi, svizzeri, inglesi e olandesi e che si tenne dal 1898 al 1914. Tornei di questo tipo si moltiplicarono con il passare degli anni cui parteciparono anche squadre rinomate: \u00e8 il caso della Coppa delle Nazioni giocata nel 1930 a Ginevra (Svizzera) e il Torneo Internazionale dell'Expo Universale di Parigi 1937, che raccolse i principali club del Vecchio Continente.\nI club dell'Europa centrale si affrontarono ogni anno, a partire dal 1927 nella Coppa Mitropa (tenutasi fino al 1992) mentre nella Coppa Latina (giocata dal 1949 al 1957) si sfidarono i campioni di Spagna, Italia, Portogallo e Francia.\nL'evoluzione del trasporto aereo e l'installazione dei dispositivi di illuminazione per le partite in notturna, giocate durante la settimana, resero possibile la creazione di quelle che sono le attuali competizioni continentali. La \"Coppa dei Campioni d'Europa\" (dal 1992-1993 denominata UEFA Champions League, nota semplicemente come Champions League) nacque a Parigi per iniziativa del quotidiano sportivo \"L'\u00c9quipe\": la prima edizione si tenne nel 1955-1956. Inizialmente limitata ai soli campioni nazionali, negli anni novanta la manifestazione fu aperta anche ai vice-campioni di ogni nazione e successivamente fu permessa la partecipazione anche ai terzi e quarti classificati secondo il coefficiente UEFA, che tiene conto dei risultati ottenuti dai club nelle 5 stagioni precedenti allo scopo di stabilire quali nazioni abbiano diritto di portare pi\u00f9 squadre alla manifestazione. Oltre alla Champions League, altre coppe sono la Coppa delle Coppe dedicata ai vincitori delle coppe nazionali (soppressa nel 1999), la UEFA Europa League (ex Coppa UEFA), la Coppa Intertoto (nata nel 1995, ultima edizione nel 2008) e la Supercoppa UEFA: tutte queste manifestazioni sono organizzate dalla UEFA.\nBasandosi sul modello europeo, le altre confederazioni crearono competizioni simili: in Sudamerica la CONMEBOL organizz\u00f2 la \"Copa Campeones de Am\u00e9rica\" (dal 1965 denominata Coppa Libertadores, in spagnolo \"Copa Libertadores de Am\u00e9rica\") dal 1960 per i vincitori del campionato nazionale, la Coppa CONMEBOL dal 1992 al 1999 (equivalente della Coppa UEFA), la Coppa Mercosur e la Coppa Merconorte dal 1998 al 2001, confluite dal 2002 nella Copa Sudamericana (equivalente della UEFA Europa League) e dal 2003 la Recopa Sudamericana (equivalente della Supercoppa UEFA).\nIn Nordamerica la CONCACAF organizz\u00f2 dal 1962 la \"CONCACAF Champions' Cup\" (dal 2008 CONCACAF Champions League) per i campioni nazionali e la \"CONCACAF Cup Winners Cup\" dal 1991 al 1998. In Africa la CAF organizz\u00f2 la CAF Champions League dal 1964 per i campioni nazionali, la Coppa delle Coppe d'Africa dal 1975 al 2003 per i vincitori della coppa nazionale e la Coppa CAF dal 1992 al 2003 (equivalente della Coppa UEFA), confluite del 2004 nella Coppa della Confederazione CAF, e dal 1992 la Supercoppa CAF.\nIn Asia la AFC organizz\u00f2 dal 1967 l\"AFC Club Championship\" (dal 2004 AFC Champions League) per i campioni nazionali e la Coppa dell'AFC dal 2004. Infine, in tempi pi\u00f9 recenti, in Oceania l'OFC organizz\u00f2 l\"OFC Club Championship\" (dal 2007 OFC Champions League) a partire dal 1987.\nI vincitori della Coppa dei Campioni europea e della Coppa Libertadores si sfidarono dal 1960 al 2004 nella Coppa Intercontinentale. L'evento fu aperto anche alle altre confederazioni nel 2005 con la creazione, non senza difficolt\u00e0, della Coppa del Mondo per club da parte della FIFA. Una prima edizione pilota si tenne nel 2000, ma la competizione divent\u00f2 annuale ufficialmente a partire dal 2005. Sulla falsariga della Coppa Intercontinentale anche la CONMEBOL e la CONCACAF organizzarono, anche se in maniera discontinua, dal 1968 al 1998 la Coppa Interamericana, nella quale si affrontavano i vincitori della Coppa Libertadores e della CONCACAF Champions' Cup e la CAF e la AFC la Coppa dei Campioni afro-asiatica (o Coppa Intercontinentale Africa-Asia) dal 1986 al 1998.\nCompetizioni tra nazioni.\nIl Torneo Interbritannico (in inglese \"British Home Championship\"), giocato dal 1883 al 1984, fu la prima competizione che mise di fronte squadre nazionali: si giocava fra le Nazionali di Inghilterra, Galles, Scozia e Irlanda del Nord.\nIl progetto di una Coppa del Mondo figur\u00f2 nei progetti della FIFA sin dalla sua fondazione nel 1904, e vide la sua nascita nel 1930 sotto la spinta data dal torneo olimpico di calcio. Le Olimpiadi erano fino a quel momento la maggiore manifestazione calcistica ma, con l'avvento del professionismo anche al di fuori delle isole britanniche negli anni venti e trenta, le squadre nazionali si presentarono ai Giochi Olimpici non pi\u00f9 con la Nazionale maggiore, ma con compagini formate esclusivamente da giocatori non professionisti. Anche per questo le nazioni dell'est europeo, ufficialmente non professioniste, dominarono i tornei olimpici anche dopo la seconda guerra mondiale. Nel 1992 il Comitato Olimpico Internazionale decise di permettere ai professionisti di partecipare ai giochi, ma la FIFA pose il veto sulla partecipazione delle Nazionali maggiori. Si decise pertanto di schierare i giovani che, all'inizio della fase eliminatoria (solitamente un anno prima dei Giochi), avessero meno di 21 anni: nacque cos\u00ec la denominazione \"Under-23\" data dal CIO. Fu permesso di aggiungere 3 giocatori che avessero pi\u00f9 di 23 anni (chiamati \"fuori quota\"), lasciando la scelta a discrezione della nazione.\nLa Coppa del Mondo FIFA, che si tiene ogni 4 anni, \u00e8 l'evento pi\u00f9 importante del calcio mondiale. Fu inaugurata nel 1930 da Jules Rimet, al tempo presidente della FIFA: nel formato attuale, la fase finale \u00e8 giocata da 32 squadre nazionali (questo numero fu fissato nel 1998, dato che precedentemente le selezioni ammesse alla fase finale erano 24), qualificate per mezzo di fasi eliminatorie tenute da ogni singola confederazione nei 2 anni precedenti alla fase finale. Otto selezioni nazionali hanno vinto almeno una volta la Coppa del Mondo: il Brasile (5 vittorie), la Germania (4), l'Italia (4), l'Argentina (2), la Francia (2), l'Uruguay (2), l'Inghilterra e la Spagna (1).\nLe confederazioni a loro volta organizzano delle manifestazioni continentali: il Campionato europeo di calcio, la Coppa delle Nazioni Africane, la CONCACAF Gold Cup, la Coppa America, la Coppa delle Nazioni Oceaniane e la Coppa d'Asia. Nel 1992 fu creata la Confederations Cup, Inizialmente a inviti, poi a cadenza biennale dal 1997 e organizzata ogni 4 anni a partire dal 2005, mette di fronte, oltre ai vincitori delle 6 manifestazioni precedentemente elencate, il Paese ospitante e la detentrice della Coppa del Mondo.\nLe manifestazioni sopra indicate nacquero inizialmente come maschili, ma la stessa organizzazione \u00e8 stata applicata per i giovani (Campionati giovanili Under-20 e Under-17) e per le donne, come il Campionato mondiale di calcio femminile e manifestazioni corrispettive.\nCalcio femminile.\nLa prima partita di calcio femminile si tenne a North London nel 1895. Inizialmente, in particolare nel Regno Unito, il calcio femminile era associato a partite di beneficenza e all'esercizio fisico. Questa percezione cambi\u00f2 decisamente negli anni settanta, quando il calcio femminile fu ufficialmente riconosciuto come sport alla pari di quello maschile.\nLa crescita del calcio femminile professionistico ha visto il lancio di competizioni, sia nazionali che internazionali, speculari al calcio maschile. Il periodo d'oro del calcio femminile \u00e8 collocabile all'inizio degli anni venti del XX secolo, quando il numero di spettatori in alcune partite raggiunse le unit\u00e0. Tutto ci\u00f2 fu fermato il 5 dicembre del 1921 quando la Federazione calcistica dell'Inghilterra band\u00ec il gioco del calcio femminile dai campi utilizzati dai propri club. Il bando fu rimosso nel dicembre del 1969 e la UEFA vot\u00f2 per il riconoscimento ufficiale del calcio femminile nel 1971. La FIFA Women's World Cup (il campionato mondiale di calcio femminile) fu inaugurato nel 1991 e da allora viene tenuto ogni quattro anni.\nVarianti del calcio.\nCalcio a 5.\nIl calcio a 5 (gestito, come per il calcio, dalla FIFA e parallelamente in una versione con regole leggermente diverse dall\"'AMF - Asociaci\u00f3n Mundial de Futsal\") si gioca tra due squadre di 5 giocatori ciascuna. Le partite durano 60 minuti e si disputano due tempi di 30 minuti effettivi. Le regole basilari sono simili a quelle del calcio, ma non vi \u00e8 il fuorigioco, le rimesse laterali vengono effettuate con i piedi ed \u00e8 possibile operare un numero illimitato di sostituzioni. Inoltre, contrariamente a quanto avviene nel calcio, in ognuno dei due tempi di gioco ogni squadra pu\u00f2 richiedere un \"time-out\" di un minuto.\nDiversa \u00e8 anche la gestione dei falli: le infrazioni sono principalmente le stesse del calcio ma, similmente a quanto avviene per esempio nel basket, dal sesto fallo commesso in un solo tempo viene accordato un tiro libero diretto senza la possibilit\u00e0 di formare una barriera. Inoltre nella versione dell'AMF esiste anche il cosiddetto \"cartellino blu\", che obbliga chi lo riceve a essere sostituito da un compagno e dopo aver fatto 5 falli personali bisogna lasciare il campo venendo sostituiti da un altro giocatore e non si pu\u00f2 pi\u00f9 rientrare.\nLe partite si svolgono su campi di dimensioni ridotte rispetto a quello da calcio e usando delle porte e un pallone anch'essi pi\u00f9 piccoli. Tra le due versioni vi sono alcune differenze, in particolare riguardo alle dimensioni di campi e palloni e nelle norme che regolano il ruolo del portiere.\nCalcio a 7 e calcio a 8.\nIl calcio a 7 e il calcio a 8 o calciotto sono un misto tra calcio e calcio a 5. Anche in questo caso le differenze principali sono la durata dei tempi (due di rispettivamente 20 e 25 minuti ciascuno), le dimensioni del campo, pi\u00f9 piccolo rispetto a quello da calcio, e l'assenza del fuorigioco.\nCalcio da spiaggia.\nIl calcio da spiaggia si gioca senza scarpe sulla sabbia in un campo di 35 per 25 metri. La partita si disputa in 3 tempi di 12 minuti l'uno, per un totale di 36 minuti effettivi, fin quando il cronometro viene fermato quando il gioco \u00e8 interrotto. Tutti i calci di punizione sono diretti e vengono battuti senza la barriera.\nA differenza del calcio esistono le espulsioni a tempo: se un giocatore riceve due cartellini gialli deve abbandonare il campo per 2 minuti senza poter essere sostituito e l'espulsione per somma di ammonizioni avviene al terzo cartellino giallo ricevuto. Le rimesse laterali possono essere battute sia con i piedi che con le mani.\nShowbol.\nLo showbol o, come \u00e8 noto in America settentrionale, calcio \"indoor\", \u00e8 molto simile al futsal, ma si gioca in un campo in erba sintetica leggermente pi\u00f9 piccolo e delimitato da un recinto contro il quale pu\u00f2 rimbalzare il pallone senza mai uscire di gioco.\nLa partita si disputa tra due squadre di 6 giocatori, di cui uno portiere, in due tempi di 25 minuti ciascuno.\nCalcio per disabili.\nEsistono tre varianti del calcio per i disabili, utilizzate in particolare nei Giochi paralimpici: una per persone affette da cecit\u00e0, una per persone affette da paralisi cerebrale infantile e l'altra per disabili in sedia a rotelle.\nLa prima, denominata calcio a 5 per ciechi, si gioca tra due squadre di 5 giocatori l'una. Il portiere non deve soffrire di cecit\u00e0 totale (B-1). Si disputano due tempi di 25 minuti ciascuno e il campo, di forma rettangolare, \u00e8 lungo tra i 38 e i 42 metri e largo tra i 18 e i 22 metri. Viene utilizzato un pallone che emette un suono chiaramente udibile dai giocatori.\nLa seconda, denominata calcio a 7-un-lato, \u00e8 molto simile al calcio tradizionale. Le differenze pi\u00f9 importanti si hanno nel numero dei giocatori (7 per squadra), le minori dimensioni di campo da gioco e porte, l'assenza del fuorigioco e la libert\u00e0 di eseguire le rimesse laterali. Possono parteciparvi giocatori che abbiano una paralisi cerebrale infantile di classe da 5 a 8.\nIl calcio in carrozzina \u00e8 simile al calcio a 5 e si gioca su un campo da pallacanestro tra due squadre di 4 giocatori l'una che si affrontano in due tempi di 20 minuti ciascuno.\nAltre varianti.\nEsistono diverse altre varianti del calcio, molte delle quali con regole derivate dall'incrocio con altri sport.\nIl footvolley \u00e8 un misto di calcio e pallavolo da spiaggia, o, qualora la rete fosse montata pi\u00f9 bassa, del tennis. Lo scopo del gioco \u00e8, come nella pallavolo o nel tennis, quello di far passare la palla al di sopra di una rete, ma colpendola per un numero di volte limitato e con le parti del corpo consentite dalle regole del calcio. A livello professionistico si disputa 2 contro 2.\nIl jorkyball, invece, combina aspetti del calcio e dello squash e anch'esso si gioca 2 contro 2.\nVi sono anche il calcio svedese, che si gioca da seduti, e il calcio saponato, simile al calcio a 5 ma giocato su una superficie cosparsa di acqua e sapone che rendono il fondo scivoloso e quindi instabile l'equilibrio dei giocatori.\nInoltre il calcio ha ispirato la creazione di giochi da tavolo come il subbuteo o il calcio balilla e in tempi pi\u00f9 recenti, con l'avvento della robotica, di competizioni con regole simili per i robot, come la \"RoboCup\".\nDiffusione.\nOggi il calcio si gioca a livello professionistico in tutto il mondo. Milioni di persone si recano regolarmente allo stadio per guardare le partite che vengono diffuse anche in televisione, radio o internet. \u00c8 lo sport mondiale con la maggiore copertura televisiva. Inoltre un grande numero di persone giocano a calcio a livello amatoriale. Secondo un sondaggio della FIFA, pubblicato nel 2001, pi\u00f9 di 240 milioni di persone in pi\u00f9 di 200 paesi in tutto il mondo giocano regolarmente a calcio.\nIl calcio \u00e8 seguito con grande passione e svolge un importante ruolo di aggregazione sociale in molte comunit\u00e0 e nazioni. R. Kapuscinski ha sostenuto che spesso persone che sono solitamente gentili, modeste o umili cambiano atteggiamento quando guardano partite di calcio, manifestando rabbia e aggressivit\u00e0. La nazionale di calcio ivoriana, per esempio, ha contribuito ad assicurare una tregua nella guerra civile nel paese nel 2006 grazie alla qualificazione alla fase finale della Coppa del mondo 2006 e ha contribuito a un'ulteriore riduzione delle tensioni tra il governo e i ribelli nel 2007, giocando una partita nella capitale dei ribelli, Bouak\u00e9, un'occasione che ha portato i due eserciti insieme per la prima volta alla pace. Il calcio \u00e8 stato anche al centro di guerre e scontri, come avvenuto nella cosiddetta \"guerra del calcio\" nel giugno 1969 tra El Salvador e Honduras oppure durante la guerra in Jugoslavia nel 1990, quando un match tra e Stella Rossa di Belgrado si trasform\u00f2 in teatro di scontri nel maggio di quell'anno.\nTifo.\nI tifosi possono essere liberi o organizzati, indossano magliette e sciarpe della loro squadra, cantano o gridano slogan per incoraggiare la loro squadra, per attaccare gli avversari o fare semplicemente rumore, in tali eventi sono comuni episodi di razzismo che le organizzazioni calcistiche tentano di fermare. La FIFA, la UEFA e l'Unione europea sostengono la campagna contro il razzismo in Europa con l'obiettivo di eliminare il fenomeno. Ci sono casi in cui i tifosi si riuniscono in bande organizzate in cerca di violenti scontri con i tifosi rivali. Questo comportamento \u00e8 stato conosciuto come \u00abla malattia inglese\u00bb dopo la devastazione causata dai tifosi britannici recatisi all'estero per sostenere la nazionale di calcio inglese tra il 1970 e il 1980. Questo fenomeno \u00e8 generalmente noto come teppismo. La violenza tra i tifosi vanno da piccole schermaglie alle guerre che provocano tragedie. In seguito alla strage dell'Heysel, nel 1985 venne elaborata la Convenzione europea sulla violenza e i disordini degli spettatori durante le manifestazioni sportive, segnatamente nelle partite di calcio, ratificata da 42 Paesi. \nCalciatori migliori.\nNella storia del calcio ci sono stati e ci sono riconoscimenti attribuiti a giocatori per competenze tecniche e comportamento sia da parte di organismi ufficiali del calcio che attraverso altri soggetti, come le riviste sportive. La scelta pu\u00f2 essere fatta attraverso il voto del pubblico, dei giocatori e degli allenatori. Nel 1998, come parte delle cerimonie di apertura della Coppa del Mondo 1998 \u00e8 stata scelta tra Europa e Sud America la top undici del XX secolo da 250 giornalisti internazionali di calcio. Da queste due formazioni sono stati selezionati: Lev Ja\u0161in, Carlos Alberto Torres, Franz Beckenbauer, Bobby Moore, N\u00edlton Santos, Johan Cruyff, Alfredo Di St\u00e9fano, Michel Platini, Garrincha, Diego Maradona e Pel\u00e9. Nel 2000, la FIFA ha assegnato il premio \"Calciatore del secolo\" a Diego Maradona e Pel\u00e9. Il primo \u00e8 stato scelto attraverso il voto del pubblico online e il secondo attraverso il voto di FIFA agenti, giornalisti e allenatori.\nNel 2004, la FIFA ha chiesto a Pel\u00e9 di redigere un elenco dei 100 migliori calciatori viventi di tutti i tempi al momento della stesura della lista, chiamata FIFA 100, nell'ambito delle celebrazioni per i 100 anni della Federazione Internazionale. L'elenco \u00e8 stato originariamente destinato ad includere solo 100 nomi, ma Pel\u00e9 \u00e8 stato in grado di aumentare il numero che alla fine ha raggiunto 125, tra cui due donne. Inoltre, la rivista di dicembre 1999 World Soccer ha pubblicato un elenco dei primi 100 giocatori del XX secolo, che \u00e8 stato creato a seguito di una votazione dei lettori.\nTragedie sportive.\nFra i casi pi\u00f9 noti di tragedie legate al mondo del calcio ci sono: il disastro aereo del 1949 a Torino, dove morirono tutti i giocatori del Torino, l'incidente aereo di Monaco di Baviera del 1958, che ha ucciso otto giocatori del Manchester United, il disastro aereo dell'Alianza Lima nel 1987, in cui perirono 43 persone tra cui molti calciatori e staff tecnico della squadra peruviana dell'Alianza Lima e la tragedia aerea del 1993 sulla costa del Gabon che ha ucciso tutti i giocatori dello Zambia. Inoltre, il 28 novembre 2016 l'aereo che trasportava la squadra brasiliana Chapecoense, in volo per disputare la finale di coppa sudamericana, si \u00e8 schiantato vicino Medell\u00edn, in Colombia: i superstiti della squadra sono stati tre.\nGlobalizzazione.\nNegli ultimi decenni, il calcio \u00e8 stato influenzato e colpito dal fenomeno della globalizzazione. I giocatori possono competere in vari paesi oltre il paese di origine. Infatti, i migliori giocatori godono di stipendi milionari. Molte squadre hanno ottenuto un ampio sostegno da tifosi in tutto il mondo stabilendo tour in questi paesi, con benefici economici.\nNorme.\nI giocatori, soprattutto quelli che lottano in organizzazioni leader sono modelli per i loro fan. Molti bambini sono impegnati nel mondo del calcio per aspirare a ottenere la ricchezza e il fascino dei migliori giocatori. Molti giocatori sono considerati buoni modelli. Tuttavia, ci sono numerose segnalazioni sulla stampa circa cattivi comportamenti dei giocatori.\nTop Team.\nNella storia del calcio sono emerse occasionalmente importanti squadre di calcio. Nazionali vincitrici della Coppa del Mondo con la nazionale di calcio del Brasile cinque volte, Nazionale Italiana quattro e Nazionale tedesca quattro. A livello di club, nel 2000 il Real Madrid \u00e8 stato premiato dalla FIFA come la migliore squadra del XX secolo dopo voto degli abbonati della rivista ufficiale della FIFA, la rivista mondo FIFA. A seguire in ordine Manchester United, Bayern.\nVivaio e calciomercato.\nIn ambito UEFA, prima della famosa Sentenza Bosman il calcio reclutava in massima parte i suoi giocatori migliori dai cosiddetti vivai sportivi interni e nazionali, rimasti poi in misura minore basi di partenza dei settori giovanili.\nFinanza.\nMolte squadre di calcio sono state convertite da societ\u00e0 dilettantistiche a grandi imprese commerciali. Anche i giocatori sono riusciti ad aumentare i loro profitti in maniera massiccia nel corso di questo cambiamento. Negli stati pi\u00f9 piccoli, soprattutto nelle classi inferiori di questi paesi, i giocatori possono essere parzialmente occupati con il calcio e di esercitare un secondo lavoro. I cinque principali campionati europei attraggono la maggior parte dei migliori giocatori del mondo e ogni campionato ha una massa salariale totale di oltre 600 milioni di euro. I ricavi di squadre provenienti da varie fonti. Squadre come Barcellona, il Real Madrid e Manchester United sono tra i club pi\u00f9 ricchi del mondo. Il Chelsea, dopo l'acquisizione del miliardario Roman Abramovich, ha acquistato molti giocatori costosi, come il Manchester City dopo essere stata acquisito dal miliardario Caldas Al Mubarak nel 2008.\nUn fattore molto importante per aumentare i profitti delle squadre \u00e8 stato l'emergere di televisioni satellitari. Fonte importante di reddito sono le donazioni da parte di organizzazioni e aziende di pubblicit\u00e0 sulla divisa della squadra. Ad esempio, il Bayern Monaco nel 2008 ha avuto come sponsor la Deutsche Telekom dalla quale ha ricevuto 25 milioni di euro. Nel 2012, i club dei sei maggiori campionati europei avevano un fatturato di oltre 500 milioni di euro dalle sponsorizzazioni sulle loro maglie. Inoltre, le squadre devono vendere i prodotti ufficiali con il logo della squadra. Vale la pena ricordare che nel 2012 il Manchester United entr\u00f2 in borsa a New York. Altrettanto importante fonte di reddito \u00e8 la vendita di giocatori di altre squadre. Nel 2001, il Real Madrid ha speso 76 milioni di euro per acquistare Zin\u00e9dine Zidane dalla Juventus, mentre nel 2000 Luis Figo si trasfer\u00ec dal Barcellona al Real Madrid, per 58,5 milioni di euro. Nel 2009, il Real Madrid ha pagato 94 milioni per l'acquisto di Cristiano Ronaldo dal Manchester United.\nTuttavia, molti gruppi si trovano ad affrontare problemi finanziari. Ad esempio, il Leeds United inizialmente spese un sacco di soldi e ha avuto successo per alcuni anni, ma ben presto i debiti della squadra sono diventati incontrollabili, i giocatori di successo sono stati venduti e, infine, la squadra \u00e8 stata relegata per due volte dalla Premier League fino in Football League One. Nel 2012, i Rangers Glasgow retrocedettero dalla prima divisione della Scozia nella quarta per debiti. Gli affari della TV non danno a tutte le squadre grandi profitti. Le squadre che competono in classi pi\u00f9 piccole ricevono meno soldi per le loro partite, e se promosse a un livello superiore, possono affrontare i problemi di potere rispetto a grandi squadre, con conseguente loro retrocessione.\nSquadre provenienti da piccoli paesi hanno anche loro problemi. A causa della piccola popolazione del Paese guadagnano meno soldi dai diritti televisivi. Alcune squadre sono riuscite a invertire queste tendenze, sfruttando i giocatori delle loro giovanili come un saggio investimento. Tali squadre sono Porto e Ajax, che anche se hanno avuto alcuni successi tendono a vendere i propri giocatori a causa delle pressioni finanziarie. Negli ultimi anni, la UEFA ha introdotto il Financial Fair per limitare i debiti nel calcio europeo, che potrebbero minacciare la sopravvivenza a lungo termine delle squadre. Ai sensi del regolamento, ogni club deve bilanciare entrate e spese. In caso contrario, va incontro a penalit\u00e0. Allo stesso tempo, i club sono in fase di scioglimento o liquidazione e non hanno diritto a partecipare alle competizioni europee.\nControversie.\nCorruzione\nUn altro fenomeno del calcio sono le accuse di corruzione. Il livello di corruzione varia da paese a paese. Pu\u00f2 coinvolgere giocatori, agenti, squadre e arbitri. Nel 2005-06 apparvero numerosi scandali di corruzione. Tra questi, lo scandalo di partite truccate nel secondo e terzo gruppo della Germania, con una figura centrale per l'arbitro Robert Hauser, che ha confessato che fissava molte scommesse. Simile scandalo di partite truccate \u00e8 stato rivelato in Brasile nel 2005. Nel 2006 \u00e8 stato rivelato in Italia con lo scandalo Calciopoli dove cinque squadre sono state giudicate colpevoli di partite truccate e puniti con retrocessione della Juventus in seconda divisione per il periodo 2007-08 e la rimozione del titolo di campione per il periodo 2005-06. Inoltre, nel 2006, scoppi\u00f2 lo scandalo \u00abfischietto d'oro\u00bb in Portogallo che ha incluso arbitri che tentarono di influenzare il Porto e Boavista. Nel 2013 Europol scopr\u00ec una rete di scommesse clandestine e partite truccate, identificando un totale di 680 \"giochi sospetti\" in 30 paesi, tra cui 380 in Europa.\nInfluenza culturale.\nCinema.\nElenco di film incentrati o ambientati nel mondo del calcio."}
{"id": "2199037", "revid": "349590", "url": "https://it.wikipedia.org/wiki?curid=2199037", "title": "Tachigrafo digitale", "text": ""}
{"id": "2199039", "revid": "125355637", "url": "https://it.wikipedia.org/wiki?curid=2199039", "title": "Monetazione di Ursentum", "text": "Con il nome tradizionale di monetazione di \"Ursentum\" i numismatici si riferiscono ad alcune monete con la legenda greca \"\u039f\u03a1\u03a3\u0391\u039d\u03a4\u0399\u039d\u03a9\u039d\" (\"ORSANTIN\u014cN\", cio\u00e8 \"degli Orsantini\").\nNon si conosce la collocazione di questo centro e neanche il suo nome esatto dato che oltre alle monete non si hanno altri riferimenti letterari o archeologici.\nQueste monete erano collegate nell'Ottocento agli Ursentini (o Urgentini) una popolazione lucana citata da Plinio.\nL'ipotesi di identificazione di questi \"Orsantinoi\" con gli \"Ursentini\" citati da Plinio \u00e8 di Louis Sambon, che riporta anche immagini riprese da Carelli, che erano anche state copiate in precedenza da Garucci.\nQuesta ipotesi non \u00e8 pi\u00f9 accettata, in quanto da una trib\u00f9 lucana di lingua osca ci si aspetterebbe piuttosto una scritta in alfabeto osco.\nImhoof-Blumer aveva addirittura ipotizzato che ci fosse una cattiva lettura della legenda e che dovesse essere interpretata come [\u039c\u0391\u039c\u0395\u03a1]\u03a4\u0399\u039d\u03a9\u039d (\"MAMERTIN\u014cN\", cio\u00e8 \"dei Mamertini\").\nL'etnico \u00e8 conosciuto solo da queste monete ed anche la datazione \u00e8 problematica, comunque Rutter ed al., in base a considerazioni di tipo stilistico \u2014 la somiglianza con una moneta di Metapontum \u2014 propongono la fine del III secolo a.C. \nSono noti due tipi:"}
{"id": "2199040", "revid": "486946", "url": "https://it.wikipedia.org/wiki?curid=2199040", "title": "Uthman Ibn Maz\u2019un", "text": ""}
{"id": "2199045", "revid": "339392", "url": "https://it.wikipedia.org/wiki?curid=2199045", "title": "Poppa Muntz", "text": ""}
{"id": "2199050", "revid": "287204", "url": "https://it.wikipedia.org/wiki?curid=2199050", "title": "Antonio D\u2019Andrea", "text": ""}
{"id": "2199069", "revid": "648716", "url": "https://it.wikipedia.org/wiki?curid=2199069", "title": "Algodistrofia riflessa dell'anca", "text": " \nPer algodistrofia riflessa dell'anca in campo medico, si intende una forma di algodistrofia che interessa l'anca.\nEpidemiologia.\nNon si manifesta ad un'et\u00e0 ben precisa, anche se nei bambini \u00e8 meno frequente, questa forma \u00e8 meno comune della sindrome spalla-mano.\nSintomatologia.\nFra i sintomi e i segni clinici ritroviamo dolore, i movimenti di rotazione e abduzione risultano alterati.\nEziologia.\nLe cause non sono chiare, si mostra anche in assenza dei tipici traumi o infezioni. La stessa diagnosi risulta complicata.\nPrognosi.\nLa prognosi cambia a seconda dei casi, spesso mostra caratteri di reversibilit\u00e0 ma altre volte peggiora fino al blocco completo dell'articolazione interessata (la coxo-femorale)."}
{"id": "2199074", "revid": "827882", "url": "https://it.wikipedia.org/wiki?curid=2199074", "title": "Dimmi la verit\u00e0 (programma televisivo)", "text": "Dimmi la verit\u00e0 \u00e8 stato un programma televisivo italiano di genere game show, andato in onda in prima serata su Rai 1 nel 2008 e nel 2009 con la conduzione di Caterina Balivo.\nIl programma.\nIl programma consisteva in un gioco che si poneva l'obiettivo di far dire la verit\u00e0 ad ognuno dei componenti delle coppie del mondo dello spettacolo in gara e si divideva in quattro manches:\nVinceva la puntata la coppia che pi\u00f9 era riuscita nell'intento di dirsi la verit\u00e0 reciprocamente.\nNella prima edizione, la location dello show era Cinecitt\u00e0 Studios. Nella seconda edizione, lo Show si \u00e8 svolto presso gli Studi Voxon di Roma."}
{"id": "2199076", "revid": "729019", "url": "https://it.wikipedia.org/wiki?curid=2199076", "title": "Gran Premio motociclistico della Repubblica Ceca 2000", "text": "Il Gran Premio motociclistico della Repubblica Ceca 2000 corso il 20 agosto, \u00e8 stato l'undicesimo Gran Premio della stagione 2000 e ha visto viincere la Yamaha di Max Biaggi nella classe 500, Shin'ya Nakano nella classe 250 e Roberto Locatelli nella classe 125."}
{"id": "2199089", "revid": "729019", "url": "https://it.wikipedia.org/wiki?curid=2199089", "title": "Fokker D.II", "text": "Il Fokker D.II era un caccia biplano prodotto dall'allora tedesco imperiale Fokker-Fluzeugwerke negli anni dieci del XX secolo ed utilizzato dalla Luftstreitkr\u00e4fte durante la prima guerra mondiale.\nStoria del progetto.\nIl D.II venne ideato per rispondere all'esigenza da parte della Luftstreitkr\u00e4fte di dotarsi di un nuovo velivolo da combattimento per sostituire l'oramai superato monoplano Fokker E.III.\nProgettato da Martin Kreutzer come sviluppo del prototipo M.17, dal quale si differenziava per la maggiore apertura alare che introdusse la necessit\u00e0 del raddoppio dei montanti alari ed una fusoliera pi\u00f9 stretta. Portato in volo per la prima volta nel gennaio 1916 non risult\u00f2 per\u00f2 pi\u00f9 prestante del modello che doveva sostituire. A causa dell'adozione del motore rotativo Oberursel U.I, copia tedesca del pi\u00f9 celebre Gnome Monosoupape di costruzione francese, disponendo di solo 100 CV rendeva il velivolo sottopotenziato bench\u00e9 non fosse eccessivamente appesantito dalla dotazione, come armamento offensivo, di una sola mitragliatrice da 7,92\u00a0mm.\nTuttavia, a causa delle carenza di velivoli necessari a sostenere lo sforzo bellico il D.II venne comunque ordinato e prodotto in 177 esemplari entrando in servizio nel luglio 1916.\nTecnica.\nIl Fokker D.II aveva un aspetto classico; biplano, monomotore e monoposto. La fusoliera, di sezione rettangolare, era dotata di un singolo abitacolo aperto e terminava in un impennaggio classico monoderiva di forma circolare e dotato di piani orizzontali completamente mobili che integravano le funzioni degli equilibratori. La configurazione alare era biplana con ala superiore ed inferiore di ugual misura, quest'ultima leggermente spostata verso coda, collegate tra loro da due coppie di montanti per lato ed integrate da tiranti in filo d'acciaio.\nIl carrello d'atterraggio era fisso, molto semplice, montato su una struttura tubolare al di sotto della fusoliera, dotato di ruote di grande diametro collegate da un asse rigido ed integrato posteriormente con un pattino d'appoggio. La propulsione era affidata ad un motore montato sul muso, un rotativo Oberursel U.I, copia tedesca del pi\u00f9 celebre Gnome Monosoupape di costruzione francese, capace di erogare 100 CV (73,5 kW) ed abbinato ad un'elica bipala in legno a passo fisso. L'armamento consisteva in una mitragliatrice LMG 08/15 da 7,92\u00a0mm posta davanti all'abitacolo che, sincronizzata, consentiva di sparare senza conseguenze attraverso il disco dell'elica.\nImpiego operativo.\nAl momento della sua introduzione, nel luglio 1916, si rivel\u00f2 comunque leggermente pi\u00f9 efficace dei Fokker monoplani ma venne velocemente superato in prestazioni dall'Aviation militaire francese dotata dei Nieuport 11 e 17. Alcuni esemplari vennero utilizzati dalle \"Kampfeinsitzerkommandos\" ed inizialmente alla \"Jagdstaffeln\" che li affianc\u00f2 agli Halberstadt D.II di cui erano dotati, venendo per\u00f2 velocemente scartati quando divennero disponibili i nuovi caccia Albatros D-Typ. Gi\u00e0 nel settembre 1917 nessun Fokker D.II risultava pi\u00f9 in servizio operativo.\nIl modello prest\u00f2 inoltre servizio nei reparti aerei (Fliegertruppe) dell'Esercito svizzero. La Svizzera lo sequestr\u00f2 ad un pilota tedesco costretto ad un atterraggio di fortuna il 13 ottobre 1916 su un terreno a Bettlach. A quella data il Fokker D.II divenne il pi\u00f9 avanzato aereo da guerra a disposizione delle forze armate elvetiche e la commissione incaricata dello studio del velivolo scopr\u00ec il dispositivo di sincronizzazione ed il suo funzionamento fino ad allora sconosciuto ai vertici militari svizzeri. Il velivolo rimase in servizio fino al 1921."}
{"id": "2199098", "revid": "984922", "url": "https://it.wikipedia.org/wiki?curid=2199098", "title": "Colle della Morte", "text": "Colle della Morte \u00e8 una frazione di Castilenti, in provincia di Teramo, in zona calanchi e sottoposta a vincolo ambientale paesaggistico."}
{"id": "2199101", "revid": "204012", "url": "https://it.wikipedia.org/wiki?curid=2199101", "title": "Sindrome di Sudek", "text": ""}
{"id": "2199103", "revid": "729019", "url": "https://it.wikipedia.org/wiki?curid=2199103", "title": "St\u00e9phane Castaign\u00e8de", "text": "Biografia.\nInizi\u00f2 molto giovane a giocare a rugby a Mimizan e poi si trasfer\u00ec a Saint-Julien-en-Born; la carriera dilettantistica continu\u00f2 al e infine a Marmande.\nPassato professionista nel 1996 fu ingaggiato dal , con cui disput\u00f2 3 stagioni e vinse l'European Challenge Cup 1998-99.\nIn quello stesso anno disput\u00f2 tutti i suoi sette incontri in Nazionale francese, sei dei quali nel corso della in Galles, che vide la giungere fino alla finale, poi persa, contro l'.\nAd Hagetmau dal 1999, chiuse la carriera a Grenade-sur-l'Adour da giocatore-allenatore, prima di tornare di nuovo ad Hagetmau come tecnico.\nDal 2010 \u00e8 l'allenatore dell'."}
{"id": "2199104", "revid": "767487", "url": "https://it.wikipedia.org/wiki?curid=2199104", "title": "None More Black", "text": "I None More Black sono stati un gruppo post-hardcore statunitense formato nel New Jersey nel 2000 dal cantante e chitarrista Jason Shevchuk dopo lo scioglimento del suo gruppo precedente, i Kid Dynamite di Filadelfia.\nLa formazione ha pubblicato due album di studio, con l'etichetta Fat Wreck Chords, oltre ad un EP ed un singolo. Nel gennaio 2007 la formazione ha comunicato la decisione di prendere una pausa, mentre il 7 luglio 2008 hanno annunciato la riunione e la registrazione di un nuovo album."}
{"id": "2199108", "revid": "1543377", "url": "https://it.wikipedia.org/wiki?curid=2199108", "title": "Origine del linguaggio umano", "text": "Lorigine del linguaggio umano \u00e8 un argomento che ha attratto una considerevole attenzione nel corso della storia dell'uomo. L'uso della lingua \u00e8 uno dei tratti pi\u00f9 cospicui che distingue l\"Homo sapiens\" da altre specie. A differenza della scrittura, l'oralit\u00e0 non lascia tracce evidenti della sua natura o della sua stessa esistenza, perci\u00f2, i linguisti devono ricorrere a metodi indiretti per decifrare le sue origini.\nI linguisti si trovano d'accordo che non ci sono lingue primitive esistenti, e che tutte le popolazioni umane moderne usano lingue di simile complessit\u00e0. Mentre le lingue esistenti si differenziano nei termini della grandezza e dei temi del proprio lessico, tutte possiedono la grammatica e la sintassi necessarie, e possono inventare, tradurre e prendere in prestito il vocabolario necessario per esprimere l'intera gamma dei concetti che i parlanti vogliono esprimere. Tutti gli esseri umani possiedono abilit\u00e0 linguistiche simili e relative strutture biologiche preposte innate, ma nessun bambino nasce con una predisposizione biologica ad imparare una data lingua invece di un'altra. \nLe lingue umane potrebbero essere emerse con la transizione al comportamento umano moderno circa anni fa (Paleolitico superiore). Una supposizione comune \u00e8 che il comportamento umano moderno e l'emergere della lingua siano coincisi e fossero dipendenti l'uno dall'altro, mentre altri spostano indietro nel tempo lo sviluppo della lingua a circa anni fa, al momento in cui apparvero le prime forme di Homo sapiens arcaico (Paleolitico medio), o addirittura al Paleolitico inferiore, a circa anni fa. Tale questione dipende dal punto di vista sulle abilit\u00e0 comunicative dell\"Homo neanderthalensis\". In tutti i casi, \u00e8 necessario presumere un lungo stadio di pre-lingua, tra le forme di comunicazione dei primati superiori e la lingua umana completamente sviluppata.\nL\u2019origine del linguaggio negli studi di Schelling e Grimm.\nIl problema dell\u2019origine del linguaggio fu una tematica fondamentale del Romanticismo. \nF. W. J. Schelling (filosofo dell\u2019idealismo) e J. Grimm (glottologo, grammatico e autore di fiabe insieme al fratello) sono due autori che hanno due posizioni differenti sull\u2019origine del linguaggio.\nSchelling, nel suo testo del 1850, parla di tre ipotesi fondamentali:\nIl testo di Schelling rimane per\u00f2 indefinito, non arriva cio\u00e8 ad una conclusione.\nIl testo di Grimm \u00e8 stato scritto in contrapposizione al testo di Schelling: egli parte nell\u2019analizzare l\u2019ipotesi teologica, suddividendola in due sottoipotesi, una secondo cui il linguaggio \u00e8 stato creato insieme alla creazione dell\u2019uomo ed una quella secondo la quale il linguaggio \u00e8 successivo alla creazione dell\u2019uomo. Entrambe fanno comunque giungere alla conclusione che la lingua appartiene solo alla specie umana e che il linguaggio sia una conquista dell\u2019uomo. La lingua \u00e8 una conseguenza del pensiero ed inizia nei bambini insieme ad esso.\nInoltre, Grimm analizza il linguaggio nella sua evoluzione, suddividendolo in tre stadi: il primo stadio \u00e8 quello delle prime produzioni vocali, formate da una sillaba. Nel secondo stadio vi \u00e8 il passaggio dai monosillabi a parole composte da pi\u00f9 sillabe e la composizione del linguaggio non \u00e8 pi\u00f9 causale, ma ha un ordine sintattico, si \u00e8 in grado di esprimere pensieri ordinati e ben connessi. Il linguaggio, nel terzo stadio, migliora sempre di pi\u00f9 e si possono esprimere liberamente i propri pensieri.\nGrimm conclude affermando la grande complessit\u00e0 del tema riguardo all\u2019origine del linguaggio e riconosce che il linguaggio \u00e8 una propriet\u00e0 fondamentale dell\u2019uomo strettamente connessa con il pensiero.\nParola e lingua.\nI linguisti fanno distinzione tra il parlare, il discorso e la lingua. Il parlare comporta la produzione di suoni dall'apparato fonatorio. I volatili parlanti, come alcuni pappagalli, sono capaci di imitare parole umane. Ad ogni modo, quest'abilit\u00e0 di imitare i suoni umani \u00e8 molto diversa dall'acquisizione di una sintassi. D'altro canto, i sordi generalmente non usano il discorso parlato, ma sono in grado di comunicare usando la lingua dei segni, che viene considerata una lingua moderna, complessa e pienamente sviluppata. Ci\u00f2 implica che l'evoluzione delle lingue umane moderne richiede sia lo sviluppo dell'apparato anatomico per produrre foni sia specifici mutamenti neurologici necessari a sostenere la lingua stessa.\nComunicazione animale.\nSebbene tutti gli animali usino una qualche forma di comunicazione, i ricercatori generalmente non classificano questa comunicazione come una lingua. Ad ogni modo, il sistema di comunicazione di alcune specie animali condivide alcune caratteristiche con le lingue umane. I delfini, ad esempio, sono in grado di comunicare come gli esseri umani, chiamandosi per nome.\nLinguaggi dei primati.\nNon si sa molto a proposito della comunicazione tra i primati superiori nell'ambiente naturale. La struttura anatomica della loro laringe non permette alle scimmie, come ai bambini, di produrre la maggior parte dei suoni di cui sono capaci gli esseri umani. In cattivit\u00e0 \u00e8 stata insegnata alle scimmie una rudimentale lingua dei segni e l'uso dei lessigrammi \u2014 cio\u00e8 simboli astratti corrispondenti a una parola del vocabolario - e l'uso delle tastiere. Alcune scimmie, come Kanzi, sono riuscite ad imparare ed usare correttamente centinaia di lessigrammi.\nLe aree di Broca e di Wernicke nel cervello dei primati sono responsabili del controllo dei muscoli della faccia, della lingua, della bocca e della laringe, cos\u00ec come di riconoscere i suoni. I primati sono noti per le loro \"grida vocali\", che vengono generate dai circuiti neurali presenti nella corteccia cerebrale e nel sistema limbico.\nNell'ambiente naturale, la comunicazione tra le scimmie \"Chlorocebus\" \u00e8 stata la pi\u00f9 studiata. Esse sono note per la produzione di dieci differenti vocalizzazioni. Molte di queste vengono utilizzate per avvertire gli altri membri del gruppo di predatori in avvicinamento ed includono un \"grido del leopardo\", un \"grido del serpente\" ed un \"grido dell'aquila\". Ogni allarme mette in moto una diversa strategia difensiva. Gli scienziati sono stati in grado di ottenere risposte prevedibili dalle scimmie usando altoparlanti e suoni pre-registrati. Le altre vocalizzazioni vengono probabilmente usate per l'identificazione. Se un cucciolo di scimmia grida, la madre si gira verso di lui, ma le altre scimmie si girano verso la madre per osservare quel che essa fa.\nAntichi ominidi.\nC'\u00e8 una speculazione considerevole sulle capacit\u00e0 linguistiche degli antichi ominidi. Alcuni studiosi ritengono che l'avvento della postura eretta, circa 3,5 milioni di anni fa, abbia apportato importanti cambiamenti al cranio umano, formando un tratto vocale pi\u00f9 a forma di L. La forma di tale tratto ed una laringe relativamente bassa nel collo sono requisiti necessari per produrre molti dei suoni che si producono nelle lingue umane, soprattutto le vocali. Altri studiosi invece credono che, basandosi sulla posizione della laringe, neanche i neanderthaliani avessero l'anatomia necessaria a produrre l'intera gamma di suoni delle lingue dell\"Homo sapiens\". Un altro punto di vista considera invece irrilevante l'abbassamento della laringe per lo sviluppo della parola.\nUna proto-lingua assoluta, cos\u00ec come definita dal linguista Derek Bickerton, \u00e8 una forma di comunicazione primitiva, a cui manca:\nIn breve, si tratterebbe di uno stadio nell'evoluzione del linguaggio intermedio tra il linguaggio dei primati superiori e le lingue umane moderne pienamente sviluppate.\nLe caratteristiche anatomiche come il tratto vocale a forma di L erano in continua evoluzione, piuttosto che apparire improvvisamente. Anche se i primi ominidi utilizzavano una rozza tecnologia basata sulla pietra, era gi\u00e0 pi\u00f9 avanzata di quella degli scimpanz\u00e9 e dei gorilla. Da ci\u00f2 si deduce che probabilmente gli esseri umani possedessero gi\u00e0 una forma di comunicazione pi\u00f9 sviluppata degli altri primati.\nNeanderthaliani.\nLa scoperta nel 2007 di un osso ioide di un neanderthaliano ha suggerito l'idea che i neanderthaliani potessero essere anatomicamente capaci di produrre suoni simili a quelli moderni umani e altri studi indicano che anni fa il canale ipoglosso degli ominidi aveva raggiunto la dimensione di quello degli umani moderni. Il canale ipoglosso trasmette i segnali nervosi al cervello e si ritiene che la sua dimensione rifletta la capacit\u00e0 di parlare. Gli ominidi che vivevano prima di anni fa avevano canali ipoglossi simili pi\u00f9 a quelli di uno scimpanz\u00e9 che a quelli umani.\nComunque, anche se i neanderthaliani fossero stati in grado di parlare, Richard G. Klein nel 2004 espresse il dubbio che potessero possedere una lingua complessa come le nostre. Lo studioso bas\u00f2 il suo dubbio sui resti fossili di esseri umani ed i loro attrezzi di pietra. Per 2 milioni di anni dopo la comparsa dell\"Homo habilis\", la tecnologia degli attrezzi in pietra cambi\u00f2 molto poco. Richard G. Klein, che ha lavorato intensamente sugli antichi attrezzi in pietra, descrive l'attrezzatura degli antichi esseri umani come impossibile da separare in categorie basate sulla loro funzione ed afferma che i neanderthaliani sembravano avere uno scarso interesse per la forma finale dei propri attrezzi. Klein sostiene che il cervello dei neanderthaliani probabilmente non aveva raggiunto la complessit\u00e0 necessaria per una lingua articolata, anche se l'apparato fisico per la produzione dei fonemi era gi\u00e0 ben sviluppato. La questione sul livello di sofisticatezza culturale e tecnologica dei neanderthaliani rimane tutt'oggi controversa.\nHomo sapiens.\nI primi esseri umani anatomicamente di tipo moderno apparvero per la prima volta nei reperti fossili di anni fa in Etiopia. Nonostante fossero anatomicamente di stampo moderno, per\u00f2, i ritrovamenti archeologici disponibili non indicano che si comportassero diversamente dagli ominidi che li avevano preceduti. Essi utilizzavano gli stessi attrezzi in pietra grezza e cacciavano meno efficientemente degli esseri umani che li avrebbero seguiti. Ad ogni modo, all'incirca da anni fa nell'Africa meridionale, ci sono prove di un comportamento pi\u00f9 sofisticato e, da quel momento, si ritiene si sia sviluppato il comportamento moderno. A quel punto, una vita di tipo costiero e lo sviluppo dell'attrezzatura associata rimanda evidentemente ad un consumo di molluschi. Questo stile di vita pu\u00f2 essere dovuto a pressioni climatiche, conseguenti a condizioni di glaciazione. Gli attrezzi in pietra del periodo mostrano caratteristiche regolari che furono riprodotte o duplicate con pi\u00f9 precisione. In seguito, apparvero anche attrezzi fatti di materiale osseo e corna. Questi artefatti possono essere facilmente suddivisi in base alla funzione, come punte per scalfire, attrezzi di incisione, coltelli e attrezzi per trapanare e forare. Insegnare alla prole o ad altri membri del proprio gruppo come produrre tali strumenti dettagliati sarebbe stato difficile senza l'aiuto della lingua.\nIl passo pi\u00f9 grande nell'evoluzione del linguaggio fu probabilmente il passaggio da una comunicazione primitiva di tipo pidgin ad un linguaggio di tipo creolo, con la grammatica e la sintassi di una lingua moderna. Molti studiosi ritengono che questo passaggio pu\u00f2 essere stato compiuto solamente insieme ad alcuni cambiamenti biologici nel cervello, come una mutazione. \u00c8 stato ipotizzato che un gene come il FOXP2 potrebbe aver subito una mutazione che permise agli esseri umani di comunicare. Le prove suggeriscono che questo cambiamento ebbe luogo in un punto imprecisato dell'Africa orientale, all'incirca dai ai anni fa, cosa che apport\u00f2 cambiamenti significativi nei resti fossili. Non \u00e8 ancora chiaro se le lingue si svilupparono gradualmente in migliaia di anni o apparvero relativamente all'improvviso.\nLe aree di Broca e di Wernicke apparvero anche nel cervello umano, la prima coinvolta in scopi cognitivi e percettivi, la seconda collegata alle abilit\u00e0 linguistiche. Gli stessi percorsi neurali ed il sistema limbico degli altri primati controllano i suoni non verbali anche negli esseri umani (risata, pianto, ecc.), cosa che suggerisce che il centro del linguaggio umano sia una modifica dei percorsi neurali comune a \"tutti\" i primati. Questa modifica e le abilit\u00e0 per la comunicazione linguistica sembrano essere uniche degli esseri umani e ci\u00f2 implica che l'insieme degli organi per il linguaggio parlato si sia sviluppato dopo che il ramo evolutivo umano si \u00e8 separato da quello degli altri primati. In tal modo, il linguaggio parlato \u00e8 una modificazione della laringe unica degli esseri umani.\nSecondo la teoria dell'origine \"Out of Africa\" (\"Uscendo dall'Africa\" o \"Dall'Africa verso il mondo\"), circa anni fa un gruppo di esseri umani lasci\u00f2 l'Africa e procedette nella colonizzazione del resto del mondo, inclusa l'Australia e le Americhe, che non erano mai state popolate dagli ominidi che le avevano precedute. Alcuni scienziati ritengono che l\"Homo sapiens\" non abbandon\u00f2 l'Africa prima di allora, perch\u00e9 non aveva ancora acquisito le cognizioni moderne ed il linguaggio parlato e, perci\u00f2, non aveva le abilit\u00e0, nonch\u00e9 il numero di persone sufficienti a migrare. Ad ogni modo, dato il fatto che l\"Homo erectus\" riusc\u00ec a lasciare il continente molto prima (senza un utilizzo diffuso delle lingua, attrezzi sofisticati n\u00e9 un'anatomia moderna), le ragioni per cui gli esseri umani anatomicamente moderni rimasero in Africa probabilmente ebbe maggiormente a che fare con le condizioni climatiche.\nMonogenesi.\nLa teoria dell'origine monogenetica \u00e8 l'ipotesi per cui ci sarebbe stata una singola protolingua (la \"lingua primigenia\" o protolingua mondiale) dalla quale si sarebbero poi distinte tutte le lingue parlate dagli esseri umani. Tutta la popolazione umana, dagli aborigeni australiani ai fuegini, possiede delle lingue. Questo include popoli, come gli aborigeni tasmaniani o gli andamanesi, che sono rimasti isolati dagli altri popoli per anche anni. Cos\u00ec, l'ipotesi dell'origine poligenetica comporterebbe che le lingue moderne si siano evolute indipendentemente su tutti i continenti, un'ipotesi considerata non plausibile dai sostenitori della monogenesi.\nTutti gli esseri umani odierni discendono da una Eva mitocondriale, una donna che si ritiene vivesse in Africa circa anni fa. Ci\u00f2 ha sollevato la possibilit\u00e0 che la lingua primigenia possa essere datata approssimativamente a quel periodo. Ci sono anche teorie su un effetto a collo di bottiglia sulla popolazione umana, soprattutto la teoria della catastrofe di Toba, la quale ipotizza che la popolazione umana ad un certo punto, circa anni fa, si sia ridotta a o individui. Se ci\u00f2 avvenne realmente, un tale effetto a collo di bottiglia sarebbe un eccellente candidato per il momento della protolingua mondiale, anche se ci\u00f2 non implica che sia anche il momento in cui sia emerso il linguaggio parlato come capacit\u00e0.\nAlcuni sostenitori di tale ipotesi, come Merritt Ruhlen, hanno tentato di ricostruire la lingua primigenia. Ad ogni modo, la maggior parte dei linguisti rifiutano questi tentativi ed i metodi utilizzati (come la comparazione lessicale di massa) per varie ragioni.\nScenari dell'evoluzione della lingua.\nTeoria dei gesti.\nLa teoria dei gesti afferma che il linguaggio umano parlato si sia sviluppato dai gesti che venivano usati per la semplice comunicazione.\nDue tipi di prove sostengono questa teoria.\nLa ricerca ha trovato un considerevole supporto per l'idea che il linguaggio verbale e quello dei segni dipendano da strutture neurali simili. Pazienti che usano la lingua dei segni e che hanno sofferto di una lesione all'emisfero cerebrale sinistro, hanno dimostrato gli stessi disordini linguistici nella lingua dei segni dei pazienti capaci di parlare. Altri ricercatori hanno rilevato che la stessa regione sinistra del cervello \u00e8 attiva sia durante la produzione di una lingua dei segni, sia durante l'uso di un linguaggio vocale o scritto.\nLa questione pi\u00f9 importante per la teoria dei gesti \u00e8 per quale motivo ci fu un passaggio allo strumento vocale. Ci sono tre possibili spiegazioni:\nGli esseri umani utilizzano ancora i gesti manuali e facciali quando parlano, specialmente quando le persone che comunicano non usano la stessa lingua. I sordomuti usano lingue composte interamente da segni e gesti.\nPidgin e creoli.\nUn pidgin \u00e8 una lingua semplificata che si sviluppa come mezzo di comunicazione tra due o pi\u00f9 gruppi che non parlano la medesima lingua, in situazioni come il commercio, il cui vocabolario \u00e8 generalmente derivato dalle lingue dei vari gruppi. Il modo in cui i pidgin si sviluppano \u00e8 d'interesse per comprendere le origini del linguaggio verbale umano.\nI pidgin sono lingue significativamente semplificate, con una grammatica rudimentale ed un vocabolario ristretto. Nei primi stadi del loro sviluppo i pidgin consistono soprattutto di nomi, verbi ed aggettivi, senza articoli e verbi ausiliari e con pochissime preposizioni e congiunzioni. La grammatica consiste di parole senza ordine fisso e senza desinenze di declinazione.\nSe questi contatti tra i gruppi si mantengono saldi per lunghi periodi di tempo, i pidgin possono diventare pian piano sempre pi\u00f9 complessi attraverso le generazioni. Se i bambini di una generazione adottano il pidgin come lingua madre, questa diventa una lingua creola, che si fissa e acquisisce una grammatica pi\u00f9 complessa, con una fonetica fissa, una sintassi, una morfologia. La sintassi e la morfologia di tali lingue presentano a volte delle innovazioni locali che non derivano dalle lingue da cui sono nate.\nGli studi sulle lingue creole del mondo hanno dimostrato che possiedono somiglianze evidenti nella grammatica e si sono sviluppate uniformemente dai pidgin in una singola generazione. Queste somiglianze sono evidenti quando le lingue creole non condividono alcuna lingua originale. Inoltre le lingue creole hanno delle somiglianze anche se si sono sviluppate isolatamente rispetto alle altre. Le somiglianze sintattiche includono l'ordine delle parole Soggetto Verbo Oggetto. Anche se una lingua creola nasce da lingue con ordini delle parole differenti, sviluppa spesso un ordine SVO. Le lingue creole tendono ad avere modelli di uso simili per gli articoli determinativi ed indeterminativi e regole di movimento simili per le strutture frasali anche quando le lingue-genitori non le hanno.\nGrammatica universale.\nDato che i bambini sono largamente responsabili della creolizzazione di un pidgin, studiosi come Derek Bickerton e Noam Chomsky hanno concluso che gli esseri umani nascono con una grammatica universale gi\u00e0 inclusa nei loro cervelli. Questa grammatica universale consiste di un'ampia gamma di modelli grammaticali che includono tutti i sistemi grammaticali di tutte le lingue del mondo. Le impostazioni di base di questa grammatica universale sono rappresentate dalle somiglianze evidenti nelle lingue creole. Queste impostazioni di base vengono annullate dai bambini durante il processo di acquisizione della lingua per adattarsi alla lingua locale. Quando i bambini imparano una lingua, dapprima apprendono le caratteristiche pi\u00f9 simile a quelle creole, e poi quelle che entrano in conflitto con la grammatica creola.\nUn'altra questione che viene spesso citata come supporto per la grammatica universale \u00e8 il recente sviluppo della lingua dei segni nicaraguense. A partire dal 1979, il neonato governo del Nicaragua dette inizio al primo sforzo diffuso del paese per educare i bambini sordomuti. Prima di ci\u00f2 non esisteva una comunit\u00e0 sordomuta nel paese. Un centro d'educazione speciale stabil\u00ec un programma inizialmente seguito da 50 bambini sordomuti. Nel 1983 il centro aveva 400 studenti. Questo centro non aveva accesso alle strutture di insegnamento di una delle lingue dei segni usate nel mondo; perci\u00f2 non veniva insegnato ai bambini nessun linguaggio. Il programma linguistico invece enfatizzava lo spagnolo parlato e la lettura delle labbra, nonch\u00e9 l'uso di segni da parte dell'insegnante che assomigliassero alle parole dell'alfabeto. Il programma ebbe uno scarso successo e la maggior parte degli studenti non riuscirono a comprendere il concetto delle parole spagnole.\nI primi bambini arrivarono al centro con pochissimi gesti sviluppati in precedenza all'interno delle proprie famiglie. Ad ogni modo, quando i bambini vennero messi insieme per la prima volta cominciarono a costruire una forma di comunicazione usando i vari segni di ogni bambino. Pi\u00f9 bambini si aggiungevano pi\u00f9 la lingua diventava complessa. Gli insegnanti dei bambini, che avevano avuto uno scarso successo nel comunicare con i propri studenti, guardavano meravigliati i bambini che riuscivano a comunicare tra di loro.\nIn seguito il governo nicaraguense sollecit\u00f2 l'aiuto di Judy Kegl, un'esperta della lingua dei segni alla Northeastern University. Quando Kegl ed altri ricercatori cominciarono ad analizzare la lingua, notarono che i bambini pi\u00f9 giovani avevano preso le forme pidgin dai bambini pi\u00f9 vecchi e le avevano portate ad un alto livello di complessit\u00e0, con un accordo verbale e altre convenzione della grammatica.\nApproccio sinergico.\nLa Azerbaijan Linguistic School ritiene che il meccanismo per la nascita del linguaggio umano moderno, sofisticato e complicato, sia identico al meccanismo evolutivo della scrittura.\nLo sviluppo della scrittura ha vissuto differenti fasi:\nAllo stesso modo una lingua avrebbe passato stadi simili:\nStoria.\nLa ricerca delle origini della lingua ha una lunga storia, come testimonia anche la mitologia classica.\nStoria della ricerca.\nVerso la fine del XVIII secolo od agli inizi del XIX gli studiosi europei ritenevano che le lingue del mondo riflettessero i vari stadi dello sviluppo da una lingua primitiva a quelle pi\u00f9 avanzate, culminando nella famiglia indoeuropea, ritenuta la pi\u00f9 avanzata. La linguistica moderna non nacque prima del tardo XVIII secolo e le tesi romantiche di Johann Gottfried Herder e di Johann Christoph Adelung rimasero molto influenti fino al XIX secolo. La questione delle origini della lingua si dimostr\u00f2 inaccessibile agli approcci metodici, e nel 1866 la Societ\u00e0 Linguistica di Parigi viet\u00f2 clamorosamente le discussioni sull'origine della lingua, ritenendola un problema irrisolvibile. Un approccio sistematico alla linguistica storica divenne possibile solamente con l'approccio neogrammaticale di Karl Brugmann ed altri a partire dal 1890, ma l'interesse degli studiosi per la questione riprese gradualmente piede a partire dal 1950, con idee come la grammatica universale, la comparazione lessicale di massa e la glottocronologia. L'\"origine della lingua\" come materia a s\u00e9 stante emerse dagli studi di neurolinguistica, psicolinguistica e di evoluzione umana in generale. La bibliografia linguistica introdusse l'\"origine della lingua\" come un capitolo separato nel 1988, come un argomento minore dalla psicolinguistica, mentre istituti di ricerca di evoluzione linguistica emersero solo negli anni novanta.\nEsperimenti storici.\nLa storia ha un vario numero di aneddoti su persone che tentarono di scoprire le origini della lingua per esperimento. Il primo tentativo viene riportato da Erodoto, che racconta che il faraone Psammetichus (probabilmente Psametek) fece crescere due bambini da pastori sordomuti, volendo vedere alla fine quale lingua avrebbero parlato senza influenze. Quando i bambini furono portati di fronte a lui, uno di essi disse qualcosa che al faraone suon\u00f2 come \"bekos\", la parola frigia per \"pane\". Perci\u00f2 Psammetichus concluse che il frigio fosse la prima lingua. Si racconta che anche il re Giacomo V di Scozia tent\u00f2 un esperimento simile, e questi bambini avrebbero infine parlato ebraico. Anche il monarca medievale Federico II ed Akbar, un imperatore indiano del XVI secolo, tentarono un esperimento simile ma i bambini utilizzati alla fine non parlarono e morirono.\nNella religione e nella mitologia.\nLe religioni ed i miti etnici spesso danno delle spiegazioni per le origini e lo sviluppo del linguaggio verbale. La maggior parte delle mitologie non ritengono l'uomo inventore della lingua, ma credono in una lingua divina, antecedente alle lingue umane. Lingue mistiche usate per comunicare con gli animali o gli spiriti, come la lingua degli uccelli, sono pure comuni, ed erano di particolare interesse durante il Rinascimento.\nUno dei migliori esempi nella cultura occidentale \u00e8 il passaggio della Genesi nella Bibbia riguardo alla Torre di Babele. Questo passaggio, comune a tutte le fedi abramiche, racconta di come Dio pun\u00ec gli uomini per aver costruito la torre, confondendo la loro lingua e creandone di nuove (Genesi 11:1\u20139)."}
{"id": "2199110", "revid": "767487", "url": "https://it.wikipedia.org/wiki?curid=2199110", "title": "Giungla di cemento (film)", "text": "Giungla di cemento (\" The Criminal\") \u00e8 un film del 1960 diretto da Joseph Losey.\nTrama.\nScontato un periodo di detenzione a Reading, Johnny Bannion, malavitoso cinico, ma leale, si riunisce alla banda, con la quale organizza la rapina ad un ippodromo, che frutta un cospicuo bottino di 40.000 sterline. Tradito dalla sua ex, Maggie, gelosa della sua relazione con Suzanne, \u00e8 costretto a tornare all'\"ovile\", con la prospettiva di una lunga permanenza, prima di poter godere il frutto delle sue fatiche. Del resto, la sua conoscenza dell'ambiente del carcere e il rispetto di cui gode da parte di detenuti e anche secondini rendono sopportabile tale prospettiva.\nMa notizie provenienti dall'esterno mandano all'aria i suoi piani. Carter, il suo braccio destro, ha costretto gli altri membri della gang a rinunciare alla loro quota, anche eliminando chi non accettava, e tiene sotto custodia Suzanne, convinto, erroneamente, che la donna conosca il luogo in cui Johnny ha sepolto il bottino. Per evadere e farsi giustizia, Johnny deve sottostare alle esose condizioni poste da Saffron, influente boss della malavita, anche lui detenuto. La rivolta carceraria, da quest'ultimo orchestrata con la complicit\u00e0 delle guardie e il conseguente trasferimento di Johnny ad un altro istituto di pena, durante il quale viene liberato, gli costano la rinuncia a tutto il denaro.\nMa Saffron e Carter operano di comune intesa. A Johnny viene imposto di consegnare il malloppo e poi sparire in un paese estero. La sua ultima fuga verso una libert\u00e0 che gli \u00e8 stata negata anche fuori del carcere si conclude con la morte. Attorno al suo cadavere, in un immenso campo, ci si affanna a scavare in un'impossibile ricerca del tesoro.\nProduzione.\nProdotto dalla Merton Park Studios, il film fu girato con un budget stimato di 200.000 sterline.\nDistribuzione.\nDistribuito dall'Anglo-Amalgamated Film Distributors, il film usc\u00ec nella sale cinematografiche britanniche il 13 settembre 1960. Nel 1961, fu distribuito in Germania Ovest (17 marzo, come \"Die Spur f\u00fchrt ins Nichts\"), Francia (22 marzo, come \"Les Criminels\"), Austria (in maggio) e Svezia (18 settembre). Nel 1962, la Fanfare Films lo distribu\u00ec negli Stati Uniti dove venne presentato in prima a Filadelfia il 6 giugno con il titolo \"Concrete Jungle\". Il 31 agosto, distribuito dalla Nippon Herald Films, usc\u00ec in Giappone e il 9 dicembre 1966, distribuito dalla Parvisfilmi, in Finlandia.\nOsservazioni critiche.\nUn universo claustrofobico, scenografie oppressive, una \"claustrofobia morale degli interni\" sono elementi costanti dei film del periodo inglese di Joseph Losey, dopo che le attenzioni a lui rivolte dalla Commissione per le attivit\u00e0 antiamericane nel 1951 lo avevano indotto a non tornare negli USA dall'Italia, dove, per la United Artists stava girando \"Imbarco a mezzanotte\". In \"Giungla di cemento\", i rapporti di potere, la corruzione sociale vengono inseguiti negli interni di un carcere, ricostruiti dalla stretta collaborazione dello scenografo Scott MacGregor e i meticolosi \"storyboard\" del regista, debitore, in questa sua economia degli spazi, di Bertold Brecht, con cui aveva collaborato dal 1942.\nIl ruolo di protagonista fu affidato a Stanley Baker, \"eroe proletario (anche d'origine)\", la cui collaborazione con \"Losey\" in diversi altri film (\"L'inchiesta dell'ispettore Morgan\" del 1959, \"Eva\" del 1962, \"L'incidente\" del 1967), contribu\u00ec in modo significativo alla sua affermazione."}
{"id": "2199115", "revid": "666668", "url": "https://it.wikipedia.org/wiki?curid=2199115", "title": "Georgians Tbilisi", "text": "La Georgians Tbilisi \u00e8 un club georgiano di calcio a 5 con sede a Tbilisi. L'attuale assetto societario risale al 2014 quando lo scioglimento della blasonata Iberia Star Tbilisi () minacciava di lasciare la capitale senza una squadra di calcio a 5.\nStoria.\nConosciuto inizialmente come Iberia Tbilisi o Iberia Samtreda, ha poi cambiato denominazione in Iberia 2003 Tbilisi e nella stagione 2009-10 \u00e8 passata al nome attuale. Nella sua storia si \u00e8 assicurato 7 campionati georgiani consecutivi che na fanno la squadra con pi\u00f9 titoli nella storia nazionale, superando il Baasi Bagdadi fermo a sei titoli. Nella stagione 2008-09 disputa la massima divisione del Campionato georgiano di calcio a 5 ed \u00e8 giunta alla fase finale dell UEFA Futsal Cup, tra le poche squadre ad aver partecipato a tutte le edizioni sina dalla creazione nel 2001-02, peraltro pur non avendo mai raggiunto i gironi di semifinale o l'Elite round, ha collezionato sempre punti in tutte le edizioni."}
{"id": "2199124", "revid": "110157", "url": "https://it.wikipedia.org/wiki?curid=2199124", "title": "Chiesa di San Giovanni Battista (Mendrisio)", "text": "La chiesa di San Giovanni Battista \u00e8 un edificio religioso che si trova a Mendrisio, in Canton Ticino\nStoria.\nInizialmente venne eretta una chiesa in questo sito nel 1503, su iniziativa del frate Luca Garovi, ma l'edificio venne demolito nel 1721 (ad eccezione del campanile) per far posto ad una nuova costruzione in stile tardobarocco, su progetto dell'architetto Giovan Pietro Magni.\nDescrizione.\nLa pianta dell'edificio si presenta con un'unica navata e 4 cappelle laterali, con un presbiterio ed un coro sul lato nord. La copertura \u00e8 a botte"}
{"id": "2199125", "revid": "6923", "url": "https://it.wikipedia.org/wiki?curid=2199125", "title": "Carta del conducente", "text": ""}
{"id": "2199126", "revid": "1354930", "url": "https://it.wikipedia.org/wiki?curid=2199126", "title": "Partecipanti al Giro d'Italia 2009", "text": "Elenco dei partecipanti al Giro d'Italia 2009.\nIl Giro d'Italia 2009 fu la novantaduesima edizione della corsa. Alla competizione presero parte 22 squadre, 15 iscritte all'UCI ProTour (tutte tranne Cofidis, Fran\u00e7aise des Jeux ed Euskaltel-Euskadi) pi\u00f9 sette squadre invitate, ciascuna delle quali composta da nove corridori, per un totale di 198 ciclisti. La corsa part\u00ec il 9 maggio dal Lido di Venezia e termin\u00f2 il 31 maggio a Roma; in quest'ultima localit\u00e0 portarono a termine la competizione 169 corridori. \nIl \"numero uno\" \u00e8 stato assegnato a Stefano Garzelli, in virt\u00f9 della mancanza del detentore dell'edizione precedente e del rispetto dell'ordine alfabetico delle squadre. Il pi\u00f9 giovane al via era Luca Barla, in forza al Team Milram, di 21 anni e 222 giorni.\nNella lista degli iscritti figuravano anche il sette volte vincitore del Tour de France Lance Armstrong ed il vincitore del Giro 2006 Ivan Basso. La particolarit\u00e0 sta nel fatto che entrambi sono ritornati a gareggiare in un'importante corsa a tappe rispettivamente dopo tre e due anni di assenza.\nCiclisti per nazione.\nLe nazionalit\u00e0 rappresentate nella manifestazione sono 29; in tabella il numero dei ciclisti suddivisi per la propria nazione di appartenenza:"}
{"id": "2199129", "revid": "93436", "url": "https://it.wikipedia.org/wiki?curid=2199129", "title": "Musei di Parma", "text": "Elenco dei musei di Parma, divisi per tipologia e tema dell'esposizione."}
{"id": "2199138", "revid": "1315817", "url": "https://it.wikipedia.org/wiki?curid=2199138", "title": "Giovanni Nevizzano", "text": "Biografia.\nStudi\u00f2 diritto nelle Universit\u00e0 di Torino e Padova e successivamente fu docente a Torino.\nFra le sue opere va particolarmente menzionato l\"'Index scriptorum in utroque jure\", pubblicato a Lione nel 1522, fonte d'informazione tuttora utile per gli storici del diritto.\nUn'altra sua opera la \"Sylva nuptialis\", commistione di diritto e considerazioni varie sul matrimonio, gli procur\u00f2 avversioni nel mondo femminile e fama di misogino. Alcune dame torinesi avrebbero anzi persuaso con metodi energici il Nevizzano a fare formale ammenda e ritrattare quanto esposto nel libretto."}
{"id": "2199147", "revid": "174925", "url": "https://it.wikipedia.org/wiki?curid=2199147", "title": "Prometafase", "text": ""}
{"id": "2199150", "revid": "287204", "url": "https://it.wikipedia.org/wiki?curid=2199150", "title": "Sud-Tiroler Freiheit", "text": ""}
{"id": "2199151", "revid": "647919", "url": "https://it.wikipedia.org/wiki?curid=2199151", "title": "Union fur S\u00fcdtirol", "text": ""}
{"id": "2199152", "revid": "339392", "url": "https://it.wikipedia.org/wiki?curid=2199152", "title": "Iberia Samtredia", "text": ""}
{"id": "2199155", "revid": "121837", "url": "https://it.wikipedia.org/wiki?curid=2199155", "title": "Novoidi", "text": ""}
{"id": "2199161", "revid": "339392", "url": "https://it.wikipedia.org/wiki?curid=2199161", "title": "Iberia Tblisi", "text": ""}
{"id": "2199176", "revid": "183483", "url": "https://it.wikipedia.org/wiki?curid=2199176", "title": "Novae nane", "text": ""}
{"id": "2199180", "revid": "729019", "url": "https://it.wikipedia.org/wiki?curid=2199180", "title": "Moho Tani", "text": "Moho Tani \u00e8 un'isola appartenente all'arcipelago delle Isole Marchesi nella Polinesia francese. \u00c8 un'isola disabitata posta a sud-est di Hiva Oa e ad est di Tahuata, nel sud delle Isole Marchesi. Ha una superficie di 15\u00a0km\u00b2."}
{"id": "2199191", "revid": "1977557", "url": "https://it.wikipedia.org/wiki?curid=2199191", "title": "Iosif Samuilovi\u010d \u0160klovskij", "text": "Biografia.\nIosif Samuilovi\u010d \u0160klovskij nasce a Hlukhiv in Ucraina in una famiglia di origini ebraiche e di modeste condizioni economiche.\nPersonaggio di primo piano nel dibattito sulla possibile esistenza della vita extraterrestre, sugger\u00ec che la prima prova evidente dell'esistenza di una civilt\u00e0 aliena sarebbe stata la dispersione di energia elettromagnetica, dovuta alle comunicazioni locali. Su questa filosofia si \u00e8 sviluppata la ricerca portata avanti dal progetto SETI. Fu il primo a suggerire nel 1953 che le onde radio e i raggi X provenienti dalla Nebulosa del Granchio sono prodotti da radiazione di sincrotrone. Predisse anche l'esistenza dei maser astronomici."}
{"id": "2199221", "revid": "121836", "url": "https://it.wikipedia.org/wiki?curid=2199221", "title": "Laurence Hyde, primo conte di Rochester", "text": ""}
{"id": "2199232", "revid": "1305772", "url": "https://it.wikipedia.org/wiki?curid=2199232", "title": "Cortusa", "text": "Cortusa \u00e8 un genere di piante Spermatofite Dicotiledoni appartenenti alla famiglia delle Primulaceae.\nSistematica.\nIl genere di questa scheda \u00e8 composto da pochissime specie, una sola delle quali (\"Cortusa matthioli\") \u00e8 spontanea dei nostri territori. La famiglia di appartenenza (\"Primulaceae\") \u00e8 invece pi\u00f9 numerosa in quanto comprende circa 1000 specie per oltre due dozzine di generi sparsi in tutto il mondo.&lt;br&gt;\nLa posizione del genere \"Cortusa\", come spesso accade per altri generi, non \u00e8 definita univocamente dalle varie classificazioni botaniche. Qui di seguito \u00e8 indicata la classificazione scientifica secondo il sistema di Cronquist, basata sugli studi delle Angiosperme del botanico americano Arthur Cronquist pubblicati tra il 1968 e 1988:\n&lt;br&gt;\n&lt;br&gt;\nMentre invece nelle pi\u00f9 recenti classificazioni filogenetiche (APG II System) l'Ordine delle \"Primulales\" \u00e8 stato soppresso e sostituito dall'Ordine delle Ericales.\nElenco specie.\nElenco delle specie di \"Cortusa\" pi\u00f9 note. I nomi comuni in italiano sono evidenziati in grassetto accanto al nome scientifico.\nGeneri simili.\nIl genere \"Cortusa\" presenta diverse affinit\u00e0 con i generi \"Primula\" e \"Androsace\". Si differenzia da questi per gli stami che sono adnati alla corolla.\nEtimologia.\nIl nome del genere (\"Cortusa\") fu introdotto dal P.A. Matthioli (1500 \u2013 1577), medico e botanico di Siena, famoso fra l'altro per avere fatto degli studi su Dioscoride, e per aver scritto una delle prime opere botaniche moderne.&lt;br&gt;\nIl nome scientifico di questo genere fu invece definitivamente fissato da Carl von Linn\u00e9 (Rashult, 23 maggio 1707 \u2013 Uppsala, 10 gennaio 1778), biologo e scrittore svedese, considerato il padre della moderna classificazione scientifica degli organismi viventi, nella sua monumentale opera intitolata Species Plantarum, pubblicata nel 1753.\nMorfologia.\nLe \"Cortusa\" sono piante di altezza media e con forma biologica del tipo emicriptofita scaposa (H scap); si tratta quindi di piante erbacee perenni, con gemme svernanti al livello del suolo e protette dalla lettiera o dalla neve, dotate di un asse fiorale eretto e privo di foglie. Queste piante sono in genere molto villose e a volte tra i peli possono essere presenti anche delle ghiandole.\nRadici.\nLe radici sono secondarie da rizoma.\nFoglie.\nLe foglie sono solo quelle basali a forma palmato-lombata con parecchi grossolani lobi; a sua volta ogni lobo pu\u00f2 essere dentello. Le foglie sono sorrette da villosi piccioli. \nInfiorescenza.\nL'infiorescenza consiste in una ombrella con diversi fiori dotati di pedicelli di lunghezze disuguali. I fiori sono pendenti e solitari per ogni scapo. Alla base dell'ombrella possono essere presenti delle brattee lesiniformi o pennatosette.\nFiori.\nI fiori sono ermafroditi, attinomorfi, tetraciclici (ha i 4 verticilli fondamentali delle Angiosperme: calice \u2013 corolla \u2013 androceo \u2013 gineceo), pentameri (calice e corolla divisi in 5 parti). \nFrutti.\nIl frutto \u00e8 del tipo a capsula. La forma \u00e8 bislunga o piriforme con 5 valve. Contiene numerosi semi (fino a 40) lenticolari e rugosi.\nDistribuzione e habitat.\nOltre alle Alpi, queste specie si possono trovare in Europa orientale (Russia), sulla catena dell'Himalaya, in Asia settentrionale, in Cina e in Giappone. Sono piante che amano il luoghi umidi, freschi e ombreggiati."}
{"id": "2199238", "revid": "287204", "url": "https://it.wikipedia.org/wiki?curid=2199238", "title": "Utran", "text": "Utran \u00e8 una suddivisione dell'India, classificata come \"census town\", di 12.894 abitanti, situata nel distretto di Surat, nello stato federato del Gujarat. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 21\u00b0 13' 60 N e 72\u00b0 52' 0 E e ha un'altitudine di 11 .\nSociet\u00e0.\nEvoluzione demografica.\nAl censimento del 2001 la popolazione di Utran assommava a 12.894 persone, delle quali 6.984 maschi e 5.910 femmine. I bambini di et\u00e0 inferiore o uguale ai sei anni assommavano a 1.722, dei quali 878 maschi e 844 femmine. Infine, coloro che erano in grado di saper almeno leggere e scrivere erano 9.382, dei quali 5.582 maschi e 3.800 femmine."}
{"id": "2199256", "revid": "228587", "url": "https://it.wikipedia.org/wiki?curid=2199256", "title": "Nuoto ai VI Giochi panamericani", "text": "Il nuoto ai Giochi panamericani 1971 ha visto lo svolgimento di 29 gare, 15 maschili e 14 femminili."}
{"id": "2199258", "revid": "287204", "url": "https://it.wikipedia.org/wiki?curid=2199258", "title": "Upleta", "text": " \nUpleta \u00e8 una suddivisione dell'India, classificata come \"municipality\", di 55.341 abitanti, situata nel distretto di Rajkot, nello stato federato del Gujarat. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 21\u00b0 43' 60 N e 70\u00b0 16' 60 E e ha un'altitudine di 38 .\nSociet\u00e0.\nEvoluzione demografica.\nAl censimento del 2001 la popolazione di Upleta assommava a 55.341 persone, delle quali 28.256 maschi e 27.085 femmine. I bambini di et\u00e0 inferiore o uguale ai sei anni assommavano a 6.241, dei quali 3.487 maschi e 2.754 femmine. Infine, coloro che erano in grado di saper almeno leggere e scrivere erano 39.094, dei quali 21.394 maschi e 17.700 femmine."}
{"id": "2199260", "revid": "226458", "url": "https://it.wikipedia.org/wiki?curid=2199260", "title": "Resino-tannoli", "text": "Per resino-tannoli si considerano quei tipi particolari di alberi emettenti resina: le piante resinose sono delle piante che se, se tagliate, emettono un liquido, una specie di colla naturale.\nLe pi\u00f9 importanti sono:"}
{"id": "2199261", "revid": "120541315", "url": "https://it.wikipedia.org/wiki?curid=2199261", "title": "Otrebor - Altri peccati di giovent\u00f9", "text": "Otrebor - Altri peccati di giovent\u00f9 \u00e8 un album musicale di Roberto Tardito, pubblicato nel 2008 con etichetta MTR.\nIl disco.\nL'album raccoglie dodici canzoni composte dall'artista nel corso dell'adolescenza.\nNote tecniche e musicisti.\nTesti, musiche e arrangiamenti di Roberto Tardito."}
{"id": "2199270", "revid": "125360119", "url": "https://it.wikipedia.org/wiki?curid=2199270", "title": "Battaglia di Sedgemoor", "text": "La battaglia di Sedgemoor fu combattuta il 6 luglio 1685 presso Westonzoyland vicino a Bridgwater nel Somerset, a sud ovest dell'Inghilterra tra le truppe ribelli del duca James Scott e l'esercito regio di Giacomo II Stuart.\nPremesse storiche.\nPoco dopo l'incoronazione di Giacomo II a re d'Inghilterra, il sovrano si vide costretto ad affrontare una ribellione che divenne nota con il nome di ribellione di Monmouth. I membri del partito Whig che qualche anno prima avevano organizzato la congiura di Rye House per assassinare re Carlo II d'Inghilterra e Giacomo, erano stati in larga parte esiliati nei Paesi Bassi. Tra loro i due personaggi di maggiore rilievo erano James Scott, figlio illegittimo di Carlo II e Archibald Campbell, conte di Argyll.\nTuttavia questo gruppo era disomogeneo e male organizzato; quando Giacomo divenne re pensarono fosse giunto il momento adatto per colpire, ma impiegarono sei mesi a organizzare le loro forze. Alla fine decisero che l'attacco si sarebbe diviso in due parti: l'una comandata da Argyll che sarebbe sbarcata in Scozia, dove il conte poteva contare su una vasta clientela e sull'appoggio del Clan Campbell, e l'altra, guidata da Monmouth che invece avrebbe iniziato la sua marcia su Londra dalla zone occidentale del regno. La spedizione di Argyll ebbe vita breve: il conte fu catturato presso il piccolo villaggio scozzese di Inchinnan il 18 giugno 1685. Portato prigioniero presso Edimburgo, venne condannato a morte per tradimento il 30 giugno.\nLa battaglia e le conseguenze.\nMonmouth invece sbarc\u00f2 nella citt\u00e0 puritana di Lyme l'11 giugno. Reclut\u00f2 in fretta oltre quattromila uomini tra artigiani e contadini e qualche giorno dopo si proclam\u00f2 re. L'esercito del duca si mise in marcia, finch\u00e9 non giunse in vista dell'esercito regio, composto perlopi\u00f9 da milizie locali e quindi mercenarie guidate da John Churchill e dal duca di Grafton. Il 6 luglio, di notte, Monmouth diede alle truppe l'ordine di attaccare a sorpresa. Nello scontro che segu\u00ec, la battaglia di Sedgemoor, le truppe di Giacomo II respinsero senza difficolt\u00e0 l'assalto dei ribelli e riuscirono persino a catturare il duca di Monmouth.\nIl duca fu portato a Londra, dove supplic\u00f2 vanamente lo zio di risparmiargli la vita. Giacomo II conferm\u00f2 la condanna a morte per tradimento del duca, che venne giustiziato il 15 luglio all'interno della Torre di Londra. Molti dei suoi seguaci, catturati in seguito alla battaglia, furono affidati al giudizio di George Jeffreys, sommo giudice noto per la severit\u00e0 delle sue condanne. Oltre trecento sostenitori di Monmouth vennero giustiziati e circa cento furono deportati nelle Indie occidentali."}
{"id": "2199271", "revid": "1543377", "url": "https://it.wikipedia.org/wiki?curid=2199271", "title": "Linea Central", "text": "La linea Central (in inglese: Central line) \u00e8 una linea della metropolitana di Londra che collega la citt\u00e0 da nord-est, con doppio capolinea a Epping (nell'Essex) e Hainault, a ovest con doppio capolinea a Ealing Broadway e West Ruislip.\nAssieme alle linee Bakerloo, Jubilee, Northern, Victoria e Waterloo &amp; City, la linea Central \u00e8 una delle linee di profondit\u00e0 della rete metropolitana londinese.\n\u00c8 la linea pi\u00f9 lunga dell'intera rete metropolitana della capitale britannica e la seconda linea dell'intera rete per numero di passeggeri trasportati.\nStoria.\nNonostante la Central London Railway venne incorporata nel 1891 in una linea fra le stazioni di Shepherd's Bush e Bank (con una estensione a Liverpool Street autorizzata nel 1892) il completamento slitt\u00f2 prima al 1894 e poi al 1899. In ogni caso, soltanto il 27 giugno 1900 essa venne formalmente aperta al traffico. Inizialmente i treni erano costituiti da una locomotiva elettrica che trainava le carrozze passeggeri.\nLa linea ebbe una storia molto movimentata. Nonostante i tunnel fossero stati perforati con un diametro inusuale di 3,56 metri, essi non erano abbastanza alti per far passare i treni previsti dal progetto. Si dice che gli ingegneri non avessero preso in considerazione l'altezza delle rotaie. Il problema venne risolto sia abbassando l'asta che prelevava l'energia elettrica dell'alimentazione che riducendo il diametro delle ruote. Le locomotive, dal canto loro, a seguito del loro peso eccessivo (49 tonnellate) crearono notevoli vibrazioni alla struttura.\nAlla fine degli anni trenta i tunnel vennero ampliati e le stazioni allungate e nel 1940 l'alimentazione della linea venne portata allo standard di elettrificazione.\nUn'eredit\u00e0 dell'antica costruzione \u00e8 il fatto che nel tratto che si snoda sotto la City, realizzato seguendo la disposizione delle strade, la linea ha una serie di curve anche molto strette fra le stazioni di St. Paul's, Bank e Liverpool Street. La stazione di Bank \u00e8 costruita su una curva cos\u00ec stretta che dagli estremi delle due banchine non \u00e8 possibile vedere quelli opposti.\nCaratteristiche tecniche.\nLa linea Central \u00e8 lunga 74\u00a0km e serve quarantanove stazioni. La linea \u00e8 per la maggior parte del suo percorso a due binari, allargata a tre binari per alcune piccole tratte a sud di Leytonstone e a ovest di White City; nessuna tratta \u00e8 condivisa con altre linee, anche se in alcune parti la linea Central corre parallela ad altre.\nLa lunghezza totale dei binari \u00e8 di 147,1\u00a0km, 52,8 dei quali sono sotterranei; questi binari sono alimentati con un sistema a quarta rotaia a corrente continua: una binario conduttore centrale \u00e8 elettrificato a\u00a0\u2212210\u00a0V, mentre un binario esterno ai binari di corsa a\u00a0+420\u00a0V, dando una differenza potenziale di 630\u00a0V.\nLa tratta a singolo binario a nord di Epping, chiusa nel 1994, \u00e8 ora parte della ferrovia turistica Epping-Ongar. Su questa ferrovia, viene operato nei fine settimana un servizio a spola tra North Weald e Ongar e tra North Weald e Coopersale. Questi servizi non fermano a Blake Hall, in quanto le banchine della stazione sono state rimosse da London Trasport dopo la chiusura della stazione e il fabbricato passeggeri, tuttora esistente, \u00e8 stato trasformato in un'abitazione privata.\nLa sezione tra Leyton e Loughton \u00e8 il pi\u00f9 antico allineamento ferroviario in uso nell'attuale rete metropolitana londinese, essendo stato aperto il 22 agosto 1856 dalla Eastern Counties Railway (ECR). La tratta compresa tra Loughton ed Epping \u00e8 stata aperta il 24 aprile 1865 dalla succeditrice di ECR, la Great Eastern Railway (GER), assieme alla tratta fino a Ongar. La diramazione di Hainault, che era originariamente parte della diramazione di Fairlop, \u00e8 stata aperta dalla GER il 1\u00ba maggio 1903.\nLa linea ha tre raccordi:\nMateriale rotabile.\nMateriale rotabile del passato.\nQuando la ferrovia \u00e8 stata aperta nel 1900, era operata da locomotive elettriche che trainavano vagoni cui si poteva accedere da cancelletti metallici posizionati alle estremit\u00e0 di ognuno. Le locomotive avevano una grande massa non sospesa e questo provocava forti vibrazioni che potevano essere sentite anche negli edifici sopra il percorso. Dopo un'indagine condotta dall'Ufficio del Commercio, a tre anni dall'apertura, \u00e8 stato modificato l'assetto dei vagoni affinch\u00e9 formassero con le locomotive elettriche degli elettrotreni.\nI treni della \"Central London Railway\" erano normalmente formati da sei carrozze, due rimorchi e due trainanti, bench\u00e9 alcune unit\u00e0 sono state successivamente equipaggiate con un equipaggiamento di controllo per permettere l'utilizzo di treni a tre carrozze.\nCon l'inizio dei lavori per l'estensione della linea fino a Ealing Broadway, si \u00e8 reso necessario l'acquisto di nuove e pi\u00f9 potenti locomotive: queste sono state consegnate nel 1915, nonostante la fine dei lavori per quel prolungamento \u00e8 stato posticipato a causa dello scoppio della prima guerra mondiale. Pertanto, queste nuove locomotive sono state accantonante. Nel 1917, queste locomotive sono state cedute alla linea Bakerloo per effettuare il servizio lungo la nuova tratta per Watford Junction.\nTornate alla \"Central London Railway\" tra il 1920 e il 1921, sono state unite ai rimorchi esistenti (opportunamente modificati) per creare i cosiddetti treni del cosiddetto \"Lotto di Ealing\".\nTra il 1925 e il 1928, i treni sono stati modificati, sostituendo i cancelletti metallici alle estremit\u00e0 con porte meccaniche ad aria compressa, permettendo la riduzione del personale di bordo a due per vagone.\nDopo la costruzione delle gallerie della \"Central London Railway\", i treni sono stati sostituiti dai treni del cosiddetto \"Lotto Standard\", trasferiti da altre linee; gli ultimi treni originali hanno effettuato il servizio fino al 1939.\nI treni del \"Lotto Standard\", composti da sei carrozze, hanno effettuato servizio fino al 1947, anno in cui, con l'apertura della nuova stazione a White City e la chiusura di Wood Lane, \u00e8 diventato possibile utilizzare treni di otto carrozze. Progressivamente, le vecchie carrozze sono state trasferite su altre linee e sostituite dai nuovi treni del lotto del 1938.\nAll'inizio degli anni sessanta del XX secolo, c'era un piano di riequipaggiamento della linea Piccadilly con nuovi treni e il trasferimento dei suoi treni del \"Lotto Standard\" pi\u00f9 nuovi alla linea Central, per sostituire gli stessi mezzi della linea Central che erano pi\u00f9 vecchi e alcuni erano stati accantonati durante la seconda guerra mondiale e non erano pi\u00f9 affidabili.\nTuttavia, dopo le prime consegne del lotto del 1959 e l'entrata in servizio di questi primi mezzi sulla linea Piccadilly, si \u00e8 deciso di deviare questo lotto sulla linea Central, assieme ad altre carrozze rimorchiate (al fine di allungare i treni da sette a otto carrozze). Sono stati pertanto ordinati i treni del lotto del 1962 per sostituire quelli del 1959 per la linea Piccadilly.\nL'ultimo treno del \"Lotto Standard\" ha effettuato il proprio servizio sulla linea Central nel 1963 e, a maggio del 1964, tutti i treni del lotto del 1959 sono stati rilasciati alla linea Piccadilly.\nLa sezione a binario semplice tra Epping e Ongar non \u00e8 stata elettrificata fino al 1957; pertanto, prima di questa data, il servizio veniva effettuato da un autotreno composto da carrozze attaccate da una locomotiva a vapore (che poteva essere guidato da ambo le estremit\u00e0), affittato da British Railways, e da un autotreno a tre carrozze con trazione diesel dell'AEC.\nCon l'elettrificazione, si sono iniziati a utilizzare i treni del lotto del 1935, finch\u00e9 sono stati sostituiti dai treni a quattro carrozze del lotto del 1962, opportunamente modificati per far fronte alla limitata corrente.\nUn servizi \"shuttle\" ha operato da Hainault a Woodford dopo che un treno del lotto del 1960 \u00e8 stato modificato per testare il sistema \"Automatic Train Operation\" che sarebbe stato utilizzato sulla linea Victoria. A ogni consegna di questa tipologia di treni (il lotto del 1967), veniva messo in servizio per questo test per tre settimane.\nMateriale rotabile attuale.\nQuando, alla fine degli anni ottanta del XX secolo, il sistema di segnalamento della linea necessitava di essere sostituito per obsolescenza, si \u00e8 deciso contemporaneamente di sostituire i rotabili del lotto del 1962.\nIl sistema di segnalamento doveva essere sostituto con una versione aggiornata del sistema \"Automatic Train Operation\" (ATO), utilizzato anche sulla linea Victoria, ma questo richiedeva la costruzione di nuovi treni. Prototipi di treni sono stati costruiti con due porte doppie e due singole sospese al di fuori di ogni carrozza del treno e con un equipaggiamento di trazione elettronico che permetteva la frenatura rigenerativa e reostatica.\nIn accordo con questo piano, i primi treni a otto carrozze del lotto del 1992 sono entrati in servizio nel 1993 e, mentre erano in corso i lavori per l'istallazione del sistema ATO, \u00e8 stato utilizzato il sistema \"One Person Operation\" (OPO), tra il 1994 e il 1995. L'\"Automatic Train Protection\" (ATP) \u00e8 stato implementato tra il 1995 e il 1997 e l'ATO tra il 1999 e il 2001, con un centro di controllo centralizzato nell'ovest di Londra.\nDepositi.\nLa linea Central ha tre depositi: Ruislip, Hainault e White City. I depositi di Ruislip e Hainault sono stati completati nel 1939. Durante la seconda guerra mondiale, il deposito di Ruislip veniva utilizzato per fabbricare cannoni antiaereo, mentre a Hainault, tra il 1943 e il 1945 l'Arma dei trasporti dell'esercito statunitense fabbricava mezzi di trasporto.\nSviluppi futuri.\nNelle vicinanze del deposito di West Ruislip, la linea Central passa al di sopra della tratta condivisa tra le linee Metropolitan e Piccadilly (diramazione di Uxbridge); tra i binari della linea Central e quelli della diramazione di Uxbridge \u00e8 stato posato un binario semplice nel 1973. Il borgo londinese di Hillingdon ha fatto pressioni su TfL per deviare qualche treno della linea Central verso Uxbridge anzich\u00e9 West Ruislip, dal momento che la stazione di West Ruislip si trova in un quartiere residenziale e a bassa densit\u00e0 abitativa, mentre Uxbridge \u00e8 un centro attrattore pi\u00f9 densamente popolato. TfL ha risposto che questa deviazione sarebbe stato impossibile fino all'\"upgrade\" del sistema di segnalamento della linea Metropolitan, nel 2017.\nLa linea Central \u00e8 stata la prima linea della metropolitana londinese a essere completamente rifatta, nei primi anni novanta del XX secolo; questo rifacimento prevedeva, inoltre, anche l'introduzione di nuovo materiale rotabile. Una nuova generazione di treni delle linee metropolitane di profondit\u00e0, assieme a un aggiornamento dei sistemi di signalamento, \u00e8 pianificato per la met\u00e0 degli anni venti del XIX secolo, dopo che i medesimi lavori riguarderanno le linee Piccadilly e Bakerloo.\nI primi progetti per la seconda linea del Crossrail, che avrebbe collegato Londra da sud-ovest a nord-est e che dovrebbe essere aperta entro il 2030, prevedevano che avrebbe sostituito la linea Central, lungo la diramazione di Epping, tra Leytonstone ed Epping. Nel 2013, tuttavia, sono stati prediletti altri percorsi per questa linea, percorsi che non contemplavano l'ipotesi originale.\nA seguito della costruzione della zona degli affari \"First Central\" a Park Royal, nell'ovest di Londra, sono state programmate due nuove stazioni a North Acton e Hanger Lane. Esse dovrebbero consentire l'accesso, con un breve percorso a piedi, alla stazione Park Royal sulla linea Piccadilly.\nLa linea Central passa direttamente al di sotto della stazione di Shoreditch High Street della \"East London Line\" e, localmente, si spinge affinch\u00e9 venga costruito un interscambio tra le due linee, fin da quando Shoreditch High Street \u00e8 stata aperta nel 2010. La stazione si troverebbe tra Liverpool Street e Bethnal Green, una delle tratte pi\u00f9 lunghe della rete metropolitana senza fermate, nella Londra interna. Bench\u00e9 vi sarebbero alcuni benefici con la costruzione di questo interscambio, il disagio che causerebbe un cantiere in quella tratta sarebbe cos\u00ec grave che si ritiene meglio aspettare che il Crossrail sia operativo; oltre a questo, il cantiere dell'eventuale nuova stazione di Shoreditch High Street della linea Central interferirebbe con il cantiere della costruenda stazione di Liverpool Street del Crossrail.\nCuriosit\u00e0.\nNella stazione di Stratford \u00e8 presente la scala mobile pi\u00f9 corta della rete metropolitana londinese (precedentemente la pi\u00f9 corta si trovava a Chancery Lane), con un'elevazione di soli 4,1\u00a0m; Stratford e Greenford sono le uniche stazioni in cui le scale mobile portano i passeggeri direttamente ai treni.\nQuella di Greenford era l'ultima scala mobile con i gradini in legno della rete metropolitana, prima che venisse sostituita a marzo 2014: queste scale mobili erano esonerate dai regolamenti antincendio dal momento che si trovavano al di fuori del sistema di gallerie.\nLa stazione di Redbridge \u00e8 la stazione completamente sotterranea pi\u00f9 superficiale del sistema, trovandosi a soli 7,9 metri sotto il livello della strada; inoltre la linea Central ha la curva pi\u00f9 stretta di tutta la rete, la \"Caxton Curve\", tra Shepherd's Bush e White City."}
{"id": "2199274", "revid": "486946", "url": "https://it.wikipedia.org/wiki?curid=2199274", "title": "Registri di battesimo", "text": ""}
{"id": "2199276", "revid": "228587", "url": "https://it.wikipedia.org/wiki?curid=2199276", "title": "Nuoto ai XVIII Giochi del Commonwealth", "text": "Il nuoto ai Giochi del Commonwealth 2006 ha visto lo svolgimento di 42 gare, 21 maschili e 21 femminili, tra cui 4 gare (i 50\u00a0m e 100\u00a0m stile libero) dedicate ad atleti disabili."}
{"id": "2199278", "revid": "309289", "url": "https://it.wikipedia.org/wiki?curid=2199278", "title": "Koryl'ky", "text": "Il Koryl'ky (; anticamente \"Karal'ka\") \u00e8 un fiume della Russia siberiana occidentale, affluente di sinistra del Taz. Scorre nel Krasnosel'kupskij rajon del Circondario autonomo Jamalo-Nenec.\nNasce nella sezione settentrionale del vasto bassopiano siberiano occidentale, da una catena di modeste alture conosciute come Alture dell'alto Taz (\u0412\u0435\u0440\u0445\u043d\u0435-\u0422\u0430\u0437\u043e\u0432\u0441\u043a\u043e\u0439 \u0432\u043e\u0437\u0432\u044b\u0448\u0435\u043d\u043d\u043e\u0441\u0442\u0438); scorre poi successivamente in una regione piatta, paludosa e coperta dalla taiga, con direzione mediamente sud-nord. Nel suo bacino si contano circa 360 corsi d'acqua affluenti, i maggiori dei quali sono Aj\u00ebgan (lungo 114\u00a0km) dalla destra idrografica e Saryn (91\u00a0km) dalla sinistra.\nIl Koryl'ky gela, mediamente, per sette mesi l'anno (ottobre/novembre-maggio), mediamente fino ad una profondit\u00e0 massima di 75-80 centimetri."}
{"id": "2199279", "revid": "486946", "url": "https://it.wikipedia.org/wiki?curid=2199279", "title": "Karalka", "text": ""}
{"id": "2199282", "revid": "21668042", "url": "https://it.wikipedia.org/wiki?curid=2199282", "title": "Giovan Battista De Luca", "text": ""}
{"id": "2199284", "revid": "309289", "url": "https://it.wikipedia.org/wiki?curid=2199284", "title": "Tab&quot;jacha", "text": "La Tab\"jacha () \u00e8 un fiume della Russia siberiana occidentale, affluente di sinistra del Pur. Scorre nei \"rajon\" Nadymskij e Purovskij del Circondario autonomo Jamalo-Nenec.\nNasce nella parte settentrionale del bassopiano siberiano occidentale, attraversandone successivamente una sezione, con direzione mediamente orientale; confluisce nel canale Parde del fiume Pur nel suo corso inferiore, nell'area del delta ramificato (22\u00a0km a nord-ovest del villaggio di Samburg). Il principale affluente \u00e8 il fiume Ngarka-Tab\"jacha.\nIl fiume \u00e8 gelato per circa otto mesi l'anno, nel periodo ottobre - fine maggio/primi di giugno."}
{"id": "2199285", "revid": "357738", "url": "https://it.wikipedia.org/wiki?curid=2199285", "title": "Piorrea alveolare", "text": ""}
{"id": "2199286", "revid": "80339", "url": "https://it.wikipedia.org/wiki?curid=2199286", "title": "Tabjacha", "text": ""}
{"id": "2199289", "revid": "80339", "url": "https://it.wikipedia.org/wiki?curid=2199289", "title": "Tab-jacha", "text": ""}
{"id": "2199297", "revid": "80339", "url": "https://it.wikipedia.org/wiki?curid=2199297", "title": "Tab&quot;jaha", "text": ""}
{"id": "2199299", "revid": "80339", "url": "https://it.wikipedia.org/wiki?curid=2199299", "title": "Tab&quot;jakha", "text": ""}
{"id": "2199300", "revid": "287204", "url": "https://it.wikipedia.org/wiki?curid=2199300", "title": "Zo d'Axa", "text": "Discendente del noto navigatore francese La P\u00e9rouse, \u00e8 stato uno dei pi\u00f9 importanti anarchici francesi all'inizio del XX secolo.\nBiografia.\nD'Axa faceva parte della cavalleria, ma disert\u00f2 spostandosi in Belgio e venne esiliato in Italia nel 1889. Secondo una leggenda popolare, d'Axa durante la sua permanenza in Italia era incerto tra diventare un anarchico o un religioso quando venne accusato (erroneamente, secondo il suo punto di vista) di offese nei confronti dell'Imperatrice di Germania Augusta Viktoria of Schleswig-Holstein e divenne un anarchico in seguito ai susseguenti procedimenti legali nei suoi confronti. Trascorse, poi, gli anni successivi rincorso di stato in stato dalla polizia, prima di fruire di un'amnistia generale e tornare in Francia.\nFond\u00f2 la famosa rivista anarchica \"L'EnDehors\" nel Maggio del 1891 alla quale collaborarono Jean Grave, Louise Michel, S\u00e9bastien Faure, Octave Mirbeau, Tristan Bernard e \u00c9mile Verhaeren, sviluppando idee libertarie. D'Axa e \"L'EnDehors\" rapidamente divennero uno dei bersagli preferiti delle autorit\u00e0, in particolare dopo le azioni di Ravachol e lo stesso d'Axa venne imprigionato nella Prigione Mazas. Dopo il suo rilascio, scrisse numerosi pamphlet ed incontr\u00f2 Camille Pissarro e James Whistler a Londra. Venne nuovamente arrestato in Italia, e poi trasferito a Sainte Pelagie (Parigi) dove trascorse dieci anni prima della sua liberazione, avvenuta nel 1894. Visit\u00f2 Messico, Canada e gli Stati Uniti dove incontr\u00f2 la vedova di Gaetano Bresci (assassino del Re d'Italia Umberto I), prima di tornare a Marsiglia, dove si suicid\u00f2 il 30 agosto 1930.\nFilosofia.\nAnarchico individualista ed esteta, d'Axa giustific\u00f2 l'uso della violenza anarchica, vedendo la propaganda dei fatti come simile alle opere d'arte. D'Axa era un boh\u00e9mien che lodava lo stile di vita anti-capitalista del bandito anarchico itinerante e precursore degli Illegalisti francesi. Non manc\u00f2 di esprimere il proprio disprezzo per le masse e profondo odio per i loro governanti. Fu un importante interprete della filosofia anarco-individualista di Max Stirner, difensore di Alfred Dreyfus e fiero oppositore dell'istituto penitenziario e delle prigioni. D'Axa resta, senza dubbio, uno dei pi\u00f9 influenti anarchici teorici del sentimento contro il lavoro."}
{"id": "2199305", "revid": "80339", "url": "https://it.wikipedia.org/wiki?curid=2199305", "title": "Tab&quot;yakha", "text": ""}
{"id": "2199306", "revid": "101742846", "url": "https://it.wikipedia.org/wiki?curid=2199306", "title": "Zapata", "text": ""}
{"id": "2199308", "revid": "327653", "url": "https://it.wikipedia.org/wiki?curid=2199308", "title": "Rabbinato capo di Israele", "text": ""}
{"id": "2199311", "revid": "729019", "url": "https://it.wikipedia.org/wiki?curid=2199311", "title": "Balagtas (Bulacan)", "text": "Balagtas \u00e8 una municipalit\u00e0 di Prima classe delle Filippine, situata nella Provincia di Bulacan, nella Regione del Luzon Centrale.\nBalagtas \u00e8 formata da 9 baranggay:"}
{"id": "2199312", "revid": "110157", "url": "https://it.wikipedia.org/wiki?curid=2199312", "title": "Mudujjacha", "text": "La Mudujjacha () \u00e8 un fiume della Siberia Occidentale che scorre nel Tazovskij rajon del Circondario autonomo Jamalo-Nenec, in Russia.\nIl fiume nasce nel Bassopiano della Siberia occidentale dalla confluenza dei fiumi Levaja Mudujjacha e Pravaja Mudujjacha.\n\u00c8 un affluente di sinistra del fiume Messojacha in cui sfocia 162\u00a0km prima del suo sbocco nell'Estuario del Taz. La lunghezza della Mudujjacha \u00e8 di 237\u00a0km, l'area del suo bacino \u00e8 di 5\u00a0230\u00a0km\u00b2. L'affluente maggiore (da destra) \u00e8 il Sygderjacha, lungo 98\u00a0km."}
{"id": "2199316", "revid": "309289", "url": "https://it.wikipedia.org/wiki?curid=2199316", "title": "Russkaja", "text": "La Russkaja () \u00e8 un fiume della Siberia Occidentale, affluente di destra del fiume Taz. che scorre nel Tazovskij rajon del Circondario autonomo Jamalo-Nenec e nel Turuchanskij rajon del Territorio di Krasnojarsk, in Russia.\nIl fiume proviene da un lago senza nome a un'altitudine di 76 metri sul livello del mare e scorre attraverso la parte nord-orientale del bassopiano della Siberia occidentale.\nLa sua lunghezza \u00e8 di 280\u00a0km, l'area del bacino \u00e8 di 5\u00a0140\u00a0km\u00b2. Sfocia nel Taz a 190\u00a0km dalla foce. Ci sono circa 720 fiumi e torrenti nel bacino del fiume, compresi cinque fiumi lunghi oltre 50 km, i principali affluenti sulla sinistra sono: Tukolanda, Churi\u010dangda, Tagul."}
{"id": "2199321", "revid": "51323", "url": "https://it.wikipedia.org/wiki?curid=2199321", "title": "Jes\u00fas Alberto D\u00e1tolo", "text": ""}
{"id": "2199322", "revid": "287204", "url": "https://it.wikipedia.org/wiki?curid=2199322", "title": "Jesus Alberto Datolo", "text": ""}
{"id": "2199325", "revid": "339392", "url": "https://it.wikipedia.org/wiki?curid=2199325", "title": "Tribunale speciale per la difesa dello stato", "text": ""}
{"id": "2199330", "revid": "767487", "url": "https://it.wikipedia.org/wiki?curid=2199330", "title": "Leon Ware", "text": "I suoi maggiori successi li ha raggiunti in quanto produttore, in particolare con l'album \"I Want You\", del suo amico Marvin Gaye nel 1976. Ware \u00e8 noto anche come autore del singolo R&amp;B \"I Wanna Be Where You Are\", per l'allora giovane Michael Jackson nel 1972 e dell'album \"Body Heat\" assieme a Quincy Jones.\nNegli anni settanta e ottanta, Ware ha pubblicato sei album con il suo nome per diverse case discografiche, con un successo moderato di pubblico, anche se il suo lavoro \u00e8 fortemente apprezzato da altri musicisti come Jay Kay di Jamiroquai. Nel 1977, Ware a prodotto un disco per la cantante italiana Lara Saint Paul con la casa LASAPA, intitolato \"Saffo Music\"; quest'album \u00e8 ora considerato raro e ricercato oggigiorno dai collezionisti.\nNegli anni novanta ha partecipato a numerose collaborazioni musicali, con Maxwell nel single \"Sumthin' Sumthin'\" e con Omar Lye-Fook tra gli altri. Recentemente ha ripreso a registrare per conto proprio. Il frutto di tale lavoro sono gli album \"Love's Drippin\"' and \"A Kiss In The Sand\" (che vende nella sua Homepage) e \"Moon Ride\", prodotto da Stax nell'agosto 2008."}
{"id": "2199337", "revid": "116059040", "url": "https://it.wikipedia.org/wiki?curid=2199337", "title": "Baliuag", "text": "Baliwag \u00e8 una municipalit\u00e0 di Prima classe delle Filippine, situata nella Provincia di Bulacan, nella Regione del Luzon Centrale.\nBaliwag \u00e8 formata da 27 baranggay:"}
{"id": "2199343", "revid": "278830", "url": "https://it.wikipedia.org/wiki?curid=2199343", "title": "Sighma", "text": ""}
{"id": "2199347", "revid": "7077", "url": "https://it.wikipedia.org/wiki?curid=2199347", "title": "Network Switching Subsystem", "text": "Network Switching Subsystem (sigla NSS) pu\u00f2 essere tradotto dall'inglese come Sottosistema di Commutazione di Rete. \nSi tratta di un componente di un sistema GSM che esegue le funzionalit\u00e0 di commutazione e gestisce le comunicazioni tra i telefoni mobili e la rete telefonica generale (PSTN).\nGli operatori di fonia mobile sono i possessori ed i gestori di questo sistema che permette ai telefoni mobili di comunicare tra loro e con tutti gli altri telefoni della pi\u00f9 ampia rete telefonica.\nNello specifico l'architettura assomiglia ad una centrale telefonica, ma con funzioni addizionali necessarie poich\u00e9 i telefoni non sono fissi in un luogo. Ciascuna di queste funzioni controlla aspetti differenti della gestione della fonia mobile.\nIl Network Switching Subsystem, ritenuto come il punto centrale del sistema di rete GSM, di solito si rivolge alla rete di commutazione di circuito, usata per i servizi GSM tradizionali come le chiamate vocali, gli SMS e le comunicazioni di dati (Circuit Switched Data).\nC'\u00e8 anche un altro segmento di copertura dell'architettura della rete GSM che fornisce i servizi di dati a commutazione di pacchetto ed \u00e8 riconosciuto come la base della rete GPRS.\nEsso permette ai telefoni mobili di accedere ai servizi come WAP, MMS e l'accesso Internet.\nTutti i telefoni mobili di recente fabbricazione posseggono entrambi i servizi a circuito ed a pacchetto. \nLa maggior parte degli operatori posseggono una rete GPRS in aggiunta alla rete di base standard GSM.\nNella maggior parte delle implementazioni GSM assieme al Network Switching Subsystem sono presenti altri due componenti:\nil Base Station Subsystem (BBS) e l'Operation and Support System (OSS)."}
{"id": "2199350", "revid": "486946", "url": "https://it.wikipedia.org/wiki?curid=2199350", "title": "Archivi parrocchiali", "text": ""}
{"id": "2199359", "revid": "124747323", "url": "https://it.wikipedia.org/wiki?curid=2199359", "title": "Teodorico di Alsazia", "text": "Origine.\nSecondo il \"Cartulaire de l'Abbaye de Saint-Bertin\", Teodorico era il figlio primogenito del Duca di Lorena, Teodorico II e della sua seconda moglie, Gertrude delle Fiandre (fra il 1070 e il 1080-1117), che ancora secondo il \"Cartulaire de l'Abbaye de Saint-Bertin\" e la \"Genealogica Comitum Flandri\u00e6 Bertiniana, Continuatio\", era figlia del conte delle Fiandre, Roberto I e di Gertrude di Sassonia, figlia del duca di Sassonia, Bernardo II.Secondo la \"Genealogica ex Stirpe Sancti Arnulfi descendentium Mettensis\", Teodorico II di Lorena era il figlio maschio primogenito del Conte di Metz e Chatenoy e Duca di Lorena, Gerardo e di Edvige di Namur, che, ancora secondo la \"Genealogica ex Stirpe Sancti Arnulfi descendentium Mettensis\" era figlia del Conte Alberto I di Namur, e di Ermengarda, figlia del carolingio, Carlo I di Lorena, Duca della Bassa Lorena (Lotaringia). Teodorico di Alsazia era cugino primo dei conti delle Fiandre, Baldovino VII e Carlo I.\nBiografia.\nSuo padre, Teodorico II di Lorena mor\u00ec nel 1115; secondo \"L'obituaire de l'abbaye de Saint-Mansuy-l\u00e8s-Toul\", Teodorico (\"Theodoricus dux\") mor\u00ec il 30 dicembre (\"30-XII\"), e, nel Ducato di Lorena, a Teodorico II succedette il fratellastro di Teodorico, il figlio primogenito di primo letto, Simone, mentre Teodorico fu signore di Bitche.\nIl 2 marzo 1127, il conte delle Fiandre, Carlo I il Buono, senza eredi legittimi, venne assassinato nella chiesa di San Donaziano a Bruges, mentre era intento alle sue devozioni. I pretendenti, oltre a Teodorico di Alsazia, che, con il defunto conte, poteva vantare un rapporto di parentela molto stretto, erano molti, Guglielmo Cliton, Guglielmo di Ypres, Arnoldo di Danimarca, Baldovino IV di Hainaut ed altri tra cui, Goffredo il Barbuto, duca del Brabante, ma il re di Francia, Luigi VI, chiamato dai fiamminghi, per sovraintendere all'elezione, si precipit\u00f2 ad Arras, e convoc\u00f2 i notabili fiamminghi perch\u00e9 eleggessero il suo candidato, suo cognato, Guglielmo Cliton. Guglielmo venne eletto e fu subito confermato da Gand, Bruges, Lilla, Saint-Omer ed assieme al re si avvi\u00f2 verso Bruges, attraversando buona parte della contea, accolto con entusiasmo. A Bruges vennero catturati e giustiziati gli assassini di Carlo I il Buono.\nGuglielmo attu\u00f2 per\u00f2 una politica poco attenta alle esigenze dei borghesi predominanti nelle citt\u00e0 fiamminghe e in poco tempo i suoi rivali presero coraggio e in poco tempo i suoi rivali presero coraggio ed in particolare, Teodorico di Alsazia, che, prima conquist\u00f2 Lilla e Gand, poi prese anche il controllo di Bruges e fu, di fatto, eletto nuovo conte, e nel febbraio 1128, anche per gli aiuti finanziari che lo zio di Guglielmo Cliton, il re d'Inghilterra, Enrico I Beauclerc concedeva ai nemici di suo nipote, quasi tutte le Fiandre erano per Teodorico che, di fatto, era considerato il nuovo conte e si era trincerato a Lilla. Guglielmo, ridotto ad una parte del sud della contea, tramite il re di Francia, aveva fatto scomunicare Teodorico, e, con l'appoggio di molti nobili, pass\u00f2 al contrattacco e il 21 giugno, alleatosi con Goffredo il Barbuto, sconfisse Teodorico a Tielt e poi al castello di Oostkamp. Teodorico allora era fuggito da Lilla per rinchiudersi ad Alost. Guglielmo e Goffredo, il 12 luglio, posero l'assedio ad Alost, ma, durante l'assedio, in una scaramuccia con alcuni fanti nemici Guglielmo, il 28 luglio, venne ferito ad un braccio, la ferita and\u00f2 in gangrena e Guglielmo, il 9 agosto, mor\u00ec, mentre secondo gli \"Obituaires de Sens Tome II\", era morto il 29 luglio (\"IIII kal. aug.\").\nCon la morte di Guglielmo, senza eredi, Teodorico, dopo essersi installato a Gand, fu riconosciuto conte, come Teodorico I, da tutta la contea. Il re di Francia Luigi VI dovette accettare il fatto compiuto e cos\u00ec Teodorico I succedette a Guglielmo; la maggior parte delle citt\u00e0, che, con Carlo il Buono, godeva di giurisdizione e amministrazione proprie, approfittando della lotta tra Guglielmo e Teodorico, consolid\u00f2 ulteriormente la loro autonomia.Nel 1132, togliendo le ultime speranze all'ultimo pretendente rimasto a contrastarlo, Baldovino IV di Hainaut, Teodorico prest\u00f2 l'atto di omaggio al re di Francia, Luigi VI.\nSecondo lo Storico britannico, Steven Runciman, noto medievalista e bizantinista, nel suo \"Storia delle Crociate\" (non consultato), Teodorico si rec\u00f2 diverse volte in Terra Santa, e nel primo viaggio che fece, negli anni 1138 e 1139, dopo aver preso parte alla conquista di Cesarea di Filippo, che gli valse prima la stima del Re di Gerusalemme, Folco il Giovane e poi la mano di sua figlia, Sibilla d'Angi\u00f2 (circa 1112-1165), che era stata per un breve periodo la moglie di Guglielmo Cliton.Dopo aver combattuto, a fianco del suocero, sulle colline del Gilead, a est del Giordano, Teodorico rientr\u00f2 nelle Fiandre.\nNel 1147, lasciato il governo della contea delle Fiandre alla moglie, Sibilla, Teodorico partecip\u00f2 alla seconda crociata, al seguito del re e della regina di Francia, Luigi VI e Eleonora d'Aquitania, duchessa d'Aquitania, distinguendosi sia al passaggio del fiume Meandro, che alla battaglia di Attalia. Dopo essere stati sconfitti, nel 1147, a Dorileo e a Laodicea, nel 1148, raggiunta Acri, Teodorico partecip\u00f2 alla riunione tra Luigi VII, l'imperatore del Sacro Romano Impero, Corrado III, e il re di Gerusalemme, Baldovino III, in cui fu deciso l'attacco a Damasco. Damasco fu assediata, ma le controversie sorte tra i crociati per stabilire il futuro signore di Damasco e l'abile corruzione, molto probabilmente, esercitata dall'emiro saraceno fecero s\u00ec che l'impresa fosse abbandonata e Corrado III fece ritorno in patria.\nRitornato in patria, nel 1150, appreso che, durante la sua assenza, Baldovino IV di Hainaut aveva invaso e saccheggiato le Fiandre (Sibilla in compenso aveva saccheggiato l'Hainaut). Teodorico invase allora l'Hainaut e sconfisse Baldovino IV a Bouchain. La pace che segu\u00ec fu rafforzata dal matrimonio tra la figlia di Teodorico, Margherita e il figlio di Baldovino IV, anche lui di nome Baldovino.\nLasciato il figlio Filippo a governare le Fiandre, Teodorico, assieme alla moglie, Sibilla, nel 1157, comp\u00ec il terzo viaggio in Palestina, come ci viene confermato dagli \"Annales Blandinienses\". Questa volta si un\u00ec al proprio cognato, Baldovino III di Gerusalemme, nella conquista di Cesarea sull'Oronte. L'impresa pareva sicura ma durante l'assedio Teodorico e il principe di Antiochia, Reginaldo di Chatillon, litigarono per il possesso della citt\u00e0, non ancora conquistata, creando un dissenso cos\u00ec acuto tra i crociati che abbandonarono del tutto l'assedio.Teodorico rientr\u00f2 nelle Fiandre, nel 1159, senza la moglie che si era fatta monaca a Betania, e appena giunto in patria associ\u00f2 il figlio Filippo al governo della contea.\nNel 1164, Teodorico raggiunse la Terra Santa per la quarta volta, accompagn\u00f2 il nuovo re di Gerusalemme il cognato, Amalrico I di Gerusalemme, nelle visite ad Antiochia e a Tripoli.\nAl suo ritorno nelle Fiandre, Teodorico adott\u00f2 nel suo sigillo la palma da datteri contrapposta ad una testa coronata di alloro.\nTeodorico, secondo il \"necrology of the Prieur\u00e9 de Fontaines\" (non consultato), mor\u00ec il 18 gennaio 1168 a Gravelines e, secondo il \"Flandria Generosa (Continuatio Bruxellensis)\", gli succedette il figlio primogenito, Filippo. Teodorico fu inumato nell'abbazia di Watten, nelle vicinanze di Saint-Omer.\nMatrimoni e discendenza.\nTeodorico, come conferma il documento CX del \"Cartulaire de l'Abbaye de Saint-Bertin\", aveva sposato Swanhilde, di cui non si conoscono gli ascendenti, e che, secondo il \"Flandria Generosa\", era una consanguinea.Da Swanhilde, che mor\u00ec il 4 settembre 1132, Teodorico ebbe solo una figlia:\nSecondo l'arcivescovo, Guglielmo, della citt\u00e0 di Tiro, nell'odierno Libano, nel suo Historia rerum in partibus transmarinis gestarum, Teodorico aveva sposato, in seconde nozze, Sibilla d'Angi\u00f2, che Guglielmo di Tiro ce la presenta come figlia femmina primogenita era la figlia femmina secondogenita del conte d'Angi\u00f2 e conte di Tours, conte consorte e poi conte del Maine ed infine reggente del Principato di Antiochia e re consorte del Regno di Gerusalemme, Folco il Giovane, e della contessa del Maine, Eremburga, figlia unica del conte del Maine, Elia I e di Matilde, come riporta nella sua \"Historia Ecclesiastica\", Parte II, Libro IV del monaco e storico medievale, Orderico Vitale, signora di Ch\u00e2teau-du-Loir, figlia di Gervaso, signore di Ch\u00e2teau-du-Loir.Da Sibilla Teodorico ebbe sette figli: "}
{"id": "2199366", "revid": "1788047", "url": "https://it.wikipedia.org/wiki?curid=2199366", "title": "Istituti NCAA Division II", "text": "Queste sono le universit\u00e0 statunitensi che aderiscono alla Division II organizzata dalla NCAA. Vi fanno parte piccole universit\u00e0 pubbliche e molte istituzioni private.\nIstituti Division II.\nArizona.\nNessuno da quando la Grand Canyon University \u00e8 entrata a far parte della Divisione I nel 2013."}
{"id": "2199367", "revid": "123135065", "url": "https://it.wikipedia.org/wiki?curid=2199367", "title": "Poggio San Marcello", "text": "Poggio San Marcello (\"'L Poggio\" in dialetto locale) \u00e8 un comune italiano di 644 abitanti della provincia di Ancona nelle Marche.\nGeografia fisica.\nPoggio San Marcello \u00e8 il pi\u00f9 piccolo comune della provincia di Ancona e sorge in una collina sulla riva sinistra del fiume Esino. Dista circa 18 chilometri da Jesi e circa 50 da Ancona. Confina con i comuni di Castelplanio (sud e sud/est), Montecarotto (ovest), Belvedere Ostrense (a nord) e Rosora (a sud/ovest).\nStoria.\nLa scoperta dovuta a padre Agostino Grazzi della tomba di un guerriero piceno e di notevoli reperti (armature, fibule, lame di pugnale, vasellame) testimoniano la presenza in questo territorio di un insediamento umano fin da cinquecento anni prima di Cristo. Esistono, inoltre, le prove del perdurare della vita durante l'impero romano ed anche nei primi tre secoli del cristianesimo, come testimoniano alcune tessere paleocristiane rinvenute casualmente nel 1956 durante i lavori per la ristrutturazione della rete fognaria all'interno della cinta muraria del castello.\nNel secolo XIII vi era un insediamento di monaci, dapprima su di un'altura a poche decine di metri dall'attuale castello sotto la giurisdizione feudale del Vescovo di Jesi. In questo colle sorgeva una \"villa\" e la chiesa di San Marcello al Poggio, ancora visibile, di stile romanico-benedettino al cui interno vi era un affresco raffigurante una crocefissione di scuola fabrianese ora restaurata ed esposta nella chiesa parrocchiale. Dello stesso periodo sono la Chiesa di Santa Maria del Monte (a qualche chilometro dal castello) e la Cripta Gotica (ai piedi della casa parrocchiale - esterno delle mura castellane).\nIl Castello di Poggio San Marcello fu assoggettato alla potente citt\u00e0 di Jesi, come risulta da un'antica pergamena del 1530. Intensa fu la vita nel 1600 - 1700 come testimoniano alcune belle costruzioni all'interno delle mure come il Palazzo Comunale progettato da Andrea Vici di Roccacontrada (oggi Arcevia).\nDal 1929 al 1946 il comune di Poggio San Marcello fu annesso al vicino Comune di Castelplanio diventandone frazione. Questa annessione caus\u00f2 grande malcontento fra i cittadini e accesa rivalit\u00e0 con i vicini di Castelplanio, generando una serie di aneddoti tra cui quello della nuova campana, orgoglio dei poggiosanmarcellesi, i quali avrebbero voluto farla transitare per le vie di Castelplanio come simbolo di fierezza. Non essendo possibile tecnicamente, venne fatto transitare il solo batacchio a dimostrazione che \"se tanto mi da tanto, grande il batacchio, figuriamoci la campana!\"\nSport.\nLa squadra di calcio locale \u00e8 la Polisportiva Poggio San Marcello, che nel 2021/2022 gareggia nel campionato di Terza Categoria."}
{"id": "2199373", "revid": "124123", "url": "https://it.wikipedia.org/wiki?curid=2199373", "title": "Karel Bla\u017eej Kop\u0159iva", "text": "Biografia.\nMembro di una famiglia di compositori e musicisti cechi, studi\u00f2 inizialmente organo e composizione con il padre V\u00e1clav Jan e successivamente sotto la guida di Josef Seger a Praga. Terminato il periodo formativo, divenne organista presso la chiesa del suo paese natale. Allo stesso tempo fu insegnante di strumenti a tastiera e composizione. Il 22 maggio 1774 present\u00f2 a Klatovy il suo primo lavoro, un Requiem in do maggiore. Mor\u00ec prematuramente all'et\u00e0 di 29 anni a causa della tubercolosi.\nConsiderazioni sull'artista.\nKarel Kop\u0159iva era senza dubbio la persona musicalmente pi\u00f9 dotata della famiglia. Egli impiegava un idioma classico avanzato affine a quello di Mozart e il suo stile compositivo \u00e8 morto originale ed espressivo, ricco di cromatismi. Era inoltre un buon conoscitore della tecnica del contrappunto e le sue fughe vengono generalmente annoverate tra le migliori composizioni della scuola organistica ceca della seconda met\u00e0 del XVIII secolo. Egli era infatti un organista virtuoso ed era solito usare l'organo in maniera concertante nei propri lavori sacri."}
{"id": "2199375", "revid": "1788047", "url": "https://it.wikipedia.org/wiki?curid=2199375", "title": "Istituti NCAA Division III", "text": "Queste sono le universit\u00e0 statunitensi che aderiscono alla Division III organizzata dalla NCAA. \u00c8 formata da college, in maggioranza privati, che scelgono di non offrire aiuti finanziari (borse di studio) ai loro studenti-atleti."}
{"id": "2199376", "revid": "3115", "url": "https://it.wikipedia.org/wiki?curid=2199376", "title": "Banca Lombard Odier &amp; Co", "text": "Il Gruppo Lombard Odier \u00e8 un gruppo bancario svizzero indipendente, fondato nel 1796. La sua sede centrale \u00e8 a Ginevra. Le sue attivit\u00e0 sono organizzate in tre divisioni: private banking (wealth management), gestione patrimoniale (principalmente gestione di fondi di investimento) e servizi di back e middle office per altri istituti finanziari (ad es. IT banking). Alla fine del 2020, la banca ha registrato saldi in essere gestiti attraverso queste tre divisioni per un totale di 316 miliardi di franchi svizzeri di patrimonio gestito, il che la rende di fatto uno dei principali operatori del settore finanziario svizzero. Il gruppo offre i propri servizi a una clientela privata e istituzionale.\nRappresenta la pi\u00f9 antica banca privata di Ginevra, il gruppo nasce dalla fusione di Lombard, Odier &amp; Cie con la banca Darier, Hentsch &amp; Cie nel 2002; quest\u2019ultima fondata nel 1796 da Henri Hentsch. L\u2019azienda \u00e8 stata dunque creata nel 2002 con la ragione sociale Lombard, Odier, Darier, Hentsch &amp; Cie, semplificata nel 2010 in Gruppo Lombard Odier. L\u2019azienda continua tuttavia a includere nel logo ufficiale i nomi di questi quattro partner precedenti.\nDal 2014 la banca detiene lo status di societ\u00e0 a responsabilit\u00e0 limitata (SRL). Il Gruppo Lombard Odier \u00e8 una holding legale ai sensi del diritto svizzero che, dal 2016, porta il nome di Lombard Odier Company SCmA. Questa holding possiede tutte le imprese del gruppo, in particolare la banca Lombard, Odier &amp; Cie SA e Lombard Odier Asset Management (Europe) Limited di Londra, che costituisce la filiale di gestione patrimoniale del gruppo. Lombard Odier Investment Managers (LOIM) \u00e8 il nome con cui il gruppo \u00e8 noto nel settore internazionale della gestione patrimoniale.\nIl gruppo Lombard Odier inizi\u00f2 ad affermarsi a livello internazionale nel 1951, aprendo a poco a poco filiali negli Stati Uniti, in Europa e in Asia. Con la sua vasta rete di collaboratori, il gruppo \u00e8 arrivato a contare circa 2560 dipendenti in tutto il mondo.\nStoria.\nLe famiglie fondatrici.\nLa famiglia Lombard (da \"Lombardi\") arriv\u00f2 a Ginevra nel 1573 da Tortorella, dove subiva persecuzioni religiose. I due figli di Theodoro Lombardi, C\u00e9sar e Marc-Antoine Lombard, si occupavano di dressage e del commercio di cavalli. Ricevettero il titolo di deputati di Ginevra nel 1589 per il loro servizio nella lotta contro il duca di Savoia. Jean-G\u00e9d\u00e9on Lombard, discendente di C\u00e9sar Lombard di sesta generazione, nel 1798 si associ\u00f2 alla banca Hentsch, Lombard &amp; Cie, segnando l\u2019ingresso della famiglia Lombard nel settore bancario ginevrino.\nLa famiglia Odier \u00e8 documentata per la prima volta a Ginevra intorno al 1714, nello stesso periodo in cui Antoine Odier ricevette il titolo di deputato ginevrino. La famiglia proveniva da Pont-en-Royans (Delfinato), in Francia. I membri della famiglia ricoprirono ruoli di politici, medici, artisti, ingegneri e poi banchieri. Charles Odier divent\u00f2 socio della banca Lombard, Bonna &amp; Cie nel 1830, che quindi divenne Lombard, Odier &amp; Cie.\nLa famiglia Darier arriv\u00f2 a Ginevra nel 1738 dalla regione francese del Delfinato. Louis Darier mor\u00ec accidentalmente poco dopo la nascita di suo figlio, Hugues Darier, che divenne una figura di spicco dell\u2019orologeria e ottenne il titolo di deputato di Ginevra nel 1787. Jules Darier-Rey, nipote di Hugues, divenne socio della banca Chaponni\u00e8re &amp; Cie nel 1873. L\u2019azienda nel 1875 divenne Darier, Chaponni\u00e8re &amp; Cie, successivamente Darier &amp; Cie nel 1880. Un altro dei figli di Hugues Darier, Jean-Louis Darier (1766-1825), aveva contribuito in precedenza all\u2019avvio della banca Ferrier, Lullin &amp; Cie nel 1795, tuttavia questa organizzazione non ha alcun legame con l\u2019attuale Lombard Odier.\nLa famiglia Hentsch arriv\u00f2 a Ginevra intorno al 1758, mentre Benjamin-Gottlob Hentsch (un ecclesiastico) emigr\u00f2 dalla Bassa Lusazia per diventare tutore in Svizzera. Suo figlio, Henri Hentsch (1761-1835), fond\u00f2 la banca di famiglia nel 1796, il punto di partenza di quello che oggi \u00e8 il Gruppo Lombard Odier.\nLe origini della banca: 1796-1800.\nA partire dal 1789, gli affari e il commercio finanziario di Ginevra furono influenzati dalla Rivoluzione Francese. Nel 1793, Henri Hentsch fu arrestato dai rivoluzionari ginevrini e temporaneamente esiliato a Nyon, dove avvi\u00f2 un\u2019attivit\u00e0 di commercio della seta con un socio, Edm\u00e9 M\u00e9mo. Nonostante il contesto di difficolt\u00e0 economica e l\u2019aumento della disoccupazione, Henri Hentsch torn\u00f2 a Ginevra per fondare la banca Henri Hentsch &amp; Cie l\u201911 gennaio 1796, all\u2019et\u00e0 di 25 anni. L\u2019azienda, progettata come una casa di \u201cSilk and Sales\u201d (Seta e Vendite), inizialmente commerciava la seta in parallelo all\u2019attivit\u00e0 bancaria. All\u2019epoca era piuttosto diffuso, tuttavia presto abbandon\u00f2 il commercio per concentrarsi esclusivamente sul settore bancario. L\u2019impresa consentiva ai commercianti di contrarre prestiti, negoziare debiti, saldare cambiali e, pi\u00f9 in generale, permetteva di condurre il commercio di metalli preziosi e di effettuare operazioni di cambio. Ci\u00f2 avvenne in un periodo in cui a Ginevra erano in circolazione diverse valute.\nIl 26 aprile 1798, la Repubblica di Ginevra fu annessa alla Francia di Napoleone Bonaparte. Jean-G\u00e9d\u00e9on Lombard, cugino di Henri Hentsch, divenne poi membro del Consiglio esecutivo della Citt\u00e0 di Ginevra. Inizialmente procuratore di Henri Hentsch, Jean-G\u00e9d\u00e9on divenne suo socio nell\u2019ambito della banca il 19 giugno 1798. L\u2019azienda prese poi il nome di Henri Hentsch &amp; Lombard. Tuttavia, non molto tempo dopo, Henri Hentsch e Jean-G\u00e9d\u00e9on Lombard si trovarono in disaccordo sulla strategia da adottare per affrontare il clima di crisi economica locale; Jean-G\u00e9d\u00e9on Lombard voleva limitare i rischi concentrandosi sulle operazioni di cambio che generavano commissioni fisse, mentre Henri Hentsch, noto per la sua indole tenace e imprenditoriale, voleva invece spostarsi nel mercato internazionale, in particolare per il finanziamento di operazioni guidate dall\u2019Impero francese. I due soci giunsero a una separazione consensuale il 22 settembre 1800; la banca torn\u00f2 al suo precedente nome Henri Hentsch &amp; Cie, mentre Jean G\u00e9d\u00e9on Lombard, assieme al cognato Jean-Jacques Lullin, cre\u00f2 la banca Lombard Lullin &amp; Cie.\nLombard, Odier &amp; Cie.\nLombard, Lullin e Cie risentirono pesantemente del contesto economico durante i primi anni di attivit\u00e0 della banca. A partire dal 1800, il fallimento dell\u2019impresa Corsanges di Lione comport\u00f2 una perdita di 30.000 franchi per Jean-G\u00e9d\u00e9on Lombard, causando il fallimento di Jean-Jacques Lullin. Ciononostante, l\u2019azienda riusc\u00ec a restare in piedi. Jean-Jacques Lullin lasci\u00f2 la banca il 31 dicembre 1815, ma rest\u00f2 socio accomandante fino alla sua morte, nel 1837. Pertanto, dal 1816, l\u2019azienda prese il nome di Jean-G\u00e9d\u00e9on Lombard &amp; Cie fino al 1\u00ba gennaio 1826, quando Jean-G\u00e9d\u00e9on Lombard strinse la partnership con Paul-Fr\u00e9d\u00e9ric Bonna. La banca prese quindi il nome di Lombard, Bonna &amp; Cie. Il 31 marzo 1830, Paul Fr\u00e9d\u00e9ric Bonna lasci\u00f2 l\u2019azienda per fondare la propria banca, Bonna &amp; Cie. La banca rimase attiva per quasi un secolo, prima di riscontrare difficolt\u00e0 ed essere assorbita da Hentsch &amp; Cie nel 1920.\nNel 1830, Jean-G\u00e9d\u00e9on Lombard (a 66 anni), cedette la banca al figlio maggiore Jean-Eloi Lombard. Il 1\u00ba aprile 1830 Charles Odier fu nominato direttore associato e da quel momento la banca divenne Lombard, Odier &amp; Cie. Charles Odier, che all\u2019epoca aveva 25 anni, aveva imparato la professione bancaria dallo studio Gabriel Odier &amp; Cie, gestito dal cugino parigino, e disponeva di un patrimonio significativo grazie al successo della societ\u00e0 F. Courant &amp; Odier, da lui fondata nel 1825 a Le Havre per importare cotone dagli Stati Uniti. Jean-Eloi Lombard si dedic\u00f2 agli affari locali, mentre Charles Odier si occup\u00f2 di affari internazionali, grazie in particolare ai contatti che aveva mantenuto con gli Stati Uniti. Sotto la direzione di Jean-Eloi Lombard e Charles Odier, la banca finanzi\u00f2 grandi opere infrastrutturali che caratterizzarono la Rivoluzione industriale. Nel 1834, la Lombard, Odier &amp; Cie cofinanzi\u00f2 i lavori di costruzione del Canal de Roanne a Digoin. Si tratt\u00f2 di un progetto non redditizio, nonostante il riuscito risultato finale. L\u2019impresa inizi\u00f2 poi a finanziare le ferrovie e, dal 1852 al 1872, Charles Odier prese le redini delle ferrovie della Svizzera occidentale in qualit\u00e0 di amministratore.\nNel 1834 Alexandre Lombard, terzo figlio di Jean-G\u00e9d\u00e9on Lombard (a 24 anni), divent\u00f2 socio accomandatario della banca. Fu responsabile di guidare la Lombard, Odier &amp; Cie verso il mercato americano, in un\u2019epoca in cui la frontiera americana aveva bisogno di finanziamenti e costruzione di strutture, strade, ferrovie e canali. Questo approccio, ritenuto rischioso in quanto concomitante con la fine della crisi finanziaria americana del 1837, dieci anni dopo si rivel\u00f2 una strategia vincente. Mentre il contesto politico ed economico in Europa si deteriorava in seguito alle rivoluzione del 1848, gli Stati Uniti registravano una forte espansione. Alexandre Lombard stabil\u00ec la priorit\u00e0 del finanziamento delle compagnie ferroviarie americane. La banca invi\u00f2 ai propri clienti lettere contenenti quotazioni di azioni internazionali, in un periodo in cui queste erano di difficile accesso. Nel 1857, i soci della Lombard, Odier &amp; Cie parteciparono alla creazione della Borsa di Ginevra.\nIl 1\u00ba dicembre 1859 l\u2019unico figlio di Charles Odier, James (o Jacques) Odier, divenne socio della banca. Ci\u00f2 avvenne dopo il suo viaggio negli Stati Uniti del 1854 e il matrimonio con Blanche Lombard, figlia di Jean-Eloi, nel 1856. James Odier continu\u00f2 a far sviluppare Lombard, Odier &amp; Cie su suolo americano. Nel 1870 entr\u00f2 a far parte del comitato esecutivo della filiale ginevrina di quella che sarebbe diventata la Banque de Paris et des Pays-Bas S.A. (Banca di Parigi e Paesi Bassi). Insieme a Jules Darier-Rey, nel 1872 fu inoltre cofondatore della compagnia di assicurazioni sulla vita ginevrina Genevoise Compagnie d\u2019Assurance sur la Vie, che in seguito fu presieduta dal figlio \u00c9mile e poi dal nipote Edmond. Alexis Lombard, figlio di Jean-Eloi Lombard e cognato di James Odier, divenne socio nel 1866. Divenne membro fondatore della Camera di commercio di Ginevra nel 1872, cre\u00f2 la Banca ginevrina di prestiti e depositi nel 1881, e divenne membro del consiglio di amministrazione della Banca nazionale svizzera dopo la sua creazione nel 1907. Alexis Lombard e James Odier rimasero soci della banca per mezzo secolo, continuando a gestire l\u2019azienda durante la Prima guerra mondiale, mentre i loro discendenti Albert Lombard ed \u00c9mile Odier furono arruolati nell\u2019esercito svizzero per difendere i confini del Paese. Per tutta la guerra, l\u2019attivit\u00e0 della banca fu instabile; tuttavia, grazie alla forza del franco svizzero e alla neutralit\u00e0 del Paese, che permise alle banche svizzere di agire come luoghi di rifugio in Europa, super\u00f2 il periodo senza grosse avversit\u00e0. Inoltre, la banca continu\u00f2 a concentrarsi principalmente sugli investimenti negli Stati Uniti, che non erano direttamente interessati dal conflitto. All\u2019inizio del XX secolo la Lombard, Odier &amp; Cie aveva solo 16 dipendenti e tre impiegati, sebbene fosse una delle maggiori banche private di Ginevra.\nDopo la Grande Guerra, \u00c9mile Odier (socio dal 1890), Albert Lombard (socio dal 1908), il cugino di primo grado di Albert, Jean Lombard (socio dal 1913) e il figlio di \u00c9mile, Edmond Odier (socio dal 1919) assunsero la gestione della banca. Nel 1921 la Lombard, Odier &amp; Cie assunse la propriet\u00e0 della banca Lenoir, Julliard &amp; Cie, creata nel 1795. Nel 1929 e all\u2019inizio degli anni \u201930, il settore finanziario svizzero fu colpito dal crollo di Wall Street del 1929 e dalla Grande depressione, che interess\u00f2 tutta l\u2019Europa. Diverse banche svizzere ricapitalizzarono o dovettero chiudere, come la Banque de Gen\u00e8ve (1931) e il Comptoir d\u2019Escompte de Gen\u00e8ve (1934). Colpita dalla sua esposizione ai mercati americani, ma volendo dimostrare di resistere alle difficolt\u00e0, la Lombard, Odier &amp; Cie modific\u00f2 il suo statuto nel 1933 per diventare una societ\u00e0 in nome collettivo, che avrebbe mantenuto responsabile il gruppo di soci accomandatari, con il proprio patrimonio personale, in caso di fallimento. Tuttavia, la banca evit\u00f2 questa situazione e assorb\u00ec Hentsch, Forget &amp; Cie nel 1934. Nel 1937, con la morte di Edmond Odier, sua moglie Francine Odier-Dunant divenne socia non esecutiva dell\u2019azienda; in questo modo rimasero invariate ragione sociale e status. Detenne questa posizione fino a quando suo figlio Marcel Odier le succedette nel 1948.\nAllo scoppio della Seconda guerra mondiale nel 1939, la banca Lombard, Odier &amp; Cie aveva 75 collaboratori, 38 dei quali arruolati dall\u2019esercito svizzero. Nel 1940 Georges Lombard divenne socio, ma fu anche arruolato. Nel 1941 la banca assunse la propriet\u00e0 di SAGED, che port\u00f2 con s\u00e9 Richard Pictet, Jean E. Bonna (dietro suo nipote Fr\u00e9d\u00e9ric Bonna), Andr\u00e9 Aubert e Raymond Barbey come soci della banca Lombard, Odier &amp; Cie. Come nella precedente guerra mondiale, la banca riusc\u00ec a sopravvivere in questo periodo grazie alla neutralit\u00e0 del paese, che fece s\u00ec che alle banche svizzere fosse affidato il ruolo di rifugio per i capitali stranieri e nazionali.\nDopo la seconda guerra mondiale, Marcel Odier, gli archivi della banca stimano che nel 1950 il patrimonio dei clienti privati avesse raggiunto quasi un miliardo di franchi svizzeri e provenisse per lo pi\u00f9 da Svizzera, Francia e Belgio. Sotto la direzione di Marcel Odier la banca si internazionalizz\u00f2, aprendo la sua prima filiale a Montr\u00e9al nel 1951, e stabilendo il suo primo finanziamento per investimenti in immobili canadesi destinati alla sua clientela privata. Nel 1957 Thierry Barbey divenne socio della banca e nel 1961 il suo cugino Yves Oltramare raggiunse lo stesso status. Crearono poi una filiale di analisi finanziaria in banca e guidarono Lombard, Odier &amp; Cie verso una nuova avventura nella gestione di fondi di investimento, rivolta a una clientela di investitori istituzionali che aveva appena iniziato ad emergere (enti pensionistici e compagnie assicurative, fra gli altri). Cos\u00ec facendo, Lombard, Odier &amp; Cie inizi\u00f2 a introdurre regolarmente fondi su cui gli investitori istituzionali potevano investire denaro da gestire. Con l\u2019arrivo di Jean-Fran\u00e7ois Chaponni\u00e8re, di Alain Patry e Fernand Oltramare come partner nel 1964, poi di Laurent Dominici e Pierre Keller nel 1970, la banca continu\u00f2 a sviluppare la sua base di clienti istituzionali internazionali e apr\u00ec divisioni in America, Europa, Medio Oriente e Asia. Nel 1983, Lombard, Odier &amp; Cie ha introdotto un fondo denominato \u201cSCI/TECH\u201d rivolto alla clientela istituzionale, in collaborazione con Merrill Lynch Asset Management e Nomura Capital Management. Il fondo raccolse 835 milioni di dollari dopo il suo lancio, il che lo rese il pi\u00f9 grande fundraiser nella storia del finanziamento degli investimenti di allora. Alla fine degli anni \u201990, Lombard, Odier &amp; Cie aveva circa 800 dipendenti, 600 dei quali a Ginevra e 200 in uffici all\u2019estero. L\u2019azienda si \u00e8 fusa con Darier, Hentsch &amp; Cie nel 2002.\nDarier, Hentsch &amp; Cie.\nHenri Hentsch si dedic\u00f2 al finanziamento dell\u2019impero francese a partire dal 1800. La banca Henri Hentsch &amp; Cie organizz\u00f2 in particolare il trasferimento di fondi verso l\u2019Italia, dove l\u2019Impero si stava espandendo. Grazie alle sue attivit\u00e0, Henri Hentsch aveva sviluppato buoni rapporti con l\u2019alta borghesia francese. Nel 1812 fonda a Parigi la banca Henri Hentsch, Blanc &amp; Cie, per poi stabilirsi l\u2019anno successivo nella capitale francese, delegando la gestione della banca ginevrina ai tre figli. Nel 1826 fond\u00f2 una seconda banca parigina, Hentsch, Lecointe, Desarts &amp; Cie. Dopo la sua morte, avvenuta il 14 agosto 1835, i figli divennero formalmente soci della banca Hentsch &amp; Cie di Ginevra, ma non assunsero la direzione delle imprese che il padre aveva fondato a Parigi. Nel 1854 uno dei nipoti di Henri Hentsch, Jean-Alexis Henri Hentsch (36 anni) decise di partire alla scoperta degli Stati Uniti occidentali, dopo dodici anni come capo della banca di famiglia a Ginevra. La gestione della banca fu quindi affidata al fratello. Dopo una lunga avventura, Jean-Alexis Henri Hentsch si stabil\u00ec a San Francisco, al tempo della corsa all\u2019oro. L\u00ec apr\u00ec una banca, che ha chiam\u00f2 Hentsch &amp; Cie. L\u2019attivit\u00e0 fu un successo. Nominato console onorario della Svizzera a San Francisco nel 1859, torn\u00f2 poi a Ginevra nel 1873, dove fond\u00f2 la Swiss American Bank, che sarebbe poi diventata la societ\u00e0 madre della banca Hentsch &amp; Cie a San Francisco, senza alcun legame con l\u2019attuale gruppo Lombard Odier.\nNel 1854, \u00c9douard Hentsch (nipote di Henri Hentsch) riprese la gestione della banca Mathieu, Hentsch &amp; Cie a Parigi. Ha avuto una carriera di alto livello nella finanza, diventando poi presidente della banca Comptoir national d\u2019escompte de Paris, e poi della Banque de l\u2019Indochine, prima di fondare la banca delle ferrovie svizzere, la Banque des Chemins de fer suisses. Mor\u00ec in bancarotta a causa del crollo del commercio del rame nel 1889, che port\u00f2 la banca Comptoir national d\u2019escompte de Paris a lottare con rimborsi sempre pi\u00f9 elevati sul suo patrimonio personale. Lontano da questa agitazione, la banca Hentsch &amp; Cie ha continuato la sua attivit\u00e0 a Ginevra e l\u2019attivit\u00e0 \u00e8 stata tramandata in famiglia per diverse generazioni. Negli anni \u201950, la banca Hentsch &amp; Cie divenne pioniere nella distribuzione di fondi d\u2019investimento in Svizzera, sotto la direzione di L\u00e9onard Hentsch.\nNel 1837 Jean-Fran\u00e7ois Chaponni\u00e8re fond\u00f2 a Ginevra la banca Chaponni\u00e8re &amp; Cie, che poi divenne la banca Darier, Chaponni\u00e8re &amp; Cie nel 1876, durante il periodo in cui Jules Darier-Rey divenne socio. Questa divenne poi Darier &amp; Cie nel 1880. La banca si specializzava in attivit\u00e0 commerciali e nel settore dei trasporti. Prima di diventare socio della banca, nel 1872 Jules Darier-Rey fond\u00f2 a Ginevra, con James Odier, la prima compagnia di assicurazioni sulla vita, La Genevoise. Come per la banca Hentsch &amp; Cie, Darier &amp; Cie \u00e8 stata tramandata attraverso la famiglia per diverse generazioni. Uno dei primi progetti di fusione tra Hentsch &amp; Cie e Darier &amp; Cie fu studiato nel 1971 dalla banca Hentsch, ma non ebbe successo. La fusione avvenne infine il 1\u00ba gennaio 1991, producendo la banca Darier, Hentsch &amp; Cie. Il giornale \"Le Temps\" ha affermato che \u201ccoloro che conoscevano bene il progetto ne parlavano pi\u00f9 come un assorbimento di Hentsch da parte di Darier che di una fusione tra pari\u201d.\nCollaborazioni storiche, 1840-1933.\nPer tutta la loro esistenza indipendente, le banche Lombard, Odier &amp; Cie, Hentsch &amp; Cie e Darier &amp; Cie hanno collaborato pi\u00f9 volte. Nel 1840, in un\u2019epoca in cui la Rivoluzione Industriale aveva bisogno di grandi finanziamenti, ma non poteva essere assicurata da un'unica societ\u00e0 finanziaria, le banche Lombard, Odier &amp; Cie, Hentsch &amp; Cie, Candolle \u03a4urrettini &amp; Cie e Louis Pictet &amp; Cie si associarono per formare il \u201cQuatuor\u201d, che investiva in particolare nelle ferrovie europee, nelle miniere della Loira francese e persino nei prestiti piemontesi. Nel 1872, Quatuor si fuse con Omnium, un'altra associazione bancaria privata di Ginevra fondata nel 1849, che raggruppava Paccard, Ador &amp; Cie, P.F. Bonna &amp; Cie, cos\u00ec come Ph. Roget &amp; Fils. Insieme, queste imprese hanno collaborato con la nuova Banque de Paris et des Pays-Bas per creare l\u2019Associazione finanziaria di Ginevra, con l\u2019obiettivo di raccogliere capitali sufficienti per svolgere operazioni finanziarie in Svizzera e all\u2019estero. In seguito a ci\u00f2, nel 1890, a seguito della fusione tra l\u2019Associazione finanziaria di Ginevra e la banca ferroviaria \"La Banque Nouvelle des Chemins de Fer\", fu creata l\u2019Unione finanziaria di Ginevra. L\u2019Unione finanziaria, con un capitale iniziale di 12 milioni di franchi svizzeri, consolid\u00f2 12 banche private tra cui Hentsch &amp; Cie, Lombard, Odier &amp; Cie e Darier &amp; Cie. Svolse anche un ruolo importante nel mondo della finanza ginevrina dal 1890 al 1933, finanziando grandi progetti infrastrutturali in Europa e negli Stati Uniti\"\".\nSecondo il libro \"Les grandes heures des banquiers suisses\" (Il periodo migliore dei banchieri svizzeri), pubblicato nel 1986, questa collaborazione tra banche private ginevrine sarebbe al centro della loro sostenibilit\u00e0. Il libro commenta che \u201c\"il gruppo delle banche private ginevrine ha resistito meglio di altre citt\u00e0 svizzere alla malizia del tempo. In effetti, queste aziende sapevano di unirsi al momento giusto, per partecipare con fervore (attraverso l\u2019Unione Finanziaria) alle operazioni di emissione e concessione di prestiti in Svizzera e all\u2019estero. Inoltre, ha permesso loro di creare e dare impulso ad una serie di societ\u00e0 di investimento (holding, fondi di investimento, ecc.), i cui titoli hanno dato una spinta di lungo termine al mercato azionario ginevrino\"\u201d.\n2002 - Oggi.\nNel 2002 la banca Lombard, Odier &amp; Cie si \u00e8 fusa con Darier, Hentsch &amp; Cie, dando vita alla partnership Lombard, Odier, Darier, Hentsch &amp; Cie. La partnership ha permesso la costituzione di una delle pi\u00f9 importanti banche private in Svizzera, con 20 filiali all\u2019estero, 2.000 dipendenti e 90 miliardi di euro di patrimoni amministrati. La fusione \u00e8 stata accompagnata da un piano di riduzione dei costi e dell\u2019organico, il tutto in un momento difficile reso ancora pi\u00f9 ostico dal crollo del mercato azionario, a seguito dell\u2019esplosione della bolla dot-com.\nNel 2006 la banca Lombard, Odier, Darier, Hentsch &amp; Cie \u00e8 entrata a far parte dell\u2019Henokiens, un\u2019associazione che riunisce imprese familiari con oltre 200 anni di storia. I discendenti delle quattro famiglie storiche, Thierry Lombard, Patrick Odier, Pierre Darier e Christophe Hentsch, sono stati inclusi nei soci della banca fino all\u2019uscita di Pierre Darier nel 2010. Qualche tempo dopo, l\u2019azienda ha semplificato la propria ragione sociale ed \u00e8 diventata la Compagnie Lombard, Odier &amp; Cie. Tuttavia, l\u2019azienda ha continuato a riportare i nomi dei quattro soci iniziali sul suo logo ufficiale.\nL\u2019azienda ha modificato la propria struttura giuridica dal 1\u00ba gennaio 2014, diventando una societ\u00e0 a responsabilit\u00e0 limitata per azioni, abbandonando lo status di societ\u00e0 di persone, che rendeva i soci responsabili del proprio patrimonio personale senza limitazioni. Questo cambiamento di status ha comportato anche l\u2019obbligo per la banca di pubblicare i conti semestrali e annuali.Le banche Pictet, Mirabaud e Gonet hanno adottato simultaneamente o poco dopo lo stesso status, rispondendo alle esigenze di trasparenza, alle richieste normative e alla necessit\u00e0 di limitare i rischi, a seguito della chiusura della banca privata Wegelin &amp; Co nell\u2019ambito di una controversia con il Dipartimento di giustizia degli Stati Uniti. Dopo aver perso il suo status di societ\u00e0 di persone, il gruppo Lombard Odier si \u00e8 considerato obbligato a lasciare l\u2019Associazione svizzera dei banchieri (ASB), che imponeva ai suoi membri di detenere questo status.\nIl 31 dicembre 2014 Thierry Lombard \u00e8 andato in pensione. Successivamente, nell\u2019aprile 2016, suo figlio Alexis Lombard ha lasciato l\u2019azienda per entrare nella banca Landolt &amp; Cie di Losanna, dove \u00e8 entrato a far parte del consiglio di amministrazione. Il gruppo Lombard Odier, che non era pi\u00f9 una societ\u00e0 di persone, riusc\u00ec comunque a mantenere il proprio nome nonostante l\u2019abbandono della famiglia Lombard. Il 31 dicembre 2016, Anne-Marie de Weck \u00e8 andata in pensione, dopo essere stata nominata direttore associato della banca nel 2002. Annika Falkengren, ex Amministratore Esecutivo di Skandinaviska Enskilda Banken (SEB), le successe qualche mese dopo, ed entr\u00f2 come partner dello studio nel luglio 2017. Parallelamente, il gruppo Lombard Odier annunci\u00f2 l\u2019arrivo di Denis Pittet come gestore associato.Tuttavia, Anne-Marie de Weck continu\u00f2 a far parte del consiglio di amministrazione della banca.Al 1\u00ba gennaio 2021 il gruppo contava 6 dirigenti associati:Patrick Odier, Hubert Keller, Fr\u00e9d\u00e9ric Rochat, Denis Pittet, Annika Falkengren e Alexandre Zeller.\nOperazioni.\nWealth Management.\nL\u2019attivit\u00e0 storica del gruppo Lombard Odier \u00e8 il wealth management per una clientela privata (operazione di private banking). Questa operazione riguarda in particolare la fornitura di consulenza in materia di gestione patrimoniale, consulenza in materia di investimenti finanziari, consulenza fiscale e pianificazione successoria. Le operazioni di wealth management sono in gran parte controllate a Ginevra, presso la banca Lombard, Odier &amp; Cie SA, come una delle societ\u00e0 detenute dalla holding del gruppo Lombard Odier [59]. Secondo i dati dell\u2019esercizio 2016, le operazioni di private banking hanno rappresentato 112 miliardi di franchi svizzeri in attivit\u00e0 in essere della loro clientela svizzera e internazionale, con circa il 50% del totale delle esposizioni gestite dal gruppo Lombard Odier.\nGestione patrimoniale.\nLombard Odier \u00e8 altrettanto presente nel settore della gestione patrimoniale; ha diverse filiali, tra le quali spicca la societ\u00e0 di gestione Lombard Odier Asset Management (Europe) Limited, con sede a Londra. La societ\u00e0 si avvale del marchio Lombard Odier Investment Managers (Lombard Odier IM), con cui il gruppo \u00e8 conosciuto a livello internazionale nell\u2019ambito della gestione patrimoniale. L\u2019operazione consiste principalmente nella gestione di fondi di investimento in azioni e obbligazioni, cui si aggiungono gli investimenti degli hedge fund. Questi fondi sono accessibili anche ai clienti della banca privata Lombard, Odier &amp; Cie SA, nonch\u00e9 a una clientela internazionale di investitori istituzionali e consulenti finanziari esterni al gruppo Lombard Odier. L\u2019azienda \u00e8 particolarmente attiva nel campo degli investimenti socialmente responsabili, in particolare nel proporre una serie di investimenti di capitale di impatto. Dal 2015, la societ\u00e0 di gestione Lombard Odier IM \u00e8 altrettanto attiva nel settore dell\u2019ETF (exchange-traded funds), in seguito alla partnership con ETF Securities. I primi ETF di Lombard Odier sono stati lanciati nell\u2019aprile 2015 per replicare i risultati degli indici del mercato obbligazionario (titoli di Stato, obbligazioni di imprese e titoli di Stato dei paesi in via di sviluppo). Nel 2018 Lombard Odier IM \u00e8 stata una delle prime societ\u00e0 di gestione a superare un processo di adeguamento gestito da una blockchain privata per l\u2019acquisto di titoli sul mercato obbligazionario. Nel 2016 la banca ha gestito 48 miliardi di franchi svizzeri nelle proprie filiali di gestione patrimoniale, che rappresentano circa il 20% del totale delle attivit\u00e0 in essere gestite dal gruppo Lombard Odier.\nServizi IT bancari.\nDal 2014 il gruppo Lombard Odier offre servizi informatici di back e middle office ad altre societ\u00e0 bancarie, attraverso uno strumento denominato \u201cG2\u201d. In particolare, questo strumento ha permesso agli utenti di gestire la propria clientela e di acquistare e vendere titoli sul mercato. Inizialmente offerto a sei istituzioni esterne, \u201cG2\u201d si \u00e8 rivolto a un'altra dozzina di banche come clienti. L\u2019attivit\u00e0 bancaria informatica \u00e8 stata sperimentata nel 2016 in una societ\u00e0 interamente separata, di propriet\u00e0 della holding del gruppo Lombard Odier. La banca Lombard, Odier &amp; Cie SA \u00e8 essa stessa cliente dell\u2019organizzazione, cos\u00ec come le societ\u00e0 esterne che \u00e8 in grado di equipaggiare. Nel 2016 questa filiale del gruppo Lombard Odier ha gestito 63 miliardi di franchi svizzeri da clienti terzi, pari a circa il 30% del totale dei saldi in essere gestiti dal gruppo Lombard Odier.\nFilantropia.\nL\u2019impegno dell\u2019azienda in operazioni filantropiche e umanitarie \u00e8 apparso molto presto nella storia della banca Lombard, Odier &amp; Cie. Alexandre Lombard ha partecipato al comitato di sostegno a suo tempo, con l\u2019obiettivo di raccogliere fondi per aiutare i feriti della seconda guerra d\u2019indipendenza italiana. Ci\u00f2 rispondeva all\u2019appello di Henry Dunant, un\u2019iniziativa che avrebbe portato alla fondazione della Croce Rossa nel 1863. Suo figlio, Alexis Lombard, fu membro del comitato amministrativo dell\u2019Ospizio generale di Ginevra per 38 anni, assumendo la presidenza dell\u2019istituzione 11 volte tra il 1876 e il 1900. Nel 1910 e nel 1918, le banche Lombard, Odier &amp; Cie e Hentsch &amp; Cie furono entrambe tra le prime aziende svizzere a garantire ai propri dipendenti un piano pensionistico attraverso le casse pensioni, che sarebbero state assorbite dalla previdenza sociale svizzera nel 1947, quando questa era stata appena costituita.\nIl gruppo Lombard Odier \u00e8 ugualmente attivo nel campo della filantropia moderna. Ha due diverse fondazioni: la Lombard Odier Foundation, fondazione d\u2019impresa finanziata con le donazioni del gruppo Lombard Odier, e la Philanthropia Foundation, destinata alle donazioni di clienti privati.\nLa Lombard Odier Foundation distribuisce tra 1 e 1,5 milioni di franchi svizzeri all\u2019anno per sostenere principalmente progetti nei settori dell\u2019istruzione e delle opere umanitarie. Fin dall\u2019inizio, la fondazione ha sostenuto anche lo sviluppo di campagne Kick, dove l\u2019obiettivo \u00e8 quello di sostenere le imprese giovani e innovative, offrendo capitale proprio al momento dell\u2019avviamento. La fondazione \u00e8 presieduta da Patrick Odier dal 2016.\nLa Philanthropia Foundation, creata nel 2008, permette ai clienti della banca di effettuare donazioni per opere filantropiche in 5 aree principali: umanitarie e sociali, istruzione e formazione, ricerca medica e scientifica, ambiente e sviluppo sostenibile, arte e cultura. In occasione del suo decimo anniversario nel 2018, la fondazione ha annunciato di aver ricevuto donazioni di 116 milioni di franchi svizzeri dall\u2019inizio e di aver donato a circa 100 organizzazioni 59 milioni di franchi svizzeri, di cui 15 milioni sono andati a organizzazioni per la ricerca e la prevenzione del cancro. La Philanthropia Foundation \u00e8 presieduta da Denis Pittet dal 2016.\nFiliali e presenza internazionale.\nSvizzera.\nLa sede centrale del gruppo Lombard Odier si trova a Ginevra fin dall\u2019inizio della banca nel 1796. L\u2019ubicazione della sede si \u00e8 tuttavia spostata nel corso dei secoli. Nel 1827, la banca Hentsch &amp; Cie si trasfer\u00ec in \"rue de la Corraterie\" nell\u2019edificio \"Maison Gallatin\", costruito nel 1708. Si tratta della pi\u00f9 antica sede del gruppo Lombard Odier a Ginevra. Qualche decennio dopo, nel 1858, anche Lombard, Odier &amp; Cie si trasfer\u00ec in \"rue de la Corraterie\", precisamente al numero 11. Tra il 1921 e il 1924 gli edifici delle banche Hentsch &amp; Cie e Lombard, Odier &amp; Cie situati in \"rue de la Corraterie\" furono entrambi ricostruiti per consentire la costruzione di ulteriori piani. Nel 1957 Lombard, Odier &amp; Cie acquist\u00f2 l\u2019edificio adiacente al numero 9 \"di rue de la Corraterie\". Prima che questo spazio fosse utilizzato dal personale della banca, fu interamente ricostruito secondo i progetti dell\u2019architetto Antoine de Saussure. Nel 1985 tutti i servizi amministrativi per Lombard, Odier &amp; Cie sono stati riuniti in un immobile situato a Lancy. Per il 2021-2022, Lombard Odier progetta di costruire una nuova sede centrale a Bellevue, nel Cantone di Ginevra. L\u2019edificio \u00e8 stato progettato dallo studio di architettura Herzog &amp; de Meuron. L\u2019edificio avr\u00e0 la capacit\u00e0 di accogliere 2.600 dipendenti, in modo da riunire tutto il personale della banca, che finora \u00e8 stato distribuito in sei sedi diverse a Ginevra. Una parte dell\u2019edificio originale, \"la Maison Gallatin\" in \"rue de la Corraterie\", sar\u00e0 conservata, ristrutturata e dedicata all\u2019organizzazione di eventi.\nIl gruppo Lombard Odier dispone inoltre di diverse filiali e rappresentanze in tutta la Svizzera. La banca \u00e8 presente in particolare a Losanna dal 1882, a Vevey e Zurigo dal 1989 e a Friburgo dal 2008.\nEuropa.\nIl gruppo Lombard Odier possiede diverse consociate europee che sono state riunite in un'unica filiale aperta in Lussemburgo nel 2011. Il gruppo di consociate di Lombard Odier in Europa \u00e8 stato quindi considerato nel piano giuridico e finanziario come succursali della sua banca lussemburghese.\nPer quanto riguarda il Regno Unito, il gruppo Lombard Odier ha una filiale londinese dal 1973, oggi nota per essere a capo delle attivit\u00e0 di gestione patrimoniale del gruppo. La filiale di Londra era storicamente dedicata alle operazioni di gestione istituzionale per Lombard, Odier &amp; Cie, ed era quindi titolare della ragione sociale Lombard, Odier International Portfolio Management Ltd (LOIPM). Questa societ\u00e0 ha gestito in particolare i portafogli di investitori istituzionali negli Stati Uniti e in Medio Oriente[86]. Sempre sotto la giurisdizione britannica, il gruppo \u00e8 presente anche a Gibilterra dal 1987. In tale data, Lombard, Odier &amp; Cie ha acquistato la Gibraltar Private Bank.\nIn Francia, Lombard Odier \u00e8 presente a Parigi dal 2001, con l\u2019apertura dell\u2019edificio Lombard Odier Gestion, divenuto LODH Gestion l\u2019anno successivo, con la fusione di Lombard, Odier &amp; Cie con Darier, Hentsch &amp; Cie. L\u2019obiettivo della filiale era quello di espandersi in una clientela istituzionale francese e di promuovere la distribuzione di fondi di investimento a marchio Lombard Odier. Nel 2004 la filiale francese ha ottenuto un mandato di gestione del Fondo di riserva pensioni (FRR), per poi collaborare con ADI per lanciare in Francia la societ\u00e0 G\u00e9A, specializzata in hedge fund. La partnership si \u00e8 conclusa nell\u2019ottobre 2008 e Lombard Odier ha lanciato un proprio ufficio specializzato in hedge fund, integrando i propri uffici specializzati in investimenti obbligazionari, asset allocation e investimenti socialmente responsabili.\nIl gruppo Lombard Odier \u00e8 presente in Europa, in particolare a Bruxelles dal 2004, Madrid e Francoforte dal 2007, Mosca dal 2008 e Milano dal 2016. Il gruppo Lombard Odier possedeva anche una filiale in Olanda, che nel 2018 \u00e8 stata ceduta al gruppo KBL.\nAmerica.\nIl gruppo Lombard Odier \u00e8 presente in Nord America dal 1951, quando Lombard, Odier &amp; Cie ha aperto la sua prima filiale internazionale all\u2019estero, a Montr\u00e9al (Canada). Questa filiale, inizialmente creata con il nome di Secfin Company Ltd, ora porta il nome di Lombard Odier Securities (Canada) Inc.. Il gruppo \u00e8 presente negli Stati Uniti dal 1972, quando Lombard, Odier &amp; Cie lanci\u00f2 una consociata denominata Lombard, Odier Inc. [38], che ora \u00e8 diventata Lombard Odier Asset Management (USA) Corp. Al momento del lancio, l\u2019unico obiettivo di Lombard, Odier Inc. era quello di trasmettere informazioni dalla parte americana a Ginevra. Il gruppo Lombard Odier \u00e8 presente anche a Nassau (Bahamas) dal 1973 e alle Bermuda dal 1976. Per quanto riguarda il Sud America, il gruppo \u00e8 presente a Panama dal 2013 e a Montevideo dal 2017.\nAsia, Medio Oriente e Africa.\nIn Asia Lombard Odier \u00e8 attivo a Hong Kong dal 1987, Tokyo dal 1992 e Singapore dal 2017. Il gruppo ha anche un accordo di cooperazione con Industrial Bank in Cina dal 2014. Infine, il gruppo ha uffici a Dubai dal 2006, cos\u00ec come Tel Aviv e Johannesburg dal 2017.\nProcedimenti giudiziari.\nNel dicembre 2013 Lombard Odier si \u00e8 iscritto al programma volontario per le trattative aperte del Dipartimento di giustizia degli Stati Uniti, per regolarizzare i casi di non conformit\u00e0 fiscale dei contribuenti americani all\u2019interno della propria clientela. Il 31 dicembre 2015 la banca Lombard Odier ha annunciato di aver raggiunto un accordo con il sistema giudiziario statunitense, che consisteva in un pagamento di 99,8 milioni di dollari per risolvere le controversie legate ai mancati adempimenti fiscali.\nNel dicembre 2016 il Pubblico Ministero svizzero della Confederazione ha avviato un\u2019inchiesta penale sulle attivit\u00e0 della banca privata Lombard, Odier &amp; Cie per sospetto riciclaggio di denaro nell\u2019ambito sociale di Gulnora Karimova, figlia dell\u2019ex-presidente Ouzbek. \u00c8 stato affermato che la banca non avrebbe adottato \u201ctutte le misure organizzative ragionevoli e necessarie\u201d, come richiesto dal codice penale svizzero. Tuttavia, la banca dichiara di aver comunicato i fatti alle autorit\u00e0.\nRiferimenti culturali.\nNel 1865 Jules Verne cit\u00f2 la banca Lombard, Odier &amp; Cie nel suo romanzo \"Dalla Terra alla Luna (De la Terre \u00e0 la Lune\"). Nel romanzo la banca contribuiva a finanziare la spedizione scientifica. Jules Verne spieg\u00f2 che la Svizzera era solo un simbolo per il finanziamento, citando: \u201cLa sottoscrizione fu aperta nelle principali citt\u00e0 dell\u2019Unione per centralizzarsi presso la banca Baltimore, al numero 9 di Baltimore street. Poi fu aperta una sottoscrizione in diversi Stati dei due continenti: [...] a Berlino, presso Mendelssohn, a Ginevra, presso Lombard, Odier &amp; Cie, a Costantinopoli, presso la Banca Ottomana, [...]\u201d."}
{"id": "2199377", "revid": "1305772", "url": "https://it.wikipedia.org/wiki?curid=2199377", "title": "Rockin' Around the Christmas Tree", "text": "Rockin' Around the Christmas Tree \u00e8 una celebre canzone rock-natalizia del 1958, scritta da Johnny Marks e interpretata da Brenda Lee.\nDescrizione.\nIl testo cita alcune tradizioni natalizie, tra cui il bacio sotto il vischio. Cita anche il ritornello della tradizionale canzone natalizia \"Deck the Halls\" (\"Deck the halls with boughs of holly\").\nLa melodia \u00e8 molto allegra e ritmata ed \u00e8 stata utilizzata in una delle pi\u00f9 famose scene del film cult natalizio \"Mamma, ho perso l'aereo\" (1990).\nVersione di Justin Bieber.\nIl cantante canadese Justin Bieber il 12 novembre 2020, ha pubblicato una sua cover del brano come singolo promozionale, esclusivamente per Amazon Music.\nAltre cover.\nLa cover di maggiore successo \u00e8 stata quella incisa nel 1987 da Kim Wilde, Mel Smith e Pete Thomas.\nHanno cantato il brano, inoltre, anche: Alvin and the Chipmunks (1963), Miley Cyrus (in \"Hannah Montana\"), Amy Grant (1992), gli Hanson, Cyndi Lauper (1998), Mary-Kate &amp; Ashley Olsen, Jessica Simpson &amp; Rosie O'Donnell. Esiste anche una cover in lingua svedese del 1988, intitolata \"F\u00e5nga en vind\".\nAnche il gruppo CT-Bandland l'ha inserito nel suo concerto di Natale in streaming nel 2020"}
{"id": "2199379", "revid": "21669103", "url": "https://it.wikipedia.org/wiki?curid=2199379", "title": "Giandomenico Romagnosi", "text": ""}
{"id": "2199381", "revid": "15756", "url": "https://it.wikipedia.org/wiki?curid=2199381", "title": "Pralormo", "text": "Pralormo (\"Pral\u00f2rm\" in piemontese) \u00e8 un comune italiano di abitanti della citt\u00e0 metropolitana di Torino in Piemonte. \u00c8 il comune pi\u00f9 sudorientale della citt\u00e0 metropolitana.\nIl paese si adagia su una collina situata in un'area di transizione tra le estreme propaggini del Pianalto e l'inizio del Roero. Il toponimo \u00e8 la sintesi di due parole \"pratum ad ulmum\", nome invalso probabilmente dalla tradizione longobarda di piantare piante (olmi, querce, etc.) in punti simbolici dell'abitato. L'ultimo esemplare monumentale occupava l'angolo posto tra via Carlo Morbelli e piazza Vittorio Emanuele II: fu abbattuto da un fulmine ad inizio Novecento (nella sala Consigliare sono custodite due fotografie originali dell'epoca incorniciate con la corteccia della pianta).\nStoria.\nNumerose citazioni su Pralormo compaiono nel XIII secolo, ma \u00e8 opinione di molti storici che l'origine sia pi\u00f9 antica e che la localit\u00e0 sia identificabile con la \"Predarolo\" citata nell'atto di donazione del 14 marzo 1065 nel quale Adelaide di Susa, figlia del marchese di Susa e conte di Torino Olderico Manfredo II, cedeva diverse terre al vescovo di Asti. Le vicende storiche pi\u00f9 significative per la formazione dell'attuale centro storico di Pralormo sono concentrate nei secoli XIII e XIV, che coincidono con la pianificazione territoriale portata a compimento dall'allora potentissimo comune di Asti al fine di rendere sempre pi\u00f9 sicure le vie del commercio dei mercanti astigiani verso l'Europa.\nAll'inizio del Duecento Pralormo sembra essere suddiviso tra due importanti famiglie: i signori di Anterisio e i Desaya da un lato, che controllavano il settore da Ceresole a Stuerda fino al torrente Rioverde, e i Gorzano dall'altro, che estendevano loro influenza verso ovest fino al margine dei rilievi che si affacciano al torrente Rioverde. Dagli scarsi documenti rinvenuti si desume che il primo insediamento di Pralormo fosse localizzato a sud-est del paese, nella localit\u00e0 dove oggi sorge il pilone votivo dedicato a San Donato, patrono della comunit\u00e0. A testimonianza di ci\u00f2 vi sono numerosi resti, anche umani, che attestano la presenza di un cimitero e dell'antico insediamento successivamente abbandonato e spostato verso l'attuale sito in conseguenza della guerra tra i signori di Biandrate e il comune di Asti.\nL'autorevole esperto di storia del Roero Baldassarre Molino sostiene l'ipotesi che il nuovo centro di Pralormo sia sorto contemporaneamente a quello di altri paesi quali Poirino, Canale, Mont\u00e0, Buttigliera d'Asti attorno alla met\u00e0 del Duecento. Nel 1276 come si desume da una convenzione con il comune di Asti, i Gorzano sembrano essere i soli signori del castello e del luogo di Pralormo. Tuttavia all'inizio del secolo XIV troviamo consignori del feudo di Pralormo i Pelletta e qualche decennio pi\u00f9 avanti i Roero, famiglia che conserver\u00e0 il feudo almeno in parte fino agli anni venti dell'Ottocento. Secondo il il 17 novembre 1339 Giovanni Secondo Paleologo Marchese di Monferrato e signore di Asti, invest\u00ec del luogo Manfreacio (o Manfredo) Roero. Il feudo fu variamente ripartito fra diversi consignori: alle tre linee costituite dai figli di Manfreacio si aggiunsero altre famiglie che per brevi periodi godettero di porzioni anche minime di castello, giurisdizione, beni.\nI secoli XVI e XVII furono molto importanti nella storia del feudo perch\u00e9 alla famiglia dei Roero si affiancarono nuove famiglie: i Costa della Trinit\u00e0 e di Polonghera, i Petrina, i Dal Pozzo di Voghera, i Beraudo di Pralormo, e i Ferrero della Marmora. Tutto ci\u00f2 dipese dal fatto che nel XVI secolo si estinsero due linee dei Roero la cui eredit\u00e0 spett\u00f2, in virt\u00f9 di accordi matrimoniali, ai Costa di Arignano e di Polonghera e ai Costa della Trinit\u00e0. Infatti nel 1574 Luciana e Caterina Roero ultime discendenti di Gerolamo Roero divisero l'eredit\u00e0 paterna. Questo atto rappresenta un momento importante della storia di Pralormo per due motivazioni:la prima \u00e8 che in esso sono contenuti preziosi dati sulla storia del paese e delle cascine che facevano parte della divisione ereditaria, la seconda \u00e8 che da qui iniziarono innumerevoli trasmissioni ereditarie e alienazioni che portarono nel feudo nuove famiglie. Infatti il 15 novembre 1679 Cristina Broglia, vedova di Giorgio Maria Costa della Trinit\u00e0, cedette un terzo del feudo a Giacomo Beraudo che ne fu investito nel maggio del 1680.\nGiacomo Beraudo di Pralormo, presidente del senato, ottenne il 20 gennaio 1680 la concessione del titolo comitale per la porzione di giurisdizione da lui acquisita sul luogo. Sempre nel 1679 Felice Ferrero della Marmora acquist\u00f2 dal cognato Francesco Costanzo di Polonghera la restante terza parte del e del castello. Nella storia del paese si possono identificare due importanti figure storiche appartenenti rispettivamente al XVIII e al XIX: il cardinale Giovanni Battista Roero e il conte Carlo Beraudo di Pralormo. Il primo nato ad Asti nel 1684 fu vescovo di Acqui dal 1727 fino al 1744 anno in cui venne nominato arcivescovo di Torino. Raggiunse l'apice della carriera ecclesiastica con l'elezione al cardinalato nel 1756. A testimonianza della operosa attivit\u00e0 di Giovanni Battista Roero rimangono tra le varie opere fatte realizzare a Torino la facciata della chiesa di S. Teresa dei Carmelitani Scalzi.\nIl conte Carlo Beraudo di Pralormo ricopr\u00ec un ruolo importante nella \"grande\" storia della prima met\u00e0 del XIX secolo. Inizi\u00f2 la sua carriera nella legazione sarda di Berlino (1814 \u2013 1817) e di Parigi (1820 \u2013 1821). Fu ministro plenipotenziario a Parigi e a Vienna e per i meriti acquisiti ricopr\u00ec il ruolo di ministro delle finanze; successivamente fu ministro dell'interno del Carlo Alberto di Savoia. Nominato senatore nel 1848, negozi\u00f2 con l'Austria la pace di Milano nel 1849. Nel 1850 si ritir\u00f2 a vita privata e gli venne conferita l'onorificenza del collare dell'Annunziata e la dignit\u00e0 di Ministro di Stato. A quest'ultimo si deve l'unificazione della propriet\u00e0 del feudo intorno al 1830, quando acquist\u00f2 dai Roero e dai La Marmora le altre due parti.\nMonumenti.\nParrocchiale di San Donato.\nLa fisionomia del paese \u00e8 fortemente caratterizzata dalla \"Parrocchiale di San Donato\", edificata nel 1931-1932 dove sorgevano la precedente canonica e l'antica confraternita di San Bernardino. Nell'abside si conserva il trittico di Jacopino Longo raffigurante la Madonna col Bambino e i Santi Giacomo e Donato (1546). Il quadro venne rubato da ignoti nel marzo del 1997, ma nel dicembre 2000 venne riconsegnato alla nostra comunit\u00e0 dal Comando dei Carabinieri di Savigliano. Di particolare interesse \u00e8 l'organo a canne costruito per l'antica parrocchiale nel 1898 dall'organaro Antonio Mola e la \"Piet\u00e0 con un angelo\" opera di Carlo Giuseppe Plura degli anni 1715-1720 circa, in legno scolpito e dipinto, restaurata negli anni 2007-2009 da Luisa Mensi, Torino.\nLa nuova chiesa parrocchiale, resasi necessaria per sopperire alla scarsa capienza e ai numerosi problemi strutturali di quella pi\u00f9 antica, nacque dalla volont\u00e0 dell'allora parroco don Teobaldo Massasso e dagli enormi sacrifici di tutti Pralormesi. Circa questi ultimi si ricorda che tutti contribuirono come poterono: chi portando sabbia e ghiaia dal torrente Rioverde, chi scavando le fondamenta e, per finire, chi donando il ricavo dei commerci domestici. Poco distante si trova l'antica parrocchiale costruita tra la fine del XVII e i primi anni del XVIII secolo, attualmente in parziale stato di abbandono.\nCastello dei conti Beraudo di Pralormo.\nPoco distante si trova il \"castello dei conti Beraudo di Pralormo\", la cui prima costruzione risale al XIII secolo come parte del sistema di fortificazioni di questa zona del Piemonte contesa tra Asti e i Biandrate. Lo possedettero i Gorzano, i Pelletta e, dopo la definitiva vittoria di Asti, Manfredo Roero ed i suoi discendenti. Nel 1680 Giacomo Beraudo di Pralormo acquis\u00ec il terzo del castello posto verso sud e venne investito del titolo di conte dalla reggente Maria Giovanna Battista di Savoia Nemours. Nel 1730 circa venne edificata la cappella dall'architetto Galletti, poi sopraelevata con un bel salone affrescato. Ma \u00e8 da attribuire al Conte Carlo Beraudo di Pralormo la ristrutturazione dell'intero edificio, affidata nel 1840 all'architetto di corte Ernesto Melano. In quest'opera di ammodernamento vennero aboliti il fossato ed il ponte levatoio, costruiti il portico d'ingresso, un grandioso scalone e venne coperto il cortile centrale, trasformato in salone a doppia altezza. In quella stessa epoca il piccolo giardino di rose, sul lato sud citato gi\u00e0 nel XVI sec. venne trasformato in parco all'inglese ad opera dell'architetto Xavier Kurten. Sul finire del secolo il nipote del ministro fece edificare l'Orangerie, la grandiosa cascina e la serra in vetro e ferro opera dei fratelli Lefevre di Parigi.\nTuttora abitato dalla Famiglia Beraudo di Pralormo, il Castello \u00e8 visitabile con un percorso guidato.\nTorre di segnalazione.\nNel mezzo del percorso panoramico che collega le due costruzioni sorge la \"Torre di segnalazione\" del XIII secolo, successivamente trasformata in torre campanaria. e in tempi moderni in torre dell'orologio. \u00c8 curioso sapere che il primo orologio montato sull'edificio risale al dicembre 1749 quando il sindaco e la comunit\u00e0 decisero di acquistarne uno. Nella compravendita intervenne il Conte Beraudo di Pralormo il quale riusc\u00ec a trovare un orologio \u201cdi seconda mano\u201d, peraltro in ottimo stato e \u201ca poco prezzo\u201d. L'orologio proveniva dai Padri della Certosa di Collegno, che avevano deciso di disfarsene perch\u00e9 troppo rumoroso per le esigenze del convento. \nSantuario della Beata Vergine della Spina.\nVi \u00e8 poi il Santuario della Beata Vergine della Spina: secondo la tradizione venne eretto dopo che un'immagine della Vergine dipinta su un pilone e graffiata ad un occhio da uno spino, emise sangue. I primi cenni storici si ricavano dalla relazione della visita pastorale del vescovo di Asti monsignor Domenico della Rovere effettuata nel 1585. In essa si parla di gran concorso di popolo a motivo dei molti miracoli operati e si descrivono due altari presso i quali si celebrava la Messa. Da un bollettino parrocchiale, redatto da don Carlo Pressenda rettore del Santuario nel 1925, si apprende che l'altare maggiore fu costruito nel 1632. La chiesa fu custodita da diversi ordini religiosi che abitarono nell'attiguo monastero, di cui si possono citare i Trinitari (1639-1652), i Cistercensi (1681-1797). L'edificio del monastero venne costruito a met\u00e0 del Seicento su terreni donati da Gaspare Petrina, signore del luogo. Dal 1797 al 1833 il monastero appartenne ad un certo Giuseppe Far\u00f2 di Torino. Nel 1833 fu acquistato dai marchesi Ferrero della Marmora. Nel 1877 don Elia Francesco, in riconoscenza per l'ottenuta guarigione da una lunga malattia, risan\u00f2 la Chiesa affidando il rinnovo delle pitture interne a un famoso pittore della zona, Felice Barucco, che dipinse le figure ai lati quadro della Beata Vergine e le volte. All'inizio del Novecento il monastero pass\u00f2 alle figlie di San Filippo. Sono da attribuire a don Rodolfo Piglione i lavori di restauro che modificarono sensibilmente la facciata del santuario a cui vennero aggiunti i due campanili e il piccolo portico, inoltre venne abbattuta la cupola conica posta sul campanile cilindrico. Dal 1991 la propriet\u00e0 \u00e8 delle monache adoratrici del Cottolengo. La festa della Beata Vergine della Spina si celebra il 15 agosto con la solennit\u00e0 dell'Assunta.\nL'acqua.\nLe Peschiere.\nL'acqua a Pralormo prende forma nelle \"Peschiere\": diffuse in tutto il Pianalto, sono concentrate verso i comuni di Carmagnola, Poirino, Pralormo, fra la statale Torino Alba e il Rio Secco. Questi bacini artificiali o semiartificiali, per lo pi\u00f9 collocati nei pressi delle cascine e delle borgate, nascono dalla necessit\u00e0 di raccogliere la maggior quantit\u00e0 d'acqua piovana e di scolo possibile da destinare all'irrigazione e all'abbeveramento degli animali.\nPralormo come quasi tutti i comuni dell'altipiano \u00e8 caratterizzato dalla mancanza di torrenti e dall'isolamento dalle acque superficiali scendenti dalla catena alpina. Il carattere argilloso della nostra terra rossa permette la creazione di questi invasi caratterizzati da un'ottima tenuta: attualmente vengono utilizzate per l'irrigazione ma ancor pi\u00f9 che nel passato per l'allevamento delle tinche, funzione da cui deriva il nome peschiera.\nLa superficie delle peschiere che si prestano all'irrigazione varia circa da 4.000 a 10.000 m2, mentre per le loro dimensioni solo due bacini della zona escono dall'ordinario e vanno considerati a parte: il lago della Spina e quello di Ternavasso. Per la loro realizzazione si sfruttavano anche depressioni naturali che venivano sbarrate sui restanti lati. La profondit\u00e0 media non supera i 2,50-3,00 m perch\u00e9 se da una parte favorisce una maggiore raccolta d'acqua per l'irrigazione dall'altra una maggiore profondit\u00e0 danneggia l'allevamento delle tinche.\nLago della Spina.\nLe prime notizie riguardanti l'invaso del Lago della Spina si trovano nelle Lettere Patenti emanate il 28 agosto del 1827 da Sua Maest\u00e0 Carlo Felice, con le quali veniva dichiarata la pubblica utilit\u00e0 dell'opera, mentre risale al 1835 il Regolamento per \u201cil buon governo delle acque del serbatoio\u201d, emanato da Carlo Alberto di Savoia.\nL'invaso fu costruito per volere del Conte Carlo Beraudo di Pralormo Segretario di Stato per gli affari dell'interno e del Marchese Carlo Emanuele Ferrero Della Marmora, Colonnello di cavalleria e Maggiore Comandante delle Guardie del Corpo Reale; il progetto per la costruzione della diga, andato perso negli anni, venne redatto dell'ingegner Barabino.\nLo scopo iniziale della diga, che sbarra ancora oggi la piccola valle del rio Torto nel territorio del comune di Pralormo, era quello di raccogliere le acque piovane per destinarle all'irrigazione. Anticamente erano previste un numero minimo di tre \u201cbagnature\u201d dei fondi concessionari delle acque del lago, i quali ammontavano nel totale a circa 300 ettari di coltivazioni.\nDalla banca dati della Direzione Generale per le Infrastrutture Idriche ed Elettriche (Ministero Infrastrutture e Trasporti) risulta che la diga de La Spina, siglata con il numero di archivio 14A, \u00e8 la pi\u00f9 antica tra le \"grandi dighe\" italiane (ossia quelle che sono pi\u00f9 alte di 15 m o che invasano pi\u00f9 di un milione di metri cubi).\nInfatti i relativi lavori di costruzione sono stati ultimati nel 1830 mentre le sorelle pi\u00f9 giovani \u201cBunnari Basso\u201d (SS) e \u201cLago Lavezze\u201d (GE) sono state ultimate rispettivamente nel 1879 e nel 1883.\nNel 1929 l'ing. Giovanni Bellincioni dell'Associazione delle Acque Pubbliche d'Italia definisce la diga della Spina: \u201cUna grande diga in terra che sfida il tempo\u201d; non solo, ma nel suo resoconto afferma che la diga \u201c\u2026ha oggi una eccezionale importanza, non tanto per la sua esistenza quasi secolare, \u2026quanto perch\u00e9 essa ha dimensioni e struttura in pieno disaccordo con quanto prescrive il Regolamento dighe. Manca di un vero e proprio scarico di fondo e di uno scarico di superficie e ha l'opera di presa (torre e condotta) rilevata nel corpo della diga, cosa vietata in modo assoluto dalle buone norme della tecnica e dal regolamento governativo\u201d.\nIl Lago della Spina \u00e8 un bacino dalla forma allungata che, nella porzione a monte, si divide in due bracci, uno volgente a sud, l'altro verso nord.\nLe dimensioni massime raggiungono circa 1\u00a0km di lunghezza, e 200 m di larghezza nel punto pi\u00f9 ampio. Il fondo dell'invaso si trova ad una quota inferiore ai 281 m s.l.m., mentre la quota di coronamento raggiunge i 295,20 m s.l.m. Sul lato sud dell'invaso si trova lo sbocco della prima galleria di derivazione delle acque del rio Riserasco. La galleria si presenta costruita in mattoni per uno sviluppo complessivo di circa 300 metri: larga circa 1 metro ed alta 2, ha il fondo di scorrimento completamente ricoperto di mattoni per evitare il dilavamento delle sabbie e 4 \u201ccamini\u201d che consentivano lo sfiato della condotta in caso di piena.\nRisalendo l'alveo del rio Riserasco, dopo un percorso di circa 600 metri, si incontra una seconda galleria datata anno 1901 (galleria di Mont\u00e0), costruita in mattoni ed in parte rivestita in calcestruzzo; a sua volta questa seconda galleria (lunga 600 metri) raccoglie le acque drenate da un canale di gronda capace di raccogliere gli scoli dei soprastanti versanti a partire dalla localit\u00e0 S. Vito di Mont\u00e0 d'Alba (CN). Questa seconda galleria Comune di Pralormo ha una sezione tondeggiante di circa 2,5 metri di diametro e presenta 2 soli camini di sfiato.\nDopo l'alluvione del 1994 e i danneggiamenti alla diga in terra battuta, il livello del bacino viene mantenuto basso per ragioni di sicurezza. I lavori per la realizzazione degli organi di scarico ai sensi delle attuali normative si sono conclusi nel 2013, mentre nel 2015 si sono conclusi gli interventi per consentire la massima capacit\u00e0 di invaso, riportando cos\u00ec il bacino agli \u201cantichi splendori\u201d.\nLa terra.\nIl terreno argilloso dalla particolare colorazione rossastra, non risulta adatto solamente alla realizzazione di peschiere per la sua impermeabilit\u00e0: si \u00e8 rivelato da sempre un ottimo materiale per la fabbricazione di mattoni, al punto che tale attivit\u00e0 ha da diversi decenni assunto risvolti industriali.\nSi trovano cenni storici sulla presenza di fornaci \u201cdomestiche\u201d anche in un atto di vendita del 1342 fra i consignori di Pralormo, in cui fra i vari beni e possedimenti viene citata una fornace, con la relativa argilla e gli edifici necessari per la cottura dei mattoni. Questa fornace deve essere stata molto importante e soprattutto devono esservi stati cotti mattoni per cos\u00ec tanto tempo da lasciare traccia nella toponomastica; infatti in localit\u00e0 Carpeneto (probabile luogo di ubicazione della fornace) ancor oggi si trova una zona denominata \u201cfurnasa\u201d. \nLo stesso Castello aveva all'interno una fornace di cui rimane traccia in una controversia tra i consignori. Oggetto della lite l'eccessiva vicinanza della medesima ad un pagliaio, con il conseguente pericolo di incendi. Sovente piccole fornaci \u201cdomestiche\u201d venivano costruite direttamente sui siti dove si volevano erigere case o altri edifici."}
{"id": "2199382", "revid": "339392", "url": "https://it.wikipedia.org/wiki?curid=2199382", "title": "Lombard Odier Darier Hentsch", "text": ""}
{"id": "2199384", "revid": "767487", "url": "https://it.wikipedia.org/wiki?curid=2199384", "title": "Wisp (musicista)", "text": "Inizia a comporre musica elettronica nel 1999. Dopo alcune pubblicazioni per alcune netlabel firma un contratto per la Sublight Records e successivamente per la Rephlex Records."}
{"id": "2199385", "revid": "1957314", "url": "https://it.wikipedia.org/wiki?curid=2199385", "title": "Paolo da Perugia", "text": "Vita.\nProtetto dal re Roberto d'Angi\u00f2, ebbe alcune cariche pubbliche tra cui, secondo la testimonianza di Boccaccio che lo frequent\u00f2 nella sua giovanile presenza a Napoli, quella di bibliotecario della corte angioina: in particolare Boccaccio scrisse di lui: \u00abdiu magister et custos bibliothece Roberti...curiosissimus in perquirendis peregrinis undecunque libris, hystoriis et poeticis operibus\u00bb. Risulta essere stato chierico coniugato, con numerosa prole, ed esser morto povero. La sua opera maggiore, citata ancora da Boccaccio e da lui stesso dichiarata perduta, doveva intitolarsi \"Collectiones\" e consisteva in una raccolta mitologica ordinata secondo un criterio genealogico. Restano per\u00f2 di lui due codici con i suoi commenti alla \"Ars poetica\" di Orazio e alle \"Satire\" di Persio."}
{"id": "2199386", "revid": "287204", "url": "https://it.wikipedia.org/wiki?curid=2199386", "title": "Loftus Road", "text": "Il Loftus Road, rinominato nel 2019 in Kiyan Prince Foundation Stadium, detto anche \"Lofty\", \"Legoland\", \"The Bush\" o \"The Blue Box\", \u00e8 uno stadio di calcio situato a Londra, sede del club calcistico dei Queens Park Rangers.\n\u00c8 stato costruito nel 1904 ed \u00e8 la sede dei QPR fin dal 1917, fatti salvi gli anni dal 1931 al 1933 e dal 1962 al 1963 in cui la squadra ha giocato al White City Stadium.\nLo stadio ha una capacit\u00e0 di 18.200 posti (tutti seduti dal 1994) e si trova a Londra, in South Africa Road (W12 7PA) nel quartiere di Hammersmith and Fulham.\nI quattro lati dello stadio sono denominati \"Loftus Road End\" (comunemente detto \"The Loft\" e dedicato soprattutto alle famiglie dei tifosi dei QPR), \"Ellerslie Road Stand\", \"South Africa Road Stand\" (detto anche Little South Africa) e \"School End\", per i tifosi ospiti.\nNel semicerchio che si forma tra la \"Loftus Road End\" e la \"Ellerslie Road Stand\" c'\u00e8 il settore identificato con la sigla \"Qu\" (Settore Q upper) che \u00e8 generalmente occupato dalla \"curva\" dei tifosi del QPR.\nNell'estate del 1981 \u00e8 il primo stadio in Inghilterra a sperimentare un manto erboso costituito da erba naturale ed erba sintetica.Tale copertura venne poi rimossa nel 1988 in rispetto della nuova normativa della Federazione Inglese.\nDal 1996 al 2002 ha ospitato anche la squadra di Rugby degli Wasps R.F.C. e dal 2002 al 2004 ha ospitato la squadra di calcio del Fulham.\nNell'estate del 2008 sul tetto dalla curva denominata School End \u00e8 stato posizionato un mega schermo che trasmette la partita mentre la stessa viene giocata sul campo, contemporaneamente sono iniziati dei lavori di ammodernamento di tutta la struttura culminati nel maggio 2009 con la completa rizollatura del campo, costata 60.000 sterline. Dal 15 giugno 2019, lo stadio viene rinominato Kyian Prince Foundation Stadium per ricordare il giocatore 15enne, che militava nelle giovanili del QPR, che venne ucciso davanti a scuola da Hamad Hassan con una pugnalata.\nSouth Africa Road Stand.\nIl \"South Africa Road Stand\" \u00e8 il lato pi\u00f9 capiente dello stadio. E posto dietro alle panchine e ospita al suo interno gli spogliatoi, gli uffici, il box office, la sala stampa ed il \"club shop\".\nLoftus Road End.\nIl \"Loftus Road End\" (The Loft) \u00e8 in pratica il family stand (il settore dedicato alle famiglie) dei supporters dei QPR, normalmente esaurito dagli spettatori con l'abbonamento. Per scaramanzia \u00e8 la curva sotto cui attacca la squadra nel secondo tempo. Ospita anche l'area della polizia ed il \"The Blue and White Bar\", il bar dello stadio.\nSchool End.\nLa \"School End\" \u00e8 la 'curva' che ospita i tifosi avversari. \u00c8 identica alla Loftus Road End e nella parte superiore \u00e8 aperta anche ai tifosi di casa, qualora gli altri settori siano tutti esauriti. Ospita il tabellone dello stadio.\nEllerslie Road Stand.\nLa \"Ellerslie Road Stand\", posta di fronte alla South Africa Road Stand, cambia continuamente nome a seconda degli sponsor, ma per i tifosi il nome \u00e8 sempre Ellerslie Road Stand. \u00c8 l'unico settore dello stadio non dipinto con i colori sociali blu e bianco, ma ha la scritta QPR disegnata dai sedili bianchi tra quelli azzurri. \u00c8 la sede dei tifosi dell'R block (posti nella zona della tribuna alla sinistra delle sedie che marchiano la lettera \"Q\" della scritta QPR) ed \u00e8 il settore dove tra l'altro trovano posto tutti i supporters non provvisti di abbonamento. I tifosi dell'R block, assieme a quelli del settore Qu, formano il gruppo di supporters pi\u00f9 'caldo' dei QPR ed \u00e8 dai loro settori che partono tutti i cori d'incitamento per la squadra."}
{"id": "2199394", "revid": "599", "url": "https://it.wikipedia.org/wiki?curid=2199394", "title": "Ipazia di Alessandria", "text": ""}
{"id": "2199396", "revid": "486946", "url": "https://it.wikipedia.org/wiki?curid=2199396", "title": "Registri Parrocchiali", "text": ""}
{"id": "2199403", "revid": "486946", "url": "https://it.wikipedia.org/wiki?curid=2199403", "title": "Registri della parrocchia", "text": ""}
{"id": "2199406", "revid": "547034", "url": "https://it.wikipedia.org/wiki?curid=2199406", "title": "Michael Hordern", "text": "Nel 1983 fu insignito del titolo di Cavaliere dell'Ordine dell'Impero Britannico, come massimo riconoscimento per il servizio reso al teatro.\nBiografia.\nHordern nacque a Berkhamsted, nell'Hertfordshire, fu educato al Brighton College, insieme al fratello Peter. All'et\u00e0 di dieci anni debutt\u00f2 come attore amatoriale al People's Theatre di St. Pancras. Fece diversi lavori, insegnante a scuola e successivamente commesso viaggiatore, in giovinezza la sua professione prevalente. Nel 1937 debutt\u00f2 da attore professionista al People's Palace, nell'est di Londra, in un ruolo minore dell'\"Otello\", e l'anno successivo entr\u00f2 a far parte della compagnia teatrale del Little Theatre di Bristol. Qui conobbe e spos\u00f2 l'attrice Eve Mortimer, morta nel 1986, dalla quale ebbe una figlia, Joanna.\nGrande interprete shakespeariano, si form\u00f2 artisticamente alla Royal Shakespeare Company di Stratford-upon-Avon e a Londra, divenendo poi uno dei maggiori interpreti all'Old Vic, nel West End di Londra, dotato di una grande presenza scenica e di un notevole timbro di voce. Ricopr\u00ec spesso ruoli da caratterista nelle opere di Shakespeare, come Jacob in \"Come vi piace\", Cassio nel \"Giulio Cesare\", Polonio nell'\"Amleto\", Malvolio ne \"La dodicesima notte\", il patriarca della famiglia Capuleti in \"Romeo e Giulietta\", Lafeu in \"Tutto \u00e8 bene quel che finisce bene\".\nHordern si misur\u00f2 anche con altri grandi autori (Strindberg, Chekhov, Ibsen, Arthur Wing Pinero, Harold Pinter, D\u00fcrrenmatt, Edward Albee, Alan Ayckbourn, David Mercer e Tom Stoppard).\nLa sua pi\u00f9 grande interpretazione fu nel \"Re Lear\", al Nottingham Playhouse, nel 1970, diretto da Jonathan Miller. Lo stesso Miller lo diresse sempre nello stesso ruolo in altre due occasioni, nel 1975 e nel 1982 per la serie di adattamenti televisivi \"BBC Television Shakespeare\". Altra grande performance fu nella parte di Prospero ne \"La tempesta\", diretto da Tom Stoppard nel 1978, che replic\u00f2 sempre per la \"BBC Television Shakespeare\" nel 1980.\nHordern mor\u00ec nel 1995, all'et\u00e0 di 83 anni, a causa di una malattia renale. Il Brighton College gli ha reso omaggio dedicandogli una statua in bronzo.\nCinema, televisione e radio.\nHordern lavor\u00f2 intensamente anche per il cinema, ricoprendo sempre ruoli di caratterista e interpretando circa una sessantina di film, tra i pi\u00f9 famosi dei quali sono da ricordare \"Passaporto per Pimlico\" (1949), \"Lo schiavo dell'oro\" (1951), \"Il giardiniere spagnolo\" (1956), \"Affondate la Bismarck!\" (1960), \"El Cid\" (1961), \"Khartoum\" (1966), \"Le avventure di Alice nel Paese delle Meraviglie\" (1972), \"Gandhi\" (1982). Hordern partecip\u00f2 inoltre ad otto film in cui il protagonista era Richard Burton, \"Alessandro il Grande\" (1956), \"Cleopatra\" (1963), \"International Hotel\" (1963), \"La spia che venne dal freddo\" (1965), \"La bisbetica domata\" (1967), \"Dove osano le aquile\" (1968), \"Anna dei mille giorni\" (1969), \"Il tocco della medusa\" (1978). \u00c8 la voce narrante in \"Barry Lyndon\" (1975). \nPer la tv apparve per la prima volta nella serie televisiva \"Ghost Stories\", adattamento dai racconti dello scrittore M. R. James, con la regia di Jonathan Miller. Negli anni ottanta prese parte a diverse produzioni per la serie di adattamenti \"BBC Television Shakespeare\" e apparve nella miniserie \"Sh\u014dgun\" (1980).\nPer la radio, nel 1970, fu la voce narrante dei racconti di P.G. Wodehouse, la voce di Gandalf de \"Il Signore degli Anelli\" di Tolkien (1981) e Mago Merlino ne \"La spada nella roccia\" (1982) e nel 1991 per \"Le cronache di Narnia\".\nLa sua ultima apparizione fu nel film per la tv \"Middlemarch\", tratto da un romanzo di George Eliot."}
{"id": "2199407", "revid": "1543377", "url": "https://it.wikipedia.org/wiki?curid=2199407", "title": "Christmas in My Heart (album Sarah Connor)", "text": "Christmas in My Heart \u00e8 il quinto album della cantante tedesca Sarah Connor, uscito nel 2005 e ripubblicato nel 2006.\nSi tratta di un album natalizio, che, oltre a contenere alcuni \"classici\" della musica natalizia, come \"White Christmas\", \"Have Yourself a Merry Little Christmas\" e altri brani natalizi riadattati, contiene il singolo \"Christmas in My Heart\" (da non confondere con brani omonimi di altri cantanti, tra cui Ray Charles).\nL'album ha raggiunto la sesta posizione nelle classifiche di Germania, Austria e Svizzera.\nNel 2006 \u00e8 uscita una nuova edizione, in cui \u00e8 stato aggiunto il singolo \"The Best Side of Life\", utilizzato in Germania in una campagna pubblicitaria della Coca Cola."}
{"id": "2199408", "revid": "599", "url": "https://it.wikipedia.org/wiki?curid=2199408", "title": "Gaston Maurice Julia", "text": ""}
{"id": "2199412", "revid": "416181", "url": "https://it.wikipedia.org/wiki?curid=2199412", "title": "Jerringpriset", "text": "Lo Jerringpriset \u00e8 un premio sportivo annuale assegnato al miglior atleta svedese di qualsiasi disciplina.\nViene assegnato da \"Radiosporten\", un programma di sport trasmesso sulla Sveriges Radio, la radio nazionale svedese."}
{"id": "2199424", "revid": "21669716", "url": "https://it.wikipedia.org/wiki?curid=2199424", "title": "Concilio Tridentino", "text": ""}
{"id": "2199425", "revid": "21669727", "url": "https://it.wikipedia.org/wiki?curid=2199425", "title": "Concilio tridentino", "text": ""}
{"id": "2199428", "revid": "486946", "url": "https://it.wikipedia.org/wiki?curid=2199428", "title": "Registri delle anime", "text": ""}
{"id": "2199431", "revid": "486946", "url": "https://it.wikipedia.org/wiki?curid=2199431", "title": "Registro battesimale", "text": ""}
{"id": "2199433", "revid": "767487", "url": "https://it.wikipedia.org/wiki?curid=2199433", "title": "Verso oriente", "text": "Verso oriente (titolo originale in ebraico \u05e7\u05d3\u05de\u05d4, traslitterato \"Kedmah\") \u00e8 un film del 2002 diretto da Amos Gitai.\nLa pellicola, co-prodotta da Francia, Israele e Italia, ha come protagonisti Andrei Kashkar e Helena Yaralova.\nTrama.\nIl film \u00e8 una tragedia storica, ambientata durante l'inizio della Guerra arabo-israeliana del 1948. Vengono descritte le vicissitudini di un gruppo di profughi, che scappano dall'Europa per sfuggire alla persecuzione degli ebrei con l'aiuto del Palmach. Giunti in Palestina, devono scappare ai soldati britannici. Riusciti a fuggire, sono immediatamente trascinati nella guerra contro le forze arabe.\nLa pellicola si incentra su due lunghi monologhi. Il primo \u00e8 di un contadino arabo, che giura di combattere per sempre contro gli ebrei; il secondo \u00e8 di un profugo, che soffre per la persecuzione, che gli sembra infinita, subita dal popolo ebraico.\nProduzione.\nTitolo.\nOltre a quella spaziale, il termine Kedma (verso l'oriente) ha, in ebraico antico, una valenza temporale. In questo senso, l'Est, quale luogo di origine di quella civilt\u00e0, sta a significare un inizio, un'infanzia: in questo caso i giorni di caos ed incertezza che porteranno all'attuale configurazione della regione medio orientale.\nKedma era anche il nome della nave che, nel dopoguerra, condusse in Palestina i genitori di Rivka, futura moglie di Gitai.\nIl periodo storico.\nIl film \u00e8 ambientato nel 1948, tra il febbraio e il 14 maggio, giorno della proclamazione della nascita di Israele. In concomitanza col disimpegno britannico, a seguito delle deliberazioni dell'ONU, i villaggi palestinesi sulla strada per Gerusalemme sono teatro di sanguinosi scontri tra i residenti e il Palmach, l'esercito ebraico clandestino, nelle cui fila sono stati arruolati, non appena sbarcati, molti superstiti dell'Olocausto.\nSceneggiatura.\nCome per gli altri suoi film, il \"rigore intellettuale\" di Gitai si tradusse in un lungo lavoro preliminare di ricerca sulle fonti. Insieme al co-sceneggiatore Marie-Jos\u00e9 Sanselme, furono consultati documenti e memorie di giovani fuggiti dal ghetto di Varsavia, molti dei quali avrebbero trovato la morte in quei mesi del 1948 e di donne europee che si erano trovate ad operare come infermiere nei campi di battaglia.\nFonti di ispirazione, per un lavoro di sceneggiatura durato quasi tre anni, con lunghe interruzioni furono il poeta palestinese Tawfik Zayad e un testo dell'israeliano Haim Hazaz, ai quali si attinse, rispettivamente, per l'invettiva di Youssouf contro gli occupanti ebrei e l'orazione dell'ebreo Janusz, nella lunga sequenza finale, tra i mezzi militari carichi di feriti e caduti; insieme, \"preghiera, lezione filosofica...canto di disperazione...sguardo ironico sulla Storia.\nL'attore israeliano Youssef Abu Warda, gi\u00e0 utilizzato dal regista, che nel film interpreta Youssouf, contribu\u00ec alla traduzione del racconto \"Ritorno a Haifa\" dello scrittore palestinese Ghassan Kanafani.\nRiprese.\nUn solo mese fu invece richiesto dalle riprese effettuate nel gennaio 2002 e a maggio il film era gi\u00e0 pronto per la presentazione al Festival di Cannes. Gli esterni furono girati soprattutto di pomeriggio \"...in una luce di mezzo, indistinguibile\", nei dintorni di Hebron a 4\u00a0km dalla frontiera, in un periodo di acuta tensione politica e nei pressi dei laboratori di Tel Aviv, in cui si preparavano costumi e scenografie, vi furono degli attentati.\nCome in altri film di Gitai (ad esempio \"Kadosh\"), un'importante funzione espressiva \u00e8 svolta da lunghi piani sequenza qui utilizzati per \"...tessere legami tra dei personaggi in cerca d'identit\u00e0 e dei luoghi deserti al limite dell'astrazione.\". Il film inizia con un piano sequenza, avvolto nel silenzio, girato con la steadicam dalla stiva al ponte della nave Kedma, col quale vengono introdotti i protagonisti; e si conclude con la carrellata sui mezzi in partenza dopo la cruenta battaglia, accompagnandoli sino al loro svanire all'orizzonte."}
{"id": "2199439", "revid": "307923", "url": "https://it.wikipedia.org/wiki?curid=2199439", "title": "Kop\u0159iva", "text": "Kop\u0159iva, anche nota con i nomi \"Koprziva\" o \"Kopr\u017eiva\", fu una famiglia di compositori e musicisti cechi attivi nel XVIII secolo nella Boemia settentrionale:\nAltre personalit\u00e0 musicali imparentate con i precedenti potrebbero essere:"}
{"id": "2199446", "revid": "287204", "url": "https://it.wikipedia.org/wiki?curid=2199446", "title": "Ant\u00f3nio Jacinto", "text": ""}
{"id": "2199448", "revid": "474175", "url": "https://it.wikipedia.org/wiki?curid=2199448", "title": "Edgeley Park", "text": "L'Edgeley Park \u00e8 un impianto sportivo polivalente, sito nella citt\u00e0 britannica di Stockport (Grande Manchester, Inghilterra).\nSi tratta dell'impianto casalingo del club professionistico di rugby a 15 del Sale Sharks, che compete in Guinness Premiership, la prima divisione rugbistica inglese e in Heineken Cup, fino al 2012 quando si \u00e8 trasferito al Salford City Stadium, e del club calcistico dello Stockport County, militante in National League, quinta divisione nazionale inglese."}
{"id": "2199449", "revid": "1924342", "url": "https://it.wikipedia.org/wiki?curid=2199449", "title": "You're All I Need to Get By", "text": "You're All I Need to Get By registrata dal cantante statunitense Marvin Gaye in duetto con Tammi Terrell, per l'album di Gaye \"You're All I Need\" e pubblicata come singolo dalla Motown Records' nel 1968. Il brano fu scritto da Nickolas Ashford e Valerie Simpson.\nVersione di Aretha Franklin.\nAretha Franklin registr\u00f2 una popolare cover del brano, che venne inserita nel suo greatest hits del 1970 \"Aretha's Greatest Hits\", pubblicato dalla Atlantic Records. La sua versione raggiunse la terza posizione \"R&amp;B singles chart\" e la diciannovesima della \"Billboard Hot 100\".\nAltre versioni.\nDionne Warwick incise la canzone nel 1969 per l'album \"Soulful\", mentre Diana Ross la registr\u00f2 nel 1970 per l'album \"Diana Ross\". Ashford e Simpson produssero anche la versione della Ross. Nel 1978 il brano fu reinterpretato da Johnny Mathis e Deniece Williams, e da Gloria Gaynor incluso nel suo 4\u00ba album \"Park Avenue Sound\". Natalie Appleton e Bootsy Collins hanno registrato la canzone nel 2000 per la colonna sonora del film \"Honest\". Il brano \u00e8 anche entrato a far parte della serie televisiva Glee, nel quattordicesimo episodio della quarta stagione."}
{"id": "2199451", "revid": "51323", "url": "https://it.wikipedia.org/wiki?curid=2199451", "title": "Kedma", "text": ""}
{"id": "2199452", "revid": "51323", "url": "https://it.wikipedia.org/wiki?curid=2199452", "title": "Kedma - Verso oriente", "text": ""}
{"id": "2199455", "revid": "70647", "url": "https://it.wikipedia.org/wiki?curid=2199455", "title": "Fateh Ali Tipu", "text": "Riconosciuto come uno dei pi\u00f9 grandi governatori Sud Asiatici di tutti i tempi, T\u012bp\u016b Sul\u1e6d\u0101n fu il primo Indiano considerato come \"combattente per la libert\u00e0\". Era il primo figlio di Hyder Ali e della sua seconda moglie, F\u0101\u1e6dima Fakhr al-nis\u0101\u02be.\nFate\u1e25 \u02bfAl\u012b T\u012bp\u016b, oltre ad essere un intellettuale, fu anche un soldato e un poeta, parlando fluentemente kannada, indostano, persiano, arabo, inglese e francese. Nonostante la maggior parte della popolazione fosse induista egli era un devoto musulmano e acconsent\u00ec, su richiesta francese, alla costruzione della prima chiesa cristiana a Mysore. In virt\u00f9 dell'alleanza con Napoleone e i Francesi e dell'ostilit\u00e0 verso gli Inglesi, sia Fate\u1e25 \u02bfAl\u012b T\u012bp\u016b sia il padre Hyder Ali non esitarono a utilizzare il loro esercito, addestrato dagli stessi Francesi, contro l'Impero Maratha, Malabar, Coorg, Sira e Bednur.\nIl suo regno conobbe una crescita sostenuta del reddito \"pro capite\" e della popolazione, un cambiamento strutturale nell'economia e un maggiore ritmo dell'innovazione tecnologica, e raggiunse il culmine del suo potere economico e militare e del suo dominio nella seconda met\u00e0 del XVIII secolo, sotto il governo di Hyder Ali e di suo figlio T\u012bp\u016b Sul\u1e6d\u0101n, superando il Mughal Bengal come potenza economica dominante dell'Asia meridionale. Durante questo periodo, il regno avvi\u00f2 guerre contro i Maratha, gli Inglesi e il \"Ni\u1e93\u0101m\" di Hyder\u0101b\u0101d, che culminarono nelle cosiddette Guerre anglo-mysore.\nL'Imperatore francese Napoleone Bonaparte desiderava stabilire una presenza francese a Mysore, rapporti con T\u012bp\u016b Sul\u1e6d\u0101n e formare ulteriori alleanze indiane.\nDurante l'infanzia di T\u012bp\u016b, suo padre raggiunse una grande posizione di potere a Mysore e alla morte di quest'ultimo, nel 1782, T\u012bp\u016b gli succedette a capo di un grande regno che andava dal fiume Krishna sino al mare d'Arabia e all'Oceano Indiano.\nEgli rimase sempre un implacabile nemico della Compagnia britannica delle Indie Orientali, rinnovando anche antichi conflitti mai sopiti col vicino regno di Travancore nel 1789. Durante la Terza guerra anglo-mysore, T\u012bp\u016b venne forzato ad accettare un trattato umiliante, perdendo gran parte dei territori precedentemente conquistati, tra cui il Malabar e Mangalore. Egli invi\u00f2 ambascerie in Stati stranieri, tra cui l'Impero Ottomano, Afghanistan e Francia, tentando di sollecitare nuove opposizioni al predominio britannico. \nNella Quarta guerra anglo-mysore, le forze combinate dei Britannici e del \"Ni\u1e93\u0101m\" di Hyder\u0101b\u0101d sconfissero T\u012bp\u016b che rimase ucciso il 4 maggio 1799 nel tentativo di difendere coi suoi uomini il forte di Seringapatam.\nBiografia.\nI primi anni.\nTipu nacque il 20 novembre 1750 (venerd\u00ec, 20 giorno di Dhu l-Hijja, 1163E.) a Devanahalli, nell'attuale Distretto rurale di Bangalore, a circa 33 chilometri a nord della citt\u00e0 di Bangalore. Il suo nome derivava dal santo induista Tipu Mastan Aulia di Arcot.\nIl padre di T\u012bp\u016b, Hyder Ali, era stato un ufficiale militare al servizio del Regno di Mysore che rapidamente aveva guadagnato potere personale sino a divenire \"de facto\" regnante di Mysore dal 1761. Hyder si riteneva diretto discendente dalla trib\u00f9 araba dei Quraysh, la medesima del profeta Maometto. Suo padre, Fate\u1e25 Mu\u1e25ammad, era nato a Kolar e aveva prestato servizio come comandante di 50 razzieri nell'esercito del \"Naww\u0101b\" del Karnataka. Fate\u1e25 Mu\u1e25ammad entr\u00f2 poi al servizio dei raja della dinastia dei Wodeyar nel Regno di Mysore.\nLa madre di T\u012bp\u016b, F\u0101\u1e6dima Fakhr al-Nis\u0101\u02be, era figlia di M\u012br Mu\u02bf\u012bn al-D\u012bn o di Shahal Tharique, governatore del forte di Kadapa. Hyder Ali nomin\u00f2 i migliori tra gli insegnanti del suo regno per istruire il figlio T\u012bp\u016b, soprattutto perch\u00e9 gli insegnassero lingue come l'urdu, il persiano, l'arabo e il kannada, oltre al Corano, alla Legge islamica, all'equitazione, al tiro a segno e al salto ad ostacoli.\nI primi servizi militari.\nTipu ottenne anche un'educazione in tattica militare da una serie di ufficiali francesi che vennero predisposti per lui dal potente padre. All'et\u00e0 di 15 anni, accompagn\u00f2 il padre contro gli Inglesi nella Prima guerra anglo-mysore nel 1766 e ottenne il comando di un corpo di cavalleria nell'invasione del Karnataka nel 1767, all'et\u00e0 di 16 anni. Ebbe modo di distinguersi anche nella Prima guerra anglo-maratha del 1775\u20131779.\nAlexander Beatson, che pubblic\u00f2 un volume sulla Quarta guerra anglo-mysore dal titolo \"View of the Origin and Conduct of the War with Tippoo Sultaun\", cos\u00ec descrive T\u012bp\u016b: \"La sua statura era attorno ai 1,72 cm; aveva un collo corto, spalle squadrate ed era piuttosto corpulento: i suoi arti erano piccoli, in particolare i suoi piedi e le sue mani; aveva grandi occhi pieni, piccole sopracciglia arcuate e un naso aquilino\".\nLa Seconda guerra anglo-mysore.\nNel 1779, gli Inglesi presero il porto francese di Mah\u00e9, che T\u012bp\u016b aveva posto sotto la propria personale protezione, provvedendovi truppe per la sua difesa. In risposta, Hyder aveva lanciato l'invasione della Karnataka, con l'intento di scacciare gli Inglesi da Madras. Durante questa campagna nel settembre del 1780, T\u012bp\u016b ottenne da Hyder Ali il permesso di muoversi con uomini e 18 cannoni per intercettare il colonnello Baillie che era sul punto di riunirsi con Sir Hector Munro. Nella Battaglia di Pollilur, T\u012bp\u016b sconfisse in maniera decisiva Baillie. Su 360 europei, circa 200 vennero catturati vivi e i sepoy - circa - soffrirono importanti perdite. Munro si stava muovendo a sud con una forza separata per unirsi a Baillie, ma udendo la notizia della sconfitta fu obbligato a ritirarsi a Madras, abbandonando la sua artiglieria in un acquitrino d'acqua a Kanchipuram.\nT\u012bp\u016b sconfisse il colonnello Braithwaite ad Annagudi presso Tanjore il 18 febbraio 1782. Le forze di Braithwaite, composte da 100 europei, 300 cavalieri, 1400 sepoy e 10 cannoni, era lo standard base delle forze coloniali britanniche. T\u012bp\u016b s'impadron\u00ec di tutti i cannoni e prese prigioniero l'intero gruppo. Nel dicembre del 1781 Tipu conquist\u00f2 Chittur ai Britannici. T\u012bp\u016b aveva a questo punto ottenuto sufficiente esperienza militare per succedere a Hyder Ali quando questi mor\u00ec il 6 dicembre 1782. T\u012bp\u016b fu incoronato ufficialmente sultano di Mysore il 22 dicembre di quello stesso anno, con una cerimonia sobria, dal momento che di fatto egli era sottoposto all'autorit\u00e0 del Maharaja che per\u00f2 da tempo era relegato a un ruolo secondario.\nLa Seconda guerra anglo-mysore termin\u00f2 nel 1784 col Trattato di Mangalore. Fu quella l'ultima occasione in cui un re indiano dett\u00f2 dei termini di pacificazione agli Inglesi, e il trattato rappresenta ancora oggi un punto di grande prestigio per la storia dell'India. La guerra \u00e8 inoltre ricordata per gli eccessi commessi da Hyder Ali e da T\u012bp\u016b a Tanjore. Durante il periodo dell'occupazione che perdur\u00f2 sei mesi, i due sultani si dedicarono essenzialmente a saccheggio del paese, distruggendone campi e bestiame. Sul finire del 1785 il missionario olandese Christian Friedrich Schwarz descrisse come T\u012bp\u016b inoltre avesse fatto rapire bambini della regione. L'economia di Tanjore croll\u00f2 del 90% tra il 1780 ed il 1782. Tale periodo di grave crisi \u00e8 conosciuto nel folklore locale col nome di \"Hyderakalam\".\nIl governo di Mysore.\nPur guidando un paese di fede essenzialmente induista, T\u012bp\u016b rimase uno strenuo sostenitore della fede musulmana, recandosi giornalmente in moschea per recitarvi le preghiere d'obbligo. Egli fu sempre molto tollerante e su richiesta dei Francesi fece costruire la prima chiesa cattolica di Mysore.\nDurante il suo regno, T\u012bp\u016b port\u00f2 alla fondazione della famosa diga di Krishna Raja Sagara sul fiume Cauvery. Complet\u00f2 inoltre il progetto del Lal Bagh iniziato da suo padre Hyder Ali, costruendo inoltre strade, strutture pubbliche e porti lungo le sponde del Kerala. I suoi domini si estendevano a nord di Bangalore, a Kanivenarayanapura, a Chickballapur. Le sue rotte commerciali si estendevano allo Sri Lanka, all'Oman, all'Impero durrani (Afghanistan), alla Francia, all'Impero Ottomano e all'Iran. Sotto la sua guida, l'esercito di Mysore dimostr\u00f2 di poter essere anche una valida scuola per la formazione militare e scientifica dei principi indiani. I seri danni che Tipu inflisse agli Inglesi nella prima e nella seconda guerra anglo-mysore, corroborarono la sua posizione come guerriero invincibile a capo di una potente nazione, simbolo della resistenza indiana all'invasore coloniale europeo.\nIl dottor APJ Abdul Kalam, ex Presidente dell'India, durante una sua riflessione sulla figura di Tipu pubblicata nel 1991, defin\u00ec il sultano come il principale innovatore dei primi razzi da guerra moderni. Due di questi razzi, catturati agli Inglesi a Srirangapatna, sono ancora oggi in mostra al Royal Artillery Museum di Londra. Egli tent\u00f2 di sottomettere tutti i regni minori dell'India meridionale per estendere la propria potenza ed evitare alleanze interne vantaggiose ai suoi nemici. Sconfisse i Maratha e i \"Ni\u1e93\u0101m\" e fu uno dei pochi governanti indiani ad aver sconfitto eserciti britannici. Egli introdusse un nuovo sistema monetario, un nuovo calendario, un nuovo sistema di pesi e misure basato su quello francese.\nRelazioni internazionali.\nSia Hyder Ali sia T\u012bp\u016b agirono come regnanti indipendenti di Mysore, ma ottennero riconoscimenti dall'imperatore mughal Shah 'Alam II col quale mantennero una stretta corrispondenza.\nImmediatamente dopo la sua incoronazione, T\u012bp\u016b prese parte all'investitura del nuovo Imperatore mughal. Nizam Ali Khan, il \"Ni\u1e93\u0101m\" di Hyder\u0101b\u0101d, espresse chiaramente la sua ostilit\u00e0 contro questo presunto governante di Mysore. Pur colpito da queste dichiarazioni, T\u012bp\u016b prosegu\u00ec comunque le proprie proficue relazioni con gli altri governanti del periodo.\nDopo che l'eunuco Ghul\u0101m Qadir ebbe accecato Sh\u0101h \u02bf\u0100lam II il 10 agosto 1788, si disse che T\u012bp\u016b si fosse messo a piangere dalla disperazione per quell'atto. Dopo essersi scontrato coi Maratha, il sultano Tipu inizi\u00f2 a corrispondere con Zam\u0101n Sh\u0101h Durr\u0101n\u012b, il sovrano dell'Impero Durrani dell'Afghanistan, riuscendo con questi a sconfiggere i Maratha e a restaurare Sh\u0101h \u02bf\u0100lam II al poterr.\nNel 1787, T\u012bp\u016b invi\u00f2 un'ambasceria alla capitale ottomana di Istanbul presso il Sultano Abdul Hamid I richiedendo urgente assistenza contro la Compagnia britannica delle Indie Orientali, proponendo la creazione di un'alleanza offensiva e difensiva. T\u012bp\u016b richiese al Sultano ottomano di inviargli truppe e militari esperti. Successivamente T\u012bp\u016b gli richiese anche il permesso di contribuire al mantenimento dei luoghi santi di Mecca, Medina, Najaf e Karbala. Gli Ottomani, per\u00f2, erano essi stessi in crisi e ancora dovevano rimettersi dalle pesanti sconfitte subite nella recente guerra austro-turca, quando scoppi\u00f2 una nuova guerra in Crimea guidata dai Russi. Per via dell'incapacit\u00e0 degli Ottomani di armare una flotta nell'Oceano Indiano, gli ambasciatori di T\u012bp\u016b rincasarono solo con pochi doni del Sultano ottomano, evento che caus\u00f2 la perdita di molti territori nel 1792. La corrispondenza con gli Ottomani prosegu\u00ec anche sotto Selim III sino alla battaglia finale nell'anno 1799.\nT\u012bp\u016b cerc\u00f2 dunque di stabilire un'alleanza con la Francia di Napoleone Bonaparte, proponendogli un valido aiuto per sconfiggere i suoi nemici inglesi sul piano coloniale in India, in cambio dell'aiuto da apportare al proprio regno contro la Compagnia britannica delle Indie Orientali.\nCome suo padre prima di lui, T\u012bp\u016b mantenne molte ambascerie di contatto con Mohammad Ali Khan e con i reggenti della dinastia Zand in Persia e con Hamad bin Sa'id, governante del Sultanato di Oman.\nLa guerra contro i Maratha.\nL'Impero Maratha, sotto il nuovo pasci\u00e0 Madhavrao II, aveva riconquistato gran parte del subcontinente indiano, sconfiggendo per ben due volte il padre di Tipu, che era stato costretto ad accettare la supremazia dell'Impero maratha nel 1764 e nuovamente nel 1767. Nel 1767 Maratha Peshwa Madhavrao sconfisse sia Hyder Ali sia T\u012bp\u016b ed entr\u00f2 a Srirangapatna, capitale di Mysore. Hyder Ali accett\u00f2 l'autorit\u00e0 di Madhavrao che gli concesse il titolo di \"Naww\u0101b\" di Mysore. Ad ogni modo Tipu era intenzionato a evadere dalle costrizioni del trattato coi Maratha e tent\u00f2 di riprendere possesso col suo governo di alcuni forti maratha nella parte meridionale dell'India. Questo port\u00f2 Tipu in diretto conflitto con i Maratha che inviarono delle armate contro Mysore alla guida del generale Nana Phadnavis. I Maratha riuscirono a riconquistare molti forti del Sultano T\u012bp\u016b a Mysore e nella regione di Badami, Kittur e Gajendragad nel giugno del 1786. Con la vittoria di questa guerra, i confini dei territori dei Maratha si estesero sino al fiume Tungabhadr il che costrinse Tipu ad aprire dei negoziati con la leadership maratha. Egli invi\u00f2 due dei suoi agenti alla capitale maratha di Pune. Il patto che ne deriv\u00f2 fu la restituzione dei territori conquistati da Mysore ai Maratha. Successivamente il \"Ni\u1e93\u0101m\" di Hyder\u0101b\u0101d ricevette Adoni, e Mysore venne obbligata a pagare un forte tributo ai Maratha in cambio del riconoscimento da parte dei Maratha del governo di Tipu sulla regione di Mysore.\nLa terza guerra anglo-mysore.\nNel 1789 il sultano T\u012bp\u016b disput\u00f2 l'acquisizione da parte di Dharma Raja di Travancore delle due fortezze olandesi nel Regno di Cochin, stato tributario di Mysore. Nel dicembre del 1789 egli ammass\u00f2 le proprie truppe a Coimbatore, ed il 28 dicembre fece partire l'attacco sulle linee di Travancore, sapendo che Travancore era (secondo il Trattato di Mangalore) un alleato della Compagnia britannica delle Indie orientali. Per via della strenua resistenza incontrata, T\u012bp\u016b non fu in grado di irrompere nelle linee di Travancore e lo stesso Maharaja nemico si rivolse agli Inglesi per ottenere aiuto. Come risposta, Lord Cornwallis mobilit\u00f2 una compagnia delle forze militari britanniche \"in loco\" e form\u00f2 un'alleanza tra i Maratha e il \"Ni\u1e93\u0101m\" di Hyder\u0101b\u0101d per opporsi a T\u012bp\u016b. Nel 1790 le forze della Compagnia avanzavano prendendo il controllo di gran parte del distretto di Coimbatore. T\u012bp\u016b contrattacc\u00f2 riprendendosi gran parte del territorio anche se gli Inglesi continuavano ad attestarsi a Coimbatore. Egli dunque discese nel Karnataka, raggiungendo Pondicherry ove tent\u00f2 senza successo di coinvolgere i Francesi nel conflitto.\nNel 1791 i suoi oppositori avanzavano su tutti i fronti, con il grosso dell'esercito inglese al comando di Lord Cornwallis alla presa di Bangalore. T\u012bp\u016b riusc\u00ec a tagliare i rifornimenti britannici e le comunicazioni degli invasori. In questo ultimo vittorioso sforzo, Cornwallis indietreggi\u00f2, ritirandosi da Bangalore tentando poi di assediare Srirangapatna. Dopo il ritiro, T\u012bp\u016b invi\u00f2 delle forze a Coimbatore, citt\u00e0 che venne riconquistata dopo un lungo assedio.\nLa campagna del 1792 fu un fallimento per T\u012bp\u016b. Le armate nemiche erano ben rifornite e T\u012bp\u016b non fu in grado di evitare il congiungimento delle forze provenienti da Bangalore e quelle da Bombay prima di giungere a Srirangapatna. Dopo circa due settimane d'assedio, T\u012bp\u016b apr\u00ec i negoziati per la resa. Nel successivo trattato, questi venne forzato a cedere met\u00e0 del territorio di Mysore alle forze britanniche, ed a lasciare due dei suoi figli come ostaggi agli Inglesi sino al completo pagamento di tutti i danni di guerra.\nIl tentato legame con Napoleone.\nUna delle motivazioni dell'invasione napoleonica dell'Egitto fu di stabilire un collegamento tra l'India e la Francia a danno degli Inglesi. Bonaparte voleva porre una presenza francese in Medio Oiente, col sogno ultimo di collegarsi in alleanza col Sultano T\u012bp\u016b. Napoleone assicur\u00f2 il Direttorio francese \"come velocemente ho conquistato l'Egitto, cos\u00ec stabil\u00ec relazioni coi principi indiani e, insieme a loro, attacc\u00f2 gli Inglesi nei loro possedimenti coloniali.\" Secondo il rapporto del 13 febbraio 1798 a firma di Talleyrand: \"Avendo occupato e fortificato l'Egitto, scenderemo con una forza di uomini da Suez in India, per ricongiungerci alle forze del Sultano T\u012bp\u016b al fine di scacciare i Britannici.\" Napoleone ad ogni modo non riusc\u00ec in questa sua strategia, perdendo all'assedio di Acri nel 1799, e nella battaglia di Abukir nel 1801.\nLa morte.\nLa quarta guerra anglo-mysore.\nDopo che Horatio Nelson ebbe sconfitto Fran\u00e7ois-Paul Brueys D'Aigalliers nella Battaglia del Nilo in Egitto nel 1798, tre eserciti uno da Bombay e due britannici (uno dei quali includeva Arthur Wellesley, futuro primo Duca di Wellington), marciarono verso Mysore nel 1799 e assediarono la capitale Shrirangapattana nella Quarta guerra anglo-mysore.\nL'esercito della Compagnia britannica delle Indie Orientali contava pi\u00f9 di soldati di cui europei ed il resto indiani. Una colonna venne fornita dal \"Ni\u1e93\u0101m\" di Hyder\u0101b\u0101d e consisteva di dieci battaglioni e di pi\u00f9 di cavalieri e molti soldati inviati dai Maratha. Le forze inglesi giunsero cos\u00ec a unit\u00e0 mentre quelle di T\u012bp\u016b erano assestate sulle . Gli Inglesi fecero breccia sulle mura della citt\u00e0 e T\u012bp\u016b mor\u00ec nel tentativo di difendere la sua capitale, il 4 maggio di quell'anno. Quando il corpo di T\u012bp\u016b venne identificato, Wellesley auscolt\u00f2 le sue pulsazioni e conferm\u00f2 la morte del Sultano. Vicino a lui, si trovava uno dei suoi pi\u00f9 importanti servitori, Rajah Cawn, che fu in grado di identificarlo chiaramente. Tipu era stato ucciso presso il cancello orientale della citt\u00e0, non lontano dalla fortezza cittadina. Tipu venne sepolto nel pomeriggio del giorno successivo, presso la salma del padre. Nel bel mezzo del suo funerale, scoppi\u00f2 un violentissimo temporale con pioggia e vento al punto che il luogotenente Richard Bayly del 12\u00ba reggimento presente alla cerimonia scrisse, \"Ho avuto esperienza di uragani, tifoni e ventate in mare, ma niente di tutto questo \u00e8 paragonabile a quanto ho visto in quest'occasione\".\nImmediatamente dopo la morte di T\u012bp\u016b molti membri della Compagnia britannica delle Indie Orientali ritenevano che Umdat Ul-Umra, il \"Naww\u0101b\" del Karnataka, fosse stato segretamente aiutante di Tipu e come tale richiesero la sua deposizione nel 1799.\nLeadership, politica e innovazioni.\nTra le varie innovazioni volute da T\u012bp\u016b risultano anche alcune innovazioni in campo militare, come il ricorso ai razzi.\nI razzi Mysore.\nIl padre di T\u012bp\u016b aveva ampliato il ricorso all'uso dei razzi nell'esercito mysoreano, segnando una delle innovazioni principali della logistica militare dell'epoca. Impieg\u00f2 circa uomini specializzati per gestire il lancio dei razzi, in grado di calcolare balisticamente l'angolo di posizionamento in base al diametro del cilindro ed alla distanza del bersaglio. I razzi avevano delle lame montate sulle loro estremit\u00e0, che potevano facilmente avere un effetto \"di massa\" sui nemici anche in vasta formazione. T\u012bp\u016b dopo la morte di suo padre increment\u00f2 il corpo sino a razzieri e li utilizz\u00f2 largamente nella Battaglia di Pollilur, dimostrando che tali razzi erano molto pi\u00f9 avanzati dei precedenti in quanto sfruttavano caratteristiche casse in ferro come camere di combustione per il propellente, permettendo cos\u00ec una maggiore gittata ai missili (circa 2\u00a0km) e una maggior loro durata.\nI resoconti inglesi descrivono l'uso di questi razzi in particolare durante la terza e la quarta guerra anglo-mysore. Durante la battaglia di Srirangapatna del 1799, le pallottole inglesi colpirono un magazzino contenente razzi, che esplosero rovinosamente.\nDopo la sconfitta di T\u012bp\u016b nella quarta guerra gli Inglesi presero un gran numero di razzi Mysore che studiarono poi in madrepatria elaborando i cosiddetti razzi Congreve che vennero poco dopo sfruttati nelle Guerre napoleoniche.\nLa marina di Mysore.\nNel 1786 il Sultano T\u012bp\u016b , seguendo la linea tracciata da suo padre, decise di costruire una marina militare costituita da 20 navi da guerra da 72 cannoni ciascuna e 20 fregate da 62 cannoni. Nell'anno 1790 egli nomin\u00f2 Kamaluddin come suo nuovo \"M\u012br Bahar\" (Comandante del mare) e stabil\u00ec porti a Jamalabad e a Majidabad. L'ammiragliato di Tipu era composto da 11 comandanti al servizio di un \"Mir Yam\". Un \"Mir Yam\" era guidato da 30 ammiragli, ciascuno dei quali aveva due navi. Dal 1789 gran parte delle carene delle navi di Tipu vennero ricoperte da rame, un'idea che increment\u00f2 notevolmente la longevit\u00e0 delle navi e che era stata suggerita a T\u012bp\u016b dall'ammiraglio francese Pierre Andr\u00e9 de Suffren de Saint Tropez.\nLa politica religiosa.\nAttitudini verso gli induisti.\nCome regnante musulmano di uno stato largamente induista, T\u012bp\u016b incontr\u00f2 subito il problema nello stabilire il proprio potere e legittimare il suo ruolo, nonch\u00e9 riconciliare il desiderio di essere visto come un devoto islamico pur tollerando il culto di maggioranza del suo popolo. Molti gruppi lo proclamarono grande guerriero della fede (\"Ghazi\"), mentre altri lo videro come un bigotto islamico che voleva solo massacrare gli ind\u00f9.\nDurante i primi anni del regno di T\u012bp\u016b in particolare, egli apparve particolarmente duro come il padre nei confronti dei non-musulmani che fossero stati accusati di collaborazionismo con la Compagnia britannica delle Indie orientali o con i Maratha. Nel 1780, egli si autoproclam\u00f2 \"Badshah\" (Padishah) o Imperatore di Mysore, e inizi\u00f2 a coniare monete col suo nome, senza il permesso dell'Imperatore mughal Shah 'Alam II. H. D. Sharma scrive a tal proposito che nella sua corrispondenza con altri regnanti islamici come gli sci\u00e0 afghani della dinastia Durrani, Tipu utilizz\u00f2 tale titolo e dichiarava spesso di voler creare un vero e proprio impero islamico nell'intera area indiana, sulle linee dell'impero mughal, che era ormai al declino in quell'epoca. Egli invit\u00f2 persino Sh\u0101h Zam\u0101n a invadere l'India per aiutarlo in questa impresa. La sua alleanza coi Francesi pot\u00e9 quindi spiegarsi anche in questo senso, con l'intento di escludere dall'India gli invasori inglesi.\nLa figura di T\u012bp\u016b come bigotto religioso fa ancora oggi discutere ed alcune fonti del XX secolo suggeriscono che egli fosse effettivamente in imbarazzo nel tollerare un pluralismo religioso. Il tesoriere di Tipu, Krishna Rao e il suo ministro della Sicurezza, Shamaiya Iyengar, erano induisti di religione. Nota \u00e8 anche la sua corrispondenza con molti templi indiani ai quali don\u00f2 gioielli e preziosi in segno della sua benevolenza, nonch\u00e9 terre e possedimenti in tutta l'India, cos\u00ec da farci pensare che il suo fosse essenzialmente un intento politico di alleanza piuttosto che segno di tolleranza religiosa. Tra il 1782 ed il 1799 T\u012bp\u016b fece 34 donazioni a templi indiani con grande pubblicit\u00e0 di questi eventi. Il tempio di Srikanteswara a Nanjangud ancora oggi possiede una coppa ingioiellata dono del sultano.\nNel 1791, alcuni cavalieri maratha al comando di Raghunath Rao Patwardhan razziarono il tempio e il monastero di Sringeri Shankaracharya, uccidendo e ferendo molte persone, saccheggiando il monastero di tutti i suoi beni preziosi. I monaci di Shankaracharya chiesero aiuto al Sultano T\u012bp\u016b e inizi\u00f2 una corrispondenza di 30 lettere ritrovate nel 1916 dal direttore del dipartimento di archeologia di Mysore. In questi scritti il sultano esprimeva tutta la sua indignazione per l'accaduto scrivendo: \"Le persone che hanno peccato contro un luogo cos\u00ec sacro devono sicuramente pagare le conseguenze dei loro atti e verr\u00e0 presto il giorno in cui si compir\u00e0 la profezia di Kal\u00ec: \"Hasadbhih kriyate karma ruladbhir-anubhuyate\" (Le persone che commettono malignit\u00e0 ridono ma soffriranno le conseguenze piangendo).\"\nEgli immediatamente diede disposizioni per raccogliere fondi da destinare al tempio ed altri articoli preziosi e doni da recapitare al monastero. Alla luce di questi eventi, B.A. Saletare ha descritto Tipu come un difensore degli induisti, dal momento che egli \u00e8 anche stato patrono di altri templi tra cui quello di Melkote per il quale ha emesso un decreto con versi invocatori da recitarsi in forma tradizionale. Il tempio di Melkote conserva ancora oggi un vascello in oro ed argento con iscrizioni che lo indicano come dono del Sultano. T\u012bp\u016b don\u00f2 anche quattro coppe d'argento al tempio di Lakshmikanta a Kalale.\nCritiche nei resoconti inglesi.\nBrittlebank, Hasan, Chetty, Habib e Saletare, tra gli altri, ritengono che la maggior parte delle storie che vedono inquadrare Tipu come un persecutore degli induisti e dei cristiani siano derivate in gran parte dall'opera di discredito fatta da scrittori inglesi come Kirkpatrick e Wilks, che non sarebbero da considerarsi come neutrali. A. S. Chetty suggerisce che il racconto di Wilks in particolare non pu\u00f2 essere credibile, Irfan Habib e Mohibbul Hasan suggeriscono invece come tale fosse l'interesse dei britannici a presentare Tipu come un sanguinario per giustificare la missione liberatrice degli inglesi su Mysore.\nConversione degli induisti all'islam.\nTipu invi\u00f2 una lettera il 19 gennaio 1790 al governatore di Bekal, Budruz Zuman Khan. Essa riporta:\nSull'elsa della spada presentata da Tipu al marchese Wellesley vi era la seguente iscrizione:\nMolti oggetti in oro ed argento come medaglie, riportavano impressi dei motti del sovrano in persiano come \"Di Dio, propinatore di tante grazie\" o \"vittoria e conquista ci pervengono dall'Altissimo\", create nel 1780 in occasione della schiacciante vittoria sugli Inglesi. Quella che segue \u00e8 la trascrizione del testo di una pietra ritrovata a Seringapatam, posta in un luogo d'onore presso il forte:\nNel 1788, T\u012bp\u016b ordin\u00f2 al suo governatore a Calcutta, Sh\u0113r Kh\u0101n, di iniziare un procedimento per convertire gli induisti all'islam, e gi\u00e0 ne luglio di quell'anno 200 bramini vennero forzati a convertirsi mangiando carne regolarmente, tradendo uno dei principi cardine dell'induismo. Mohibbul Hasan, il Prof. Sheikh Ali e altri storici indiani hanno interpretato queste conversioni come un segnale di volont\u00e0 politica pi\u00f9 che religiosa di T\u012bp\u016b, cos\u00ec da mostrare la sua potenza e la sua capacit\u00e0 di coercizione.\nPromozione del linguaggio hindustano.\nT\u012bp\u016b rafforz\u00f2 ed istitu\u00ec l'educazione in lingua Urdu-Hindi ed in persiano tra i musulmani della regione di Mysore, al punto che ancora oggi i musulmani della regione sono soliti parlare questi linguaggi regolarmente.\nAtteggiamenti verso i cristiani.\nPur essendo un devoto musulmano, T\u012bp\u016b si trov\u00f2 a reggere uno stato essenzialmente composto da induisti e cristiani. Su richiesta dei Francesi egli fece costruire a Mysore la prima chiesa cattolica e ammise i cattolici a far parte del proprio esercito, ammettendoli anche nella sua amministrazione statale.\nAlcuni storici hanno visto T\u012bp\u016b come un principe anti-cristiano. La prigionia dei Cattolici di Mangalore a Shrirangapattana, che ebbe inizio il 24 febbraio 1784 e termin\u00f2 il 4 May 1799, rimane la pi\u00f9 triste memoria della loro storia.\nIl manoscritto di Barcoor riporta una frase detta da T\u012bp\u016b: \"Tutti i musulmani siano uniti insieme, e considerino l'annichilimento dei fedeli come un dovere sacro, lavoro al quale debbano dare tutta la loro forza.\" Poco dopo il Trattato di Mangalore del 1784, Tipu ottenne il controllo di Canara. Egli invi\u00f2 subito l'ordine di confiscare le terre dei cristiani locali, e deportarli a Seringapatam, capitale del suo impero, attraverso i camminamenti del forte di Jamalabad. Ad ogni modo non vi erano sacerdoti tra i prigionieri perch\u00e9 per quelli si prefer\u00ec l'esilio con divieto di ritorno a predicare nei domini di Mysore.\nT\u012bp\u016b ordin\u00f2 la distruzione di 27 chiese cattoliche, tutte splendidamente decorate con statue di santi e pitture varie. Tra queste spiccava la chiesa di \"Nossa Senhora de Rosario Milagres\" a Mangalore, il seminario del portoghese frate Miranda a Monte Mariano, la chiesa di \"Jesu Marie Jose\" a Omzoor, una cappella a Bolar, la chiesa della Mercede di Ullal, l\"'Imaculata Conceiciao\" a Mulki, \"San Jose\" a Perar, \"Nossa Senhora dos Remedios\" a Kirem, \"Sao Lawrence\" a Karkal, \"Rosario\" a Barkur, \"Immaculata Conceciao\" a Baidnur. Tutte queste strutture vennero rase al suolo, a eccezione della chiesa della Santa Croce a Hospet.\nSecondo Thomas Munro, soldato scozzese, circa persone, circa il 92% dell'intera comunit\u00e0 cattolica di Mangalore, vennero catturate e solo 7.000 riuscirono a scappare. Francis Buchanan fornisce un numero di prigionieri a fronte di una popolazione di con fuggitivi. I prigionieri vennero costretti a scalare una montagna altra metri per giungere nella giungla, con un percorso durato sei settimane ove perirono circa persone per poi giungere a Seringapatam. Secondo l'ufficiale britannico James Scurry, che cadde prigioniero tra i cattolici mangaloresi, persone vennero forzosamente convertite all'islam, mentre le donne venivano date in moglie a musulmani locali. I giovani che facevano resistenza venivano sfigurati attraverso il taglio del naso, delle labbra e delle orecchie. Secondo il signor Silva di Gangolim, sopravvissuto alla prigionia, se una persona fuggita da Seringapatam veniva ritrovata, la punizione secondo le disposizioni di T\u012bp\u016b era il taglio delle orecchie, del naso, dei piedi, e di una mano.\nL'arcivescovo di Goa scriveva nell'anno 1800: \"\u00c8 noto in tutta l'Asia e nelle altre parti del globo l'oppressione che dovettero soffrire i cristiani dei domini del re di Kanara, durante l'usurpazione del trono da parte del sultano Tipu che implacabilmente si scagli\u00f2 contro quanti professavano il cristianesimo.\"\nCon la conquista del Malabar e di Kochi molte chiese locali vennero danneggiate. Il vecchio seminario siriano di Nasrani a Angamaly, che per secoli era stato il principale centro per l'educazione della chiesa orientale, venne razziato e raso al suolo dalle truppe di T\u012bp\u016b, lasciando che secoli di preziosi manoscritti conservati nella ricca biblioteca scomparissero per sempre. La chiesa locale venne poi ricollocata a Kottayam ove attualmente si trova ancora.\nLa persecuzione dei cristiani da parte di T\u012bp\u016b venne portata avanti anche nei confronti dei soldati inglesi catturati. Ad esempio, a seguito della disastrosa sconfitta della Battaglia di Pollilur del 1780, 7.000 soldati britannici vennero catturati da T\u012bp\u016b e posti nella fortezza di Seringapatnam. Di questi, pi\u00f9 di 300 vennero circoncisi ed ottennero nomi musulmani e vestiti adeguati, mentre la maggior parte dei ragazzini che erano usati come tamburini nell'esercito indossarono il \"ghagra cholis\" e intrattennero la corte come danzatori travestiti da ragazze. Dopo 10 anni di cattivit\u00e0, James Scurry, uno di questi prigionieri, raccont\u00f2 di come si fosse dimenticato di come ci si sedesse su una sedia normalmente e l'uso del coltello e della forchetta. Il suo inglese appariva ormai quasi incomprensibile avendo perso l'abitudine di parlarlo frequentemente. La sua pelle si era scurita e aveva sviluppato una singolare avversione contro i vestiti europei.\nDurante la resa del forte di Mangalore che venne lasciato come da armistizio, T\u012bp\u016b fece uccidere oltre cattolici locali. Questi, condannati per tradimento, vennero impiccati istantaneamente e gettati gi\u00f9 da una lunga scarpata verso il fiume Netravati che si imputrid\u00ec a tal punto di cadaveri che la popolazione locale dovette abbandonare le proprie case presso il fiume.\nDiscendenza.\nTipu ebbe i seguenti figli:\nDopo la morte di T\u012bp\u016b, tutta la sua famiglia venne inviata a Calcutta per ordine dei Britannici. Una discendente di uno degli zii di T\u012bp\u016b, Noor Inayat Khan, fu un'agente della Special Operations Executive durante la Seconda guerra mondiale. Arrestata dai tedeschi, fu uccisa nel campo di concentramento di Dachau nel 1944.\nLa spada e la tigre.\nT\u012bp\u016b perdette la propria spada in guerra contro i Nair di Travancore nel corso della Battaglia della Nedumkotta, nella quale venne sconfitto. L'esercito nair sotto la guida di Raja Kesavadas sconfisse nuovamente quello di Mysore presso Aluva. Il Maharaja, Dharma Raja, ritrovata la spada di T\u012bp\u016b, ne fece dono al \"Naww\u0101b\" di Arcot, dal quale poi la spada pass\u00f2 a Londra. L'oggetto venne mostrato nella Wallace Collection, No. 1 Manchester Square, Londra. Nel corso di un'asta tenutasi a Londra nel 2004, l'industriale e politico Vijay Mallya riusc\u00ec ad acquistare la spada di T\u012bp\u016b e altri oggetti storici dell'epoca, riportandoli in India per una mostra pubblica dopo due secoli.\nT\u012bp\u016b \u00e8 noto soprattutto ai pi\u00f9 col soprannome di \"Tigre di Mysore\" e adott\u00f2 questo animale come proprio simbolo personale. Si racconta che una volta T\u012bp\u016b era a caccia con un amico francese quando incontr\u00f2 una tigre che egli tent\u00f2 di scacciare col suo moschetto. Inceppatasi l'arma, l'animale si insospett\u00ec e attacc\u00f2 T\u012bp\u016b che riusc\u00ec a contrastarla uccidendola col proprio pugnale da caccia, guadagnandosi da allora il titolo di \"tigre di Mysore\". Per l'occasione egli fece realizzare da un ingegnere francese un automa conosciuto col nome di Tigre di Tipu, oggi in mostra al Victoria and Albert Museum di Londra."}
{"id": "2199469", "revid": "104458", "url": "https://it.wikipedia.org/wiki?curid=2199469", "title": "Urgentini", "text": ""}
{"id": "2199474", "revid": "38120", "url": "https://it.wikipedia.org/wiki?curid=2199474", "title": "Sixways Stadium", "text": "Il Sixways Stadium \u00e8 uno stadio di Worcester, in Inghilterra.\n\u00c8 utilizzato per partite di Rugby dalla squadra dei Worcester Rugby.\nVi \u00e8 stata giocata l'edizione 2010 del BritBowl.\nRistrutturazione.\nLo stadio \u00e8 stato ristrutturato nel 2006 e poi nel 2008. La sua capienza \u00e8 stata portata da 10.000 a 12.068 posti. \u00c8 in progetto un nuovo ampliamento che aumenter\u00e0 la capienza fino a 15.000 posti."}
{"id": "2199476", "revid": "486946", "url": "https://it.wikipedia.org/wiki?curid=2199476", "title": "Registro delle cresime", "text": ""}
{"id": "2199489", "revid": "1711941", "url": "https://it.wikipedia.org/wiki?curid=2199489", "title": "Cair Andros", "text": ""}
{"id": "2199491", "revid": "324090", "url": "https://it.wikipedia.org/wiki?curid=2199491", "title": "Parc y Scarlets", "text": "Parc y Scarlets (IPA: , ) \u00e8 un impianto rugbistico di Llanelli, citt\u00e0 del Regno Unito facente parte della contea gallese del Carmarthenshire.\nCostruito nel 2003 e aperto nel 2008, \u00e8 il terreno interno della \"franchise\" gallese di Pro14 degli nonch\u00e9 del club di prima divisione .\nBench\u00e9 principalmente impianto di rugby a 15, Parc y Scarlets \u00e8 talora utilizzato per incontri della nazionale di calcio gallese e dal club calcistico del per gli incontri UEFA.\nCostato circa 23 milioni di sterline (circa 29 milioni di euro al cambio dell'epoca), \u00e8 capace di pi\u00f9 di posti a sedere ed \u00e8 dotato di sale congressi, ristorante e aree ospitalit\u00e0."}
{"id": "2199492", "revid": "287204", "url": "https://it.wikipedia.org/wiki?curid=2199492", "title": "Cecil Pinsent", "text": "Biografia.\nNacque in Uruguay, figlio di Ross Pinsent (un uomo d'affari con investimenti nelle ferrovie) ed Alice Pinsent. Dopo gli studi part\u00ec dall'Inghilterra insieme a Geoffrey Scott nel 1907, si stabil\u00ec a Firenze, dove entr\u00f2 a far parte della cerchia di Bernard Berenson. Da questi ottenne con Scott la progettazione della Villa I Tatti, i cui lavori di restauro iniziarono nel 1909. La realizzazione di questa villa a Fiesole port\u00f2 fama e altri lavori all'architetto inglese, che si specializz\u00f2 nei giardini all'italiana.\nSempre a Fiesole, e sempre in collaborazione con Scott, disegn\u00f2 la ristrutturazione, nel 1909, della Villa Le Balze. Ma il suo capolavoro \u00e8 considerata la Villa La Foce, nel comune di Chianciano Terme, progettata e realizzata tra il 1927 e il 1939. Il suo giardino \u00e8 paradigmatico del ritorno allo stile formale italiano, spesso organizzando lo spazio in terrazze collegate scenograficamente da scalinate e passaggi.\nTra le altre opere del paesaggista britannico, sono da ricordare i progetti della Villa dell'Ombrellino a Bellosguardo del 1926, del giardino con piscina di Villa Capponi a Firenze del 1928, del giardino di Villa Sparta (per Elena di Romania) e di restauro della chiesa di San Bernardino a Pienza del 1935."}
{"id": "2199494", "revid": "729019", "url": "https://it.wikipedia.org/wiki?curid=2199494", "title": "Stazione di Cergy-le-Haut", "text": "La stazione di Cergy-Le-Haut \u00e8 una stazione ferroviaria nella periferia di Parigi. Fu costruita nel 1994 dalla Agence des gares (J.-M. Duthilleul, E. Tricaud) e riceve treni dalla Gare Saint-Lazare e della RER.\nRappresenta il capolinea di una delle linee del Transilien Paris Saint-Lazare e di una delle diramazioni della RER A; per quanto riguarda il traffico RER ha avuto nel 2008 un traffico passeggeri medio di 10.080 unit\u00e0."}
{"id": "2199495", "revid": "486946", "url": "https://it.wikipedia.org/wiki?curid=2199495", "title": "Carl von Lindemann", "text": ""}
{"id": "2199497", "revid": "767487", "url": "https://it.wikipedia.org/wiki?curid=2199497", "title": "Tammi Terrell", "text": "Biografia.\nThomasina cominci\u00f2 la propria carriera da adolescente, lavorando per le etichette Scepter Records, Wand Records, Try Me Records e Checker Records. Nel 1965 firm\u00f2 il contratto con la Motown Records, ottenendo modesto successo come cantante solista.\nLa Terrell ottenne notevole popolarit\u00e0 duettando con Marvin Gaye a partire dal 1967. Fra i loro pi\u00f9 celebri brani si possono ricordare \"Ain't Nothing like the Real Thing\", \"You're All I Need to Get By\", \"Ain't No Mountain High Enough\" e \"Your Precious Love\".\nIl 14 ottobre 1967, durante un concerto, la Terrell perse i sensi proprio fra le braccia del partner, e di l\u00ec a breve le fu diagnosticato un tumore al cervello che la condusse alla morte all'et\u00e0 di 24 anni. In seguito alla morte della Terrell, Marvin Gaye sospese la propria carriera per due anni."}
{"id": "2199501", "revid": "767487", "url": "https://it.wikipedia.org/wiki?curid=2199501", "title": "Cipot\u00e2nea", "text": "Cipot\u00e2nea \u00e8 un comune del Brasile nello Stato del Minas Gerais, parte della mesoregione della Zona da Mata e della microregione di Vi\u00e7osa."}
{"id": "2199505", "revid": "176771", "url": "https://it.wikipedia.org/wiki?curid=2199505", "title": "Ronny Balboa", "text": ""}
{"id": "2199512", "revid": "228587", "url": "https://it.wikipedia.org/wiki?curid=2199512", "title": "Pambeozie", "text": "Le Panbeozie () erano grandi feste di carattere religioso e civile che si svolgevano nell'antica Beozia.\nStoria.\nLa celebrazione delle Panbeozie consisteva nel raduno, probabilmente annuale, degli appartenenti alla Lega beotica, in prossimit\u00e0 del tempio di Atena Itonia nelle vicinanze di Coronea, nella piana in prossimit\u00e0 del fiume Coralio. Secondo gli storici antichi per i Beoti il significato della festa era simile a quello delle Panatenee per gli abitanti dell'Attica, o delle Panionie per gli abitanti dell'Asia Minore.\nSembra che durante questa festivit\u00e0 nazionale non fosse possibile portare avanti operazioni di guerra e che, nel caso di una guerra in atto, sia stato sempre attuato un cessate il fuoco. Questa solennit\u00e0 \u00e8 menzionata anche da Plutarco.\nLa sacerdotessa del tempio era nominata dalla lega beotica. Durante le Panbeozie si eseguivano numerose manifestazioni quali balli, esecuzioni musicali e gare, queste ultime di tono alquanto guerresco come competizioni sportive (es. lancio del giavellotto), gare fra suonatori di tromba, battaglie simulate e corse di cavalli.\nSi discute degli eventuali rapporti fra le Panbeozie e la situazione politica della Beozia, o degli eventuali rapporti fra le numerose citt\u00e0 della lega beotica e Tebe; questi rapporti sono stati esaminati solo per il periodo successivo al IV-III secolo a.C., dopo che Tebe aveva ottenuto la supremazia incontrastata nella Beozia; non \u00e8 stato possibile invece esaminarli per i periodi precedenti."}
{"id": "2199515", "revid": "339392", "url": "https://it.wikipedia.org/wiki?curid=2199515", "title": "Biblioteca Aprosiana", "text": ""}
{"id": "2199517", "revid": "599013", "url": "https://it.wikipedia.org/wiki?curid=2199517", "title": "Costruzioni Meccaniche Nazionali", "text": "La CMN (Costruzioni Meccaniche Nazionali) \u00e8 stata una casa automobilistica italiana, produttrice di vetture, attiva dal 1919 al 1923, con sedi produttive a Milano e Pontedera.\nStoria.\nLa CMN venne fondata a Milano da un gruppo di finanziatori che rilevarono gli stabilimenti della casa automobilistica De Vecchi &amp; C., in grave difficolt\u00e0 economica, ma con maestranze particolarmente formate ed esperte. Tra quegli operai anche il valente motorista Luigi Marino, poi fondatore della casa automobilistica Marino di Padova.\nCome si usava all'epoca, venne offerta una partecipazione aziendale ad un pilota celebre, Ugo Sivocci, allo scopo di ottenere buoni risultati e immediata notoriet\u00e0.\nFu questa la circostanza che permise a Enzo Ferrari di fare il suo ingresso nel mondo dell'automobilismo. Infatti, dopo aver incontrato a Milano un giovane Ferrari disoccupato e in cerca di lavoro, Sivocci gli offr\u00ec un posto da collaudatore e poi da pilota.\nL'esordio nel campo automobilistico avvenne con la partecipazione alla cronoscalata Parma - Poggio di Berceto e alla Targa Florio del 1919 con due esemplari del modello \"15/20 HP\" in allestimento sportivo, affidati a Sivocci e Ferrari.\nL'anno successivo, nel 1920, la CMN inizi\u00f2 a far costruire le vetture presso la Officine Toscane di Pontedera che poi acquis\u00ec, trasferendo a Pontedera la sede produttiva ove affinare il motore 4 cilindri biblocco da 2297 cm\u00b3 a valvole laterali.\nNel 1923 la CNM present\u00f2 due nuove vetture: la \"25 HP\", dotata di motore a 6 cilindri in linea di quasi 3 litri di cilindrata, e la \"Tipo 7\", con motore a 4 cilindri di 1940\u00a0cm\u00b3 a valvole in testa, capace di raggiungere una velocit\u00e0 massima di 125 km/h.\nAlla fine dello stesso anno l'azienda decise di interrompere la produzione di automobili e di cedere l'opificio alla Piaggio."}
{"id": "2199523", "revid": "124443240", "url": "https://it.wikipedia.org/wiki?curid=2199523", "title": "Figlio di un re", "text": "Figlio di un re \u00e8 un singolo di Cesare Cremonini, il terzo estratto dall'album \"Il primo bacio sulla luna\", pubblicato il 23 gennaio 2009.\nDescrizione.\nDopo i successi di \"Dicono di me\" e \"Le sei e ventisei\", Cremonini ha pubblicato \"Figlio di un re\" come nuovo singolo il 23 gennaio 2009, che dopo la prima settimana di rotazione radiofonica si \u00e8 classificato come miglior new-entry del Music Control entrando in classifica direttamente alla posizione numero 29. Dopo una settimana \u00e8 entrata nella Top 10 dei brani pi\u00f9 programmati dalle radio italiane.\nCremonini ha scritto il brano ispirandosi all'album \"Blood on the Tracks\" di Bob Dylan e ad un altro brano del cantautore, \"Gotta Serve Somebody\", in cui sono trattate tematiche simili nel testo, ed \u00e8 inoltre un omaggio alla musica jazz e al latin jazz. La canzone parla di come le diversit\u00e0 sociali e culturali fra esseri umani vengano cancellate dall'irrompere improvviso dell'amore.\nIl brano \u00e8 stato eletto da \"TV Sorrisi e canzoni\" miglior testo del 2008."}
{"id": "2199526", "revid": "118564266", "url": "https://it.wikipedia.org/wiki?curid=2199526", "title": "Italia (brano musicale)", "text": "Italia \u00e8 un brano musicale scritto da Umberto Balsamo , poi interpretata da Mino Reitano nel 1988.\nCon questo brano il cantante calabrese partecip\u00f2 al 38\u00ba Festival di Sanremo, classificandosi al 6\u00ba posto con 1.149.372 voti del concorso Totip. La canzone divenne il suo cavallo di battaglia negli ultimi 20 anni della sua carriera e divenne un inno per tutti gli emigranti italiani all'estero.\nNel 2001 Reitano cant\u00f2 la canzone a \"La notte vola\", trasmissione di Lorella Cuccarini nella quale si sfidavano i grandi successi degli anni ottanta, risultando vincitore. \nIl brano fu pubblicato come singolo su vinile a 45 giri, contenente sul lato B la versione strumentale."}
{"id": "2199529", "revid": "1573940", "url": "https://it.wikipedia.org/wiki?curid=2199529", "title": "Fukusa", "text": "Il Fukusa (\u88b1\u7d17, anche Chabukusa \u8336\u88b1\u7d17) nella cerimonia del t\u00e8 giapponese (\"Cha no yu\", \u8336\u306e\u6e6f) \u00e8 un tovagliolo di seta privo di decorazioni o disegni, utilizzato per pulire alcuni oggetti come il \"chashaku\" ((\u8336\u6753) e il \"chaki\" (\u8336\u5668). Le sue dimensioni sono in media di 28 centimetri per 27,6 centimetri. Esso viene piegato a forma di triangolo e portato dall'ospite, avvolto nella cintura alla vita. I movimenti con cui viene estratto e quelli con cui viene utilizzato sono estremamente codificati a dimostrazione della presenza mentale dell'ospite che lo impiega. Questi movimenti, tuttavia, variano a seconda degli stili delle scuole in cui la cerimonia viene eseguita."}
{"id": "2199531", "revid": "287204", "url": "https://it.wikipedia.org/wiki?curid=2199531", "title": "Sportverein Babelsberg 1903", "text": "Lo Sportverein Babelsberg 1903, abbreviato in SV Babelsberg, \u00e8 una societ\u00e0 calcistica tedesca del quartiere Babelsberg di Potsdam, citt\u00e0 capitale del Brandeburgo appena fuori Berlino. Nella stagione 2015-2016 milita nella Regionalliga Nordost, uno dei gironi che compongono la quarta serie del calcio tedesco.\nLa societ\u00e0 fu fondata nel 1948 come \"SG Karl-Marx Babelsberg\" e succedette al \"SpVgg Potsdam 03/SC Nowawes\", la squadra locale esistente prima della Seconda guerra mondiale.\nStoria.\nIl \"Nowawes\" conquist\u00f2 nel 1935 la sua prima promozione in Gauliga Berlin-Brandenburg, una delle sedici massime divisioni nate dalla riorganizzazione del calcio tedesco sotto il Terzo Reich. Il club retrocesse dopo tre stagioni finendo mai oltre l'ottavo posto su dieci squadre. La squadra ritorn\u00f2 in Gauliga nel 1943 con il nome di \"SpVgg Potsdam\" e fin\u00ec al terzo e al quarto posto nei due ultimi campionati prima della fine della guerra. Nel 1949, la societ\u00e0 si fuse con l'\"SG Drewitz\" e l'anno seguente la compagine assunse il nome di \"BSG Motor Babelsberg\".\nLa squadra, per tutto il tempo in cui esistette la Germania Est, gioc\u00f2 in DDR-Liga, la seconda divisione del calcio tedesco-orientale. Con la riunificazione tedesca il club assunse il nome attuale e per i primi anni '90 milit\u00f2 tra la IV e la V divisione. Nel 1997-98 la squadra si guadagn\u00f2 l'accesso in Regionalliga. Il budget della squadra tra il 1996 e il 1999 aument\u00f2 di dieci volte, e nel 2001-02 il club fu promosso in Zweite Bundesliga.\nLa permanenza in seconda serie fu assai breve, dato che il club termin\u00f2 il campionato all'ultimo posto e retrocesse dopo solo un anno; nel 2003-04 inoltre, dopo essere retrocessa dopo solo un anno in Regionalliga, la squadra ritorn\u00f2 in NOFV-Oberliga (IV). Il club nel 2003 dichiar\u00f2 bancarotta ma continu\u00f2 a giocare grazie ad un piano di finanziamento supportato da creditori.\nAlla fine della stagione 2006-07 la squadra si \u00e8 classificata al primo posto in NOFV-Oberliga ed ha guadagnato l'accesso in Regionalliga. Vincendo il torneo di Regionalliga Nord 2009-2010, si \u00e8 garantita l'accesso alla 3. Liga 2010-2011."}
{"id": "2199536", "revid": "466539", "url": "https://it.wikipedia.org/wiki?curid=2199536", "title": "Tyburn", "text": "Tyburn era un villaggio della contea del Middlesex vicino al luogo dell'attuale Marble Arch (Londra). Prendeva il nome dal corso d'acqua \"Tyburn\" o \"Ty Bourn\" (due ruscelli), un affluente del Tamigi oggi completamente interrato dalla sorgente alla foce.\nIl nome era quasi universalmente usato in letteratura per riferirsi alla forca, usata per secoli in questo luogo come strumento primario per l'esecuzione dei detenuti.\nStoria.\nIl villaggio era uno dei poderi della parrocchia di Marylebone e l'origine del suo nome va ricercata nella vicina strada di \"St. Marylebone\", nient'altro che la contrazione della frase \"Saint Mary's church by the bourne\". Tyburn \u00e8 stata anche annoverata fra le pagine del \"Domesday Book\" e stava ad occhio e croce al termine occidentale di quella che oggi \u00e8 Oxford Street ed era anche l'unione di due precedenti viottoli d'origine romana. Dunque, le predecessori di Oxford Street e Park Lane erano le principali vie d'accesso al villaggio e per tale motivo erano state battezzate rispettivamente come Tyburn Road e Tyburn Lane.\nDurante gli anni Trenta e Quaranta del Duecento, il villaggio di Tyburn era retto da Gilbert de Sandford, il figlio di John de Sandford che era stato il ciambellano della Regina Eleonora, moglie di re Enrico II contro il quale aizz\u00f2 i figli a ribellarsi. Nel 1236 la citt\u00e0 di Londra contratt\u00f2 con Sir Gilbert per attingere acqua da Tyburn Springs, di propriet\u00e0 di Gilbert, per poter cos\u00ec creare il primo convoglio di approvvigionamento idrico della citt\u00e0. L'acqua veniva fornita attraverso tubi di piombo che correvano da dove oggi si trova Bond Street Station, mezzo miglio ad est di Hyde Park, fino alla frazione di Charing (Charing Cross), lungo Fleet Street e sul Fleet Bridge, risalendo Ludgate Hill (grazie alla pressione gravitazionale) ad un condotto pubblico in Cheapside. L'acqua veniva fornita gratuitamente a tutti i visitatori.\nTyburn ha avuto una significativa importanza dai tempi antichi ed era stato caratterizzato da un monumento noto a tutti come \"Oswulf's Stone\", una pietra che deve il suo nome da una frazione di contea situata a Middlesex e chiamata Ossulstone Hundred. La pietra venne coperta nel 1851 quando Marble Arch fu trasferito in questa zona, ma \u00e8 stato soltanto dopo qualche mese che \u00e8 stata sotterrata e appoggiata contro l'arco, diventando invisibile agli occhi del pubblico a partire da met\u00e0 del 1869.\nI patiboli di Tyburn.\nA Tyburn avevano luogo le pubbliche esecuzioni di condannati provenienti dalla prigione di Newgate, nella \"City\" e che vi giungevano passando dalla chiesa di St Giles in the Fields e da Oxford Street. Dopo il tardo XVIII secolo, quando le esecuzioni non ebbero pi\u00f9 luogo in pubblico, esse venivano effettuate nella stessa prigione di Newgate o in quella di Horsemonger Lane Gaol in Southwark. La prima esecuzione registrata ebbe luogo in un posto prossimo al fiume nel 1196. William Fitz Osbert, il capo dei poveri di Londra, venne arrestato nella chiesa di St Mary-le-Bow, trascinato nudo da un cavallo fino a Tyburn, e quivi impiccato. Nel 1537 Enrico VIII d'Inghilterra utilizz\u00f2 Tyburn per le esecuzioni dei capi della rivolta detta del Pellegrinaggio di Grazia, compreso Sir Nicholas Tempest, uno dei capi del Pellegrinaggio al nord e guardiacaccia del re nella foresta di Bowland.\nNel 1571 l'\"Albero di Tyburn\" venne eretto vicino all'attuale Marble Arch. l'\"Albero\", o \"Triplo albero\", era una nuova forma di patibolo, consistente in un triangolo orizzontale in legno, sostenuto da tre gambe (un sistema noto come \"cavalla a tre gambe\" o \"sgabello a tre gambe\"). Numerosi delinquenti potevano cos\u00ec essere subito giustiziati e questo patibolo veniva usato per esecuzioni di massa, come quella del 23 giugno 1649, quando vennero giustiziate 24 persone, 23 maschi ed una femmina, che furono impiccati simultaneamente. L'\"Albero\" si trovava nel centro di un bivio, fornendo cos\u00ec un segnale di particolare evidenza nella zona occidentale di Londra e un simbolo della legge per i viandanti. Dopo l'esecuzione i corpi dei giustiziati venivano seppelliti nelle vicinanze.\nLa prima vittima dell'\"Albero di Tyburn\" fu John Story, un giurista cattolico che si era rifiutato di riconoscere come regina Elisabetta I. Una placca in memoria dei Martiri Cattolici giustiziati a Tyburn nel periodo 1535 \u2013 1681 si pu\u00f2 vedere al n. 8 di Hyde Park Place, l'indirizzo del convento di Tyburn. Tra i pi\u00f9 autorevoli individui impiccati al \"Tree\" nei secoli successivi vi furono il giudice John Bradshaw, il generale Henry Ireton e Oliver Cromwell, che erano gi\u00e0 morti ma i loro cadaveri furono riesumati ed impiccati a Tyburn nel gennaio del 1661 su ordine del Parlamento realista in un atto postumo di vendetta per la parte avuta da costoro nella condanna a morte e successiva decapitazione di re Carlo I.\nLe esecuzioni erano veri e propri spettacoli pubblici ed erano molto popolari, richiamando folle di centinaia di persone. Gli intraprendenti abitanti di Tyburn erigevano ampi \"stand\", cos\u00ec che il maggior numero di persone possibile potesse assistere, a pagamento, all'esecuzione. Vi fu anche un caso di collasso di una di queste strutture, che provoc\u00f2 la morte o il ferimento di un centinaio di spettatori. Tale pubblicit\u00e0 non si dimostr\u00f2 tuttavia un deterrente molto efficace.\nLa parola Tyburn divenne un eufemismo in voga per indicare la pena capitale: espressioni tipo \"fare una cavalcata a Tyburn\", significava finire impiccato. Il \"Lord of the Manor of Tyburn\" era il carnefice che procedeva all'impiccagione dei condannati, \"danzare la giga di Tyburn\" indicava subire l'impiccagione, e cos\u00ec via. I condannati venivano portati al supplizio su un carro aperto dalla prigione di Newgate. Ci si aspettava da loro un buon spettacolo, che andassero alla morte con spensieratezza, indossando i loro pi\u00f9 eleganti abiti. La folla augurava loro una \"buona morte\", ma scherniva ogni segno di debolezza da parte del condannato.\nI patiboli di Tyburn vennero utilizzati per l'ultima volta il 3 novembre 1783, con l'impiccagione del brigante John Austin. Il luogo dei patiboli \u00e8 oggi contrassegnato da tre triangoli in ottone, montati su un'isola di traffico all'incrocio di Edgware Road con Bayswater Road. \u00c8 anche commemorato dal Convento di Tyburn, un convento cattolico dedicato alla memoria dei martiri giustiziati col\u00e0 e in altri luoghi a causa della loro fede. Tyburn oggi resta il punto di Watling Street ove inizia la moderna Autostrada A5. Secondo una pubblicazione del 1850, il luogo effettivo era quello del No. 49 di Connaught Square.\nEsecuzioni di personaggi importanti avvenute a Tyburn.\nIn ordine cronologico vengono qui di seguito elencate alcune esecuzioni di personaggi storicamente importanti avvenute a Tyburn:"}
{"id": "2199553", "revid": "1543377", "url": "https://it.wikipedia.org/wiki?curid=2199553", "title": "Calmecac", "text": "Il Calmecac (pronunciato: kal\u02c8mekak; \"la casa della nobilt\u00e0\") fu una scuola per i figli della nobilt\u00e0 azteca (\"p\u012bpiltin\"; pronunciato [pi\u02d0piltin]) attiva nel tardo periodo postclassico della storia mesoamericana.\nDescrizione.\nIn questa scuola ai ragazzi veniva impartita un'educazione religiosa e militare. I calmecac erano in contrapposizione con i T\u0113lpochcalli (pronunciato: [te\u02d0lpot\u0283'kalli]; \"casa della giovent\u00f9\") dove un addestramento esclusivamente militare veniva impartito ai figli del ceto basso. Solo pochi dei ragazzi di ceto basso (\"m\u0101c\u0113hualtin\", pronunciato [ma\u02d0se\u02d0waltin]) potevano entrare nel Calmecac, ed a questi pochi venivano insegnate solo le cose religiose.\nIl calmecac della capitale azteca, Tenochtitl\u00e1n, si trovava nel centro religioso della citt\u00e0, ed era dedicato a Quetzalcoatl.\nIl \"calmecac\" era la casa degli studenti per tutta la durata dell'addestramento, che occupava i ragazzi dall'et\u00e0 di 5 fino ai 7 anni. Agli studenti venivano insegnati i canti, i rituali, la lettura e la scrittura, il calendario (\"t\u014dnalp\u014dhualli\"; pronunciato [to\u02d0nalpo\u02d0'walli]) e tutte le tecniche basilari insegnate anche nel telpochcalli. \nL'addestramento militare iniziava attorno ai 15 anni. \nI pi\u00f9 promettenti figli dei nobili venivano sottoposti ad un addestramento speciale che li avrebbe portati a far parte dei guerrieri giaguaro (\"\u014dc\u0113l\u014dmeh\"; pronunciato [o\u02d0ce\u02d0lo\u02d0me\u0294]) o dei guerrieri aquila (\"cu\u0101uhtin\"; pronunciato ['k\u02b7a\u02d0wtin]) all'interno dei propri quartieri, i \"cu\u0101uhcalli\" ([k\u02b7a\u02d0w'kalli])."}
{"id": "2199558", "revid": "111784628", "url": "https://it.wikipedia.org/wiki?curid=2199558", "title": "Alexandra Palace", "text": "L'Alexandra Palace \u00e8 un edificio vittoriano situato nell'Alexandra Park, tra Wood Green e Muswell Hill, nord di Londra, costruito nel 1873 come luogo di educazione, svago e intrattenimento, in analogia al Crystal Palace.\nOspita annualmente il PDC World Darts Championship di freccette.\nDal 2012 ospita il Masters, torneo ad inviti di snooker che fa parte della Tripla Corona."}
{"id": "2199564", "revid": "22475", "url": "https://it.wikipedia.org/wiki?curid=2199564", "title": "Scat (disambigua)", "text": ""}
{"id": "2199566", "revid": "599013", "url": "https://it.wikipedia.org/wiki?curid=2199566", "title": "Juan Marcos Casini", "text": "Carriera.\nHa disputato due stagioni in Serie A, rispettivamente con l'Aurora Jesi nella stagione 2004-2005 e con la Pallacanestro Cant\u00f9 nella stagione 2007-2008. Ha anche partecipato a numerosi campionati nella seconda e terza serie nazionale italiana."}
{"id": "2199577", "revid": "123268598", "url": "https://it.wikipedia.org/wiki?curid=2199577", "title": "Royal Institution", "text": "La Royal Institution of Great Britain (spesso abbreviata come Royal Institution o RI) \u00e8 un'organizzazione di educazione scientifica e ricerca con sede a Londra. Fu fondata nel 1799 dai maggiori scienziati britannici del tempo, tra cui Henry Cavendish ed il suo primo presidente, George Finch, per \"diffondere la conoscenza e facilitare l'introduzione generale di utili invenzioni meccaniche e miglioramenti; e per insegnare, tramite corsi di letture filosofiche ed esperimenti, l'applicazione della scienza alla vita comune.\" Molti dei suoi fondi iniziali e la proposta della sua fondazione vennero dalla Society for Bettering the Conditions and Improving the Comforts of the Poor (Societ\u00e0 per il miglioramento delle condizioni e delle comodit\u00e0 dei poveri), sotto la guida del filantropo Sir Thomas Bernard e dello scienziato Sir Benjamin Thompson, Conte di Rumford. Sin dalla sua fondazione la sua sede si trova su Albemarle Street a Mayfair. Il suo Royal Charter fu concesso nel 1800."}
{"id": "2199578", "revid": "1543377", "url": "https://it.wikipedia.org/wiki?curid=2199578", "title": "V\u00e1clav Jan Kop\u0159iva", "text": "Biografia.\nMembro di una famiglia di compositori e musicisti cechi, era figlio di Mat\u011bj Kop\u0159iva, un mugnaio, e Juditka Rozumov\u00e1. Studi\u00f2 musica a C\u00edtoliby sotto la guida di Martin Anton\u00edn Kalina (Gallina); trasferitosi a Praga divenne organista e fu allievo di Franz Joseph Dollhopf.\nSuccessivamente fu cantore e organista a C\u00edtoliby. Dalla moglie Ter\u00e9zia, ebbe due figli Karel Bla\u017eej e Jan J\u00e1chym che divennero entrambi compositori. Le sue composizioni sacre hanno le tipiche caratteristiche del barocco e utilizzano i temi di poesie pastorali e canzoni popolari. Fra i suoi allievi sono degni di menzione Jan Nepomuk Vent, Jan Adam Galina, Jakub Lokaj, nonch\u00e9 entrambi i figli."}
{"id": "2199582", "revid": "697352", "url": "https://it.wikipedia.org/wiki?curid=2199582", "title": "Train", "text": ""}
{"id": "2199587", "revid": "1543377", "url": "https://it.wikipedia.org/wiki?curid=2199587", "title": "Stacy Warner", "text": "Stacy Warner \u00e8 un personaggio della serie televisiva statunitense \"Dr. House - Medical Division\", interpretato da Sela Ward. \u00c8 l'ex-amante e convivente di Gregory House, protagonista della serie.\nCaratteristiche.\nCompare per la prima volta alla fine della prima stagione chiedendo ad House di curare suo marito Mark Warner, che \u00e8 gravemente malato e nessun diagnosta riesce a capire quale sia la patologia da cui \u00e8 affetto. Il dottore, nonostante un'iniziale riluttanza, accetta e risolve il caso, ma Mark deve fare alcuni mesi di riabilitazione al Princeton-Plainsboro Teaching Hospital per recuperare l'uso delle gambe, perso a causa dell'aggravarsi della sua malattia. Stacy \u00e8 un avvocato e dopo questi fatti viene assunta dall'amministratrice dell'ospedale Lisa Cuddy come consulente generale.\nPrima dello svolgimento della serie Stacy ha convissuto con House per cinque anni, al termine dei quali \u00e8 stata lasciata da lui per aver autorizzato un'operazione alla quale era contrario e che gli ha causato la perdita parziale della mobilit\u00e0 della gamba. Dopo questa separazione traumatica lei si \u00e8 risposata.\nDurante le prime puntate della seconda serie la relazione tra i due ex-conviventi si evolve e cominciano a passare sempre pi\u00f9 tempo insieme, durante il quale House cerca di riconquistarla, mentre lei vorrebbe rimanere fedele al marito. Alla fine dell'episodio \"Caccia al topo\" per\u00f2, lei scopre che lui era andato a leggere la sua cartella psichiatrica e si arrabbia moltissimo fino a quando, nell'episodio \"Impossibilit\u00e0 di comunicare\", decide di perdonarlo e si baciano in una stanza d'albergo. Nella puntata successiva \"\u00c8 meglio sapere\" i due hanno un rapporto sessuale e lei infine decide di lasciare Mark per tornare a stare con lui, ma lui rifiuta perch\u00e9 vuole che lei sia felice e pensa di non essere in grado di darle ci\u00f2 che meriterebbe per essere felice. Nelle ultime scene di questo episodio si vede Stacy che svuota l'ufficio e ritorna con Mark a casa loro a Short Hills, lasciando cos\u00ec per sempre la serie.\nDurante la terza stagione nell'episodio \"Ultimo sacrificio\", un paziente chiede ad House se \u00e8 mai stato innamorato e come l'ha conosciuta. Lui risponde che si sono conosciuti perch\u00e9 lei gli ha sparato durante una partita di paintball medici contro avvocati, sottintendendo quindi che si parla di Stacy.\nStacy fa un'ultima apparizione nell'ultimo episodio, al funerale di House (in realt\u00e0 finto, perch\u00e9 aveva inscenato la sua morte per non finire in prigione). Nel suo elogio funebre confessa che nonostante tutti i difetti di Greg non ha mai smesso di amarlo.\nAccoglienza.\nInizialmente il personaggio di Stacy ottenne reazioni positive. Matt Roush di \"TV Guide\" si disse soddisfatto che il personaggio avesse messo in mostra il lato delicato di House, definendo l'arco narrativo di Stacy come una \"sottotrama succulenta\". David Bianculli di \"The New York Daily News\" scrisse che, con l'ingresso di Stacy, la serie fosse passata \"al massimo livello dei drammi televisivi odierni\". I critici di \"USA Today\" scrissero che la Ward \"ha portato un senso di gioia, seppur fugace, alla serie\" In un articolo sui personaggi che maggiormente avevano dato noia ad House, Alynda Wheat di \"Entertainment Weekly\" inser\u00ec Stacy al terzo posto, dietro Amber Volakis (Anne Dudek) e Michael Tritter (David Morse). Tuttavia, Alan Sepinwall di \"Star-Ledger\" comment\u00f2 che, nonostante trovasse la Ward un'attrice \"talentuosa\", il suo personaggio, insieme ad altri personaggi ricorrenti, fosse \"privo di humor\" e \"determinato a rovinare il divertimento del pubblico insieme a quello di House\"."}
{"id": "2199588", "revid": "1711941", "url": "https://it.wikipedia.org/wiki?curid=2199588", "title": "Dor-en-Ernil", "text": ""}
{"id": "2199589", "revid": "287204", "url": "https://it.wikipedia.org/wiki?curid=2199589", "title": "Train (album)", "text": ""}
{"id": "2199593", "revid": "729019", "url": "https://it.wikipedia.org/wiki?curid=2199593", "title": "Aeroporto di Croydon", "text": "L'Aeroporto di Croydon fu un aeroporto dislocato nel sud di Londra, al confine tra gli odierni distretti di Croydon e Sutton. Fu il primo aeroporto al mondo a introdurre il controllo del traffico aereo, nel 1921. Fu il principale aeroporto della citt\u00e0 prima dell'apertura del Northolt Aerodrome e degli aeroporti di Heathrow e Gatwick.\nIn origine nel sito dell'aeroporto si trovavano due campi volo: il Beddington Aerodrome, risalente alla prima guerra mondiale, uno dei molti costruiti nel maggio 1915 intorno a Londra per proteggersi dai raid dei dirigibili tedeschi Zeppelin, e il Waddon Aerodrome del 1918, un aerodromo di prova della National Aircraft Factory No 1.\nDurante la seconda guerra mondiale, Croydon fu una delle basi principali della Royal Air Force durante la Battaglia d'Inghilterra. Un memoriale sul fianco orientale della struttura commemora ancora oggi la battaglia.\nL'aeroporto \u00e8 stato chiuso nel 1959. Attualmente il vecchio terminal \u00e8 un museo storico che ripercorre la storia dell'aeroporto. Una parte della pista d'atterraggio originale sopravvive, mentre la parte occidentale del sito ospita strade intitolate a celebri piloti e velivoli.\nL'Aeroporto di Croydon \u00e8 menzionato da Agatha Christie nel suo romanzo giallo \"Delitto in cielo\", ed \u00e8 citato anche nel film del 1941 \"Il Sospetto\" diretto da Alfred Hitchcock."}
{"id": "2199600", "revid": "709565", "url": "https://it.wikipedia.org/wiki?curid=2199600", "title": "Signor Rossi", "text": "Il Signor Rossi \u00e8 un personaggio immaginario creato dall'animatore e fumettista italiano Bruno Bozzetto, dal quale sono stati realizzati un totale di sette cortometraggi e tre film, oltre ad una serie televisiva di 11 puntate da 12 minuti ciascuna, chiamata \"Il signor Rossi e lo sport\", mai distribuita commercialmente e un'altra miniserie di 6 puntate chiamata \"Le avventure del signor Rossi\" trasmessa nel programma \"Gulp!\".\nStoria.\nIl personaggio nacque nel 1960, quando Bozzetto, frustrato e scontento perch\u00e9 la giuria del \"Gran Premio Bergamo Internazionale del Film d'Arte e sull'Arte\" aveva rifiutato una delle sue produzioni, e immediatamente approfitt\u00f2 della sua esperienza per riproporla nel primo corto del Personaggio: \"Un Oscar per il signor Rossi\". Bozzetto cre\u00f2 il personaggio del Signor Rossi come personificazione dell'italiano medio dell'epoca, in un paese che viveva un boom economico senza precedenti, ma dove allo stesso tempo, si iniziavano a notare i primi inconvenienti del progresso: solitudine, mancanza di comunicazione, lavoro eccessivo, inquinamento, alienazione, nevrosi.\nIn questo modo, Bozzetto, sempre con l'indispensabile collaborazione di Guido Manuli, la sua mano destra, inizia a produrre una serie di cortometraggi che vedono come protagonista il Signor Rossi attraverso una serie di esperienze che caratterizzavano la trasformazione economica dell'Italia degli anni sessanta: va a sciare, va in vacanza al mare, compra una macchina, ecc. Ogni episodio risulta un eccezionale ritratto sociale della sua epoca, sempre da una prospettiva marcatamente ironica quasi amara in alcuni momenti.\nLa musica dei suoi corti, che \u00e8 sempre stata considerata di speciale importanza da Bozzetto, \u00e8 curata, in un primo momento dal musicista jazz milanese Paolo Tomelleri e successivamente da Franco Godi, creatore della sigla pi\u00f9 famosa del Signor Rossi: \"Viva la Felicit\u00e0\".\nNel 1976 si associa con la casa di produzione tedesca Halling Film per produrre tre lungometraggi che vedono il Signor Rossi come protagonista. Maurizio Nichetti e Manuli si occuperanno del progetto; lo stesso Bozzetto ammise di aver lasciato il lavoro nelle loro mani perch\u00e9 era immerso nella produzione di uno dei suoi film, il lungometraggio a tecnica mista \"Allegro non troppo\". Il personaggio acquista, dunque, voce; si incorporano altri personaggi secondari come il suo fedele cane Gastone; i disegni si fanno progressivamente pi\u00f9 psichedelici e le storie perdono gran parte del loro cinismo per orientarsi definitivamente verso il pubblico infantile.\nFu con questa serie di film, trasmesse in televisione a partire dalla fine degli anni '70, che il personaggio ottenne un successo pi\u00f9 ampio, specialmente in Italia, Spagna e Germania, dove si cre\u00f2 un grande interesse intorno a tutto ci\u00f2 che riguardava il personaggio in questione. Memorabile \u00e8 la trasmissione di Rai Uno \"I problemi del signor Rossi\" andata in onda dal 1981 al 1985 e condotta da Luisa Rivelli, che trattava come tema le truffe e l'informazione per i consumatori.\nIl signor Rossi mor\u00ec bruciato nel film \"Allegro non troppo\", (come piccola vendetta, secondo quanto lo stesso Bozzetto ammetter\u00e0 in seguito), per poi resuscitare misteriosamente in quello che sar\u00e0 il suo ultimo lungometraggio: \"Le vacanze del Signor Rossi\". Si vide per l'ultima volta in televisione nello Spot della CIG Gas del 1994, mentre nel 2008 fece una breve comparsa, ad opera dello stesso Bozzetto, in \"Cavandoli!\", un fumetto disegnato da una trentina di autori umoristici italiani in omaggio a Osvaldo Cavandoli e alla sua Linea pubblicato sul primo numero della rivista \"PUCK!\"\nNonostante diverse voci riguardo ad un possibile nuovo film di animazione in 3D del Signor Rossi, Maurizio Nichetti ha affermato che non si far\u00e0 pi\u00f9 nessun film avente tale personaggio come protagonista.\nIl Signor Rossi e lo sport episodi (1975).\nLa voce narrante della miniserie \u00e8 di Walter Valdi.\nLe avventure del signor Rossi.\nNel 1972 il signor Rossi \u00e8 comparso in una miniserie di sei episodi nel programma Gulp!:"}
{"id": "2199601", "revid": "1924342", "url": "https://it.wikipedia.org/wiki?curid=2199601", "title": "Le Freak", "text": "Le Freak \u00e8 una popolare canzone disco del 1978 del gruppo musicale Chic.\nFu il terzo singolo del gruppo, ed il primo ad arrivare in vetta alla \"Billboard Hot 100\". All'epoca del suo successo il brano fu il maggior successo commerciale mai ottenuto dalla Atlantic Records, l'etichetta che pubblicava il singolo, e del gruppo Warner Music, fino al 1990, anno in cui il record fu battuto da \"Vogue\" di Madonna.\nIl singolo ottenne un ottimo successo anche in Europa, dove raggiunse le vette delle classifiche di Svizzera, Regno Unito, Austria, Paesi Bassi, Svezia e Norvegia\nLa canzone \u00e8 stata piazzata alla posizione numero 19 della classifica stilata dalla rivista statunitense \"Billboard\" \"All Time Top 100\"."}
{"id": "2199608", "revid": "1573940", "url": "https://it.wikipedia.org/wiki?curid=2199608", "title": "Argentina sphyraena", "text": "L'argentina (Argentina sphyraena ) \u00e8 un pesce di mare appartenente alla famiglia Argentinidae.\nDescrizione.\nHa occhi grandi, testa grande e bocca piccola e la sagoma \u00e8 slanciata. Le pinne dorsali sono due, la seconda \u00e8 adiposa e molto piccola, la prima \u00e8 a base breve e non tanto alta, altrettanto piccole sono le altre pinne. Le pinne ventrali sono molto arretrate e si inseriscono alla met\u00e0 della pinna dorsale, le pinne pettorali sono inserite molto in basso. La pinna caudale \u00e8 forcuta. Il margine dell'opercolo branchiale \u00e8 ondulato (liscio nell'affine Glossanodon leioglossus).\nLa livrea \u00e8 grigiastra con riflessi argentei sulla testa e lungo i fianchi. Sopra la linea laterale c'\u00e8 una linea nera.\nBiologia.\nAlimentazione.\nSi nutre di invertebrati bentonici.\nRiproduzione.\nSi riproduce in inverno deponendo uova pelagiche.\nDistribuzione e habitat.\nQuesta specie, comune nei mari italiani ma rara in Adriatico, \u00e8 presente in tutto il mar Mediterraneo occidentale e nell'Oceano Atlantico orientale tra Gibilterra e la Norvegia.\nVive nei pressi di fondi fangosi tra i 100 ed i 700 metri di profondit\u00e0.\nTassonomia.\nSpecie simili.\nIl \"Glossanodon leioglossus\" (\"Argentina lingua liscia\") \u00e8 molto simile, ma si pu\u00f2 riconoscere per il bordo dell'opercolo liscio, per i denti palatini e linguali meno numerosi e per i raggi delle pinne pettorali meno numerosi.\nPesca.\nSi cattura con frequenza con le reti a strascico. Ha carni delicate ed \u00e8 un componente delle fritture di paranza."}
{"id": "2199609", "revid": "1429175", "url": "https://it.wikipedia.org/wiki?curid=2199609", "title": "Luca Marelli", "text": "Carriera.\nNato a Como, inizia ad arbitrare nel 1994, all'et\u00e0 di ventidue anni, entrando in seguito a far parte della sezione AIA di Como.\nNel 2001, a vent'otto anni, arriva in Serie C, dove arbitrer\u00e0 per quattro stagioni, per un totale di 68 gare, comprese tre finali play-off (- 0-0, finale d'andata del girone B di Serie C1 2002-2003, - 0-0, finale d'andata del girone B di Serie C1 2003-2004 e - 2-1, finale di ritorno del girone B di Serie C1 2004-2005).\nNel 2005, a 32 anni, viene promosso nella CAN A/B per volont\u00e0 dell'allora designatore Maurizio Mattei e il 4 settembre debutta in Serie B, nel secondo turno di campionato, nella sfida tra e , vinta per 1-0 dagli umbri.\nNello stesso anno, il 4 dicembre, esordisce in Serie A, in -, quattordicesima di campionato, terminata 3-2 per i biancocelesti, gara nella quale non tira fuori nessun cartellino.\nLa sua carriera si interrompe temporaneamente il 3 novembre 2007, quando si infortuna durante la partita di Serie B - (uno scontro fortuito con l'ascolano Thomas Job gli causa la frattura del perone, la partita viene portata a termine dal quarto ufficiale Vincenzo Manna di Isernia).\nIl 2 novembre 2008 arbitra per l'ultima volta in Serie A, dirigendo - 0-0, decima di campionato.\nArbitra l'ultima gara il 23 maggio 2009, - 1-2, penultima giornata di Serie B.\nNell'estate 2009 viene dismesso dalla CAN A/B. Termina con 15 gare arbitrate in Serie A e 58 in Serie B.\nIn seguito entra nel Comitato Regionale Arbitri (CRA) della Lombardia con il ruolo di componente per le designazioni di Eccellenza e Promozione: tale incarico viene revocato prima del termine della stagione 2009-2010 a causa di contrasti interni al CRA.\nNel luglio 2011 decide di dimettersi dall'AIA per profondi contrasti con il presidente del CRA lombardo Alberto Zaroli e con il Presidente dell'Associazione Arbitri Marcello Nicchi.\nDi professione avvocato, \u00e8 titolare di uno studio legale a Como, aperto nel corso degli anni della carriera arbitrale.\n\u00c8 inoltre opinionista nel programma radiofonico di Radio 24 \"Tutti convocati\" e sulla rete televisiva Top Calcio 24, oltre a gestire un canale YouTube. Nella stagione 2021/2022 \u00e8 commentatore tecnico arbitrale per DAZN."}
{"id": "2199612", "revid": "1543377", "url": "https://it.wikipedia.org/wiki?curid=2199612", "title": "Calpulli", "text": "Nella societ\u00e0 azteca precolombiana, un Calpulli (nahuatl: [kalpo:lli] che significa \"grande casa\") era il termine che designava un'unit\u00e0 organizzativa pi\u00f9 piccola dell'Altepetl (citt\u00e0-stato). Una Citt\u00e0-Stato Nahua era divisa in numerosi calpulli, ognuno dei quali costituiva un'unit\u00e0 in cui gli abitanti erano collettivamente responsabili di diversi compiti organizzativi e religiosi nei confronti dell'altepetl.\nDescrizione.\nLa terra controllata dai Calpulli era a disposizione dei membri del calpulli che potevano coltivarla. Sulla terra comune esistevano i Telpochcalli, ovvero scuole per ragazzi di origine non nobile.\nIl tipo di rapporto tra i membri del calpulli \u00e8 oggetto di discussione. Tradizionalmente si ritiene che il calpulli fosse in origine un nucleo familiare in cui gli abitanti erano tra loro imparentati tramite vincoli di sangue o di matrimonio. Alcuni studiosi, come Van Zantwijk (1985), negano che questo fosse necessario, e dimostrano che in alcuni altepetl la struttura familiare era sostituita da una gerarchia basata sul potere ed il prestigio, dove venivano accettate persone provenienti da altri altepetl che avevano il diritto di insediarsi divenendo parte di quel calpulli. Michael Smith (2003) ha dimostrato che in alcune citt\u00e0 Nahua, in particolare ad Otumba, ogni calpulli si era specializzato in un genere di commercio, trasformandosi in una sorta di gilda.\nI Calpulli di Tenochtitlan.\nLe suddivisioni di Tenochtitl\u00e1n, capitale azteca, venivano chiamate \"calpulli\". Non si conosce il numero esatto di calpulli presenti in citt\u00e0, ma Van Zantwijk (1985) ha basato i suoi calcoli su numerose fonti etnostoriche, ed \u00e8 arrivato a contarne 20, 7 dei quali rappresentavano i gruppi fondatori di Tenochtitlan, mentre gli altri 13 erano composti da gruppi giunti in citt\u00e0 in tempi successivi, durante il suo sviluppo. La seguente lista elenca i calpulli riconosciuti da Van Zantwijk (1985):\nCalpulli fondatori\nNuovi calpulli"}
{"id": "2199614", "revid": "122488952", "url": "https://it.wikipedia.org/wiki?curid=2199614", "title": "Archivio corrente", "text": "L'archivio corrente, secondo la legislazione italiana, \u00e8 la prima fase della vita dell'archivio. Durante il periodo corrente si ha la nascita della documentazione, che viene subito considerata \"archivio\" (secondo l'impostazione del teorico seicentesco Baldassarre Bonifacio alla base di questo sistema), a differenza dell'impostazione dell'area germanica, dove questa fase \u00e8 chiamata \"registratura corrente\". Conclusa la fase \"corrente\", segue quella di deposito.\nL'archivio corrente.\nConcezione.\nNel periodo \"corrente\" l'archivio nasce o riceve nuove carte, che vengono create tramite il naturale svolgimento dell'attivit\u00e0 del soggetto produttore per il trattamento dell'affare e sono legate fra di loro attraverso il vincolo. Ad esempio si produrr\u00e0 della corrispondenza (in entrata e in uscita), delle delibere (nel caso di soggetti pubblici), degli atti, ecc. L'archivio corrente, dunque, ha finalit\u00e0 essenzialmente pratiche, amministrative (contabili) e giuridiche: non vi si ravvisano ancora finalit\u00e0 di tipo storico, tipiche della fase degli archivi storici. Inoltre \u00e8 importante ribadire che la corretta organizzazione del materiale archivistico durante la fase \"attiva\" \u00e8 fondamentale, in quanto si ripercuote interamente sulle due successive fasi di vita dell'archivio medesimo, come ribadito da Angelo Giorgio Ghezzi:\nNormativa.\nEnti statali e pubblici.\nL'archivio corrente per legge (D.P.R. n. 1409/1963) contiene tutte le pratiche aperte e tutte le pratiche chiuse nell'anno civile in corso (periodo di minimo giacenza), anche se \u00e8 previsto che i documenti possano restare in questa fase almeno per cinque anni, secondo quanto stabilito dal piano di gestione. Pu\u00f2 capitare quindi che l'archivio corrente contenga anche materiale cronologicamente non uniforme, prodotto in anni diversi. Le pratiche aperte infatti, in casi di particolare complessit\u00e0, possono restare in accrescimento anche per decenni.\nEnti privati.\nIn Italia i soggetti privati non sono soggetti a particolari normative in materia archivistica, per cui la gestione dell'archivio corrente, come delle altre fasi, \u00e8 libera. Solo alcune tipologie di documenti, legati soprattutto alle ricevute di pagamento ed alla contabilit\u00e0, devono essere conservati secondo norme specifiche per un certo periodo di anni. Fanno eccezione gli archivi privati dichiarati di interesse storico particolarmente rilevante (art. 10-13 del Codice dei beni culturali e del paesaggio, Dlgs. 42/2004), che sono assimilati agli archivi di enti pubblici.\nGestione dell'archivio corrente.\nPer quanto riguarda la gestione dell'archivio durante la fase corrente, essa \u00e8 definita in tali parole da Paola Carucci e Maria Guercio:\nPer ovviare a tale gestione, durante la fase primaria della vita dell'archivio ci si avvale di una serie di strumenti finalizzati alla \"registrazione\", alla \"classificazione\" ed infine alla \"fascicolazione\" dei documenti.\nLa registrazione o protocollazione.\nIl protocollo \u00e8 il registro su cui vengono trascritti progressivamente i documenti e gli atti in entrata e in uscita dal soggetto. Questa registrazione, se condotta a norma di legge, ha carattere di pubblica e riconosciuta certezza, cio\u00e8 \"fa fede\" in caso di controversia giuridica: vi vengono infatti annotati i principali elementi caratterizzanti quella determinata unit\u00e0 documentaria. In conclusione, scopo della protocollazione \u00e8 quello di porre attenzione al problema della conservazione a lungo termine, all'inalterabilit\u00e0 dei dati e a far s\u00ec che questi dati non vadano persi o cancellati e per questo motivo, secondo quanto ribadito da Eugenio Casanova nel suo manuale di \"Archivistica\" del 1928 e dalla D.G.A., il protocollo svolge un ruolo fondamentale:\nLa nascita del protocollo.\nNel corso del \u2018700, davanti al disordine degli archivi e alla mancanza di un ordinamento dei documenti in essi contenuti, Maria Teresa d\u2019Austria, il suo cancelliere Kaunitz e poi Napoleone Bonaparte ordinarono un riordinamento interno del sistema archivistico, imponendo sia il numero di protocollo che l\u2019indice di registrazione.\nLa classificazione.\nLa classificazione \u00e8 la seconda fase di organizzazione dell'archivio corrente. Dopo aver identificato i documenti con un numero di protocollo e averli segnati sull'apposito registro, \u00e8 necessario classificarli tramite un piano di classificazione (o titolario), ossia un codice \u00abarticolato in categorie e eventualmente in ulteriori sotto-partizioni, in base al quale i documenti dell'archivio corrente vengono raggruppati secondo un ordine logico\u00bb stabilito dal soggetto produttore in base alle esigenze di quest'ultimo, elemento per cui i titolari possono assumere una struttura diversa in base alle esigenze dell'ente. Compito precipuo del piano di classificazione \u00e8 quello di rispecchiare le attivit\u00e0 del soggetto produttore e, per quanto la sua struttura, non \u00e8 modificabile in quanto non rischi di intaccare il vincolo tra i documenti prodotti.\nLa fascicolazione.\nDopo aver protocollato e registrato il documento, \u00e8 necessario che si tratti quell'affare. Dal punto di vista archivistico, se \u00e8 il primo documento che apre un affare, bisogna aprire un \"fascicolo\" nuovo; se tratta di una materia gi\u00e0 in corso, si va ad inserire nel documento che deve gi\u00e0 esistere\".\" Il fascicolo, esempio di \"unit\u00e0 archivistica\", contiene le \"unit\u00e0 documentarie\" ordinate in modo cronologico inverso. I documenti, a loro volta, sono protetti da una camicia sulla quale bisogna annotare:\nFondamentale per la gestione della fase di fascicolazione \u00e8 un strumento chiamato repertorio dei fascicoli, ossia il \u00ab\"registro su cui vengono annotati con un numero progressivo i fascicoli secondo l\u2019ordine cronologico in cui si costituiscono all\u2019interno delle suddivisioni del titolario: il repertorio deve essere organizzato in maniera da riprodurre le suddivisioni del titolario\"\u00bb.\nLa chiusura dell'archivio corrente: il massimario di scarto.\nAll'inizio di ogni anno (generalmente entro i primi 15 giorni di gennaio) l'incaricato archivista chiude il registro di protocollo e si presenta in tutti i singoli uffici a raccogliere tutte le pratiche concluse, riunendole in serie (a loro volta composte da uno o pi\u00f9 faldoni) che sono ricomposte seguendo i codici del titolario di classificazione. I fascicoli delle pratiche che si sono concluse passano cos\u00ec dunque nell\"'archivio di deposito\" e, per procedere direttamente a questa fase, \u00e8 necessario essere in possesso di un \"piano di conservazione\" o \"massimario di scarto\", che stabilisce la durata di \"vita attiva\" degli atti d'ufficio.\nOrganizzazione della documentazione.\nPremessa.\nQuando si tratta di mettere in atto un'organizzazione dei documenti per la gestione pratica, \u00e8 importante strutturare l'archivio secondo la struttura e l'attivit\u00e0 del soggetto produttore, con una certa libert\u00e0 di scelta della forma pi\u00f9 adatta. Per alcuni soggetti potrebbe essere utile dividere le carte in fascicoli per ciascun settore di attivit\u00e0 o per ciascuna area geografica dove si operi o ancora, se si ha un numero limitato di referenti esterni, per ciascun cliente/fornitore, in ordine alfabetico (e poi cronologico).\nPer strutture di piccole dimensioni (archivi personali o di attivit\u00e0 individuali) pu\u00f2 a volte bastare semplicemente un criterio cronologico, con la produzione documentaria inserita in un unico fascicolo, per ordine di arrivo. Altre volte le unit\u00e0 archivistiche sono divise in base al supporto: materiale cartaceo (legato, come libri, codici, registri, o carte sciolte, come buste, cartolari, faldoni, filze), materiale su supporto ottico (microfilm) o informatico (e-mail, scannerizzazioni), ecc.\nIl \"Manuale di gestione\".\nPer il corretto funzionamento di un ufficio e la gestione quindi dei fascicoli, il \"manuale di gestione\" \u00e8 uno strumento fondamentale. Definito nel D.P.C.M. 31 ottobre 2000 come lo strumento che \u00abdescrive il sistema di gestione e di conservazione dei documenti e fornisce le istruzioni per il corretto funzionamento del servizio\u00bb, il manuale di gestione dev'essere presente in ogni ufficio e deve descrivere tutto ci\u00f2 che riguarda la gestione dell'archivio, dalla fase iniziale fino alla fase definitiva."}
{"id": "2199616", "revid": "125064529", "url": "https://it.wikipedia.org/wiki?curid=2199616", "title": "Battersea Power Station", "text": "La Battersea Power Station (in italiano centrale elettrica di Battersea) \u00e8 un'ex centrale termoelettrica a carbone situata a Battersea, Londra, sulla riva sud del Tamigi.\nStoria.\nLa centrale fu costruita in due fasi: la prima (Battersea A Power Station) venne edificata tra il 1929 e il 1935, la seconda (Battersea B Power Station) tra il 1937 e il 1955 (un lungo periodo di tempo dovuto allo scoppio della Seconda guerra mondiale). L'unione delle due costruzioni diede alla centrale la sua attuale forma a quattro ciminiere. Fu la prima di una serie di centrali a carbone installate in Inghilterra in seguito all'introduzione della rete elettrica nazionale (National Grid). Venne chiusa nel 1983 e da allora il complesso \u00e8 in gran parte inutilizzato, con molti progetti di riutilizzo falliti. \u00c8 l'edificio in mattoni pi\u00f9 grande d'Europa, nonch\u00e9 uno dei pi\u00f9 grandi al mondo, ed \u00e8 notevole per le sue decorazioni interne in stile art d\u00e9co.\nNel febbraio 2012, il sito \u00e8 stato messo in vendita sul mercato immobiliare attraverso impegni commerciali con l'agente immobiliare Knight Frank. Nel luglio 2013 il premier inglese David Cameron ha annunciato che la centrale di Battersea sarebbe diventata un centro residenziale di lusso con centinaia di appartamenti, uffici, negozi e ristoranti. Il progetto di riconversione, l'ennesimo, ha un valore di 8 miliardi di sterline ed \u00e8 stato finanziato dalla Malaysia. Il 29 settembre 2016 Apple ha annunciato l'intenzione di acquisire e ristrutturare circa il 40% dell'area del sito, per farne un proprio quartier generale. Il 25 maggio 2021, in seguito al completamento di una delle ali dell'edificio, vengono consegnate le chiavi ai proprietari dei nuovi appartamenti.\nRiferimenti nella cultura di massa.\nL'immagine della centrale appare nel film del 1965 dei Beatles \"Help!\", sulla copertina dell'album del 1977 dei Pink Floyd \"Animals\", nella confezione del CD dell'album dei Muse The Resistance del 2009, nei film \"Orwell 1984\" di Michael Radford del 1984, \"I figli degli uomini\" di Alfonso Cuar\u00f3n del 2006, \"L'Illusionista\" del 2010 di Sylvain Chomet e nel video del brano musicale dei Take That \"The Flood\" sempre del 2010. Nello stesso anno la centrale appare nel film \"Tata Matilda e il grande botto\": tra le ciminiere fluttua un maiale gonfiabile come sulla copertina dell'album dei Pink Floyd \"Animals\", cosa peraltro accaduta anche nel film di Cuar\u00f3n. Ancora nel 2010 Battersea \u00e8 il luogo in cui si trovano le apparecchiature di trasmissione della BBC nel film di Tom Hooper \"Il discorso del re\". Nel primo episodio della seconda stagione della serie televisiva Sherlock della BBC, la centrale \u00e8 il luogo del rendez-vous tra il dottor Watson e la rediviva Irene Adler. La centrale \u00e8 visibile anche nell'epilogo del film \"L'astronave atomica del dottor Quatermass\" (1955), in cui \u00e8 da questa centrale che viene presa l'energia elettrica per distruggere la creatura extraterrestre. Infine, compare all'inizio del videoclip di \"Jumping Someone Else's Train\" dei Cure. Appare anche alle spalle di Ashley Laurence in una scena del film \"Hellraiser\" del 1987."}
{"id": "2199631", "revid": "292162", "url": "https://it.wikipedia.org/wiki?curid=2199631", "title": "Prodotti agroalimentari tradizionali siciliani", "text": "I prodotti agroalimentari tradizionali siciliani riconosciuti dal Ministero delle politiche agricole alimentari e forestali, su proposta della Regione Siciliana pubblicati nell'ultima revisione dei P.A.T. del 10 febbraio 2020, sono i seguenti:"}
{"id": "2199634", "revid": "28592", "url": "https://it.wikipedia.org/wiki?curid=2199634", "title": "CAAT box", "text": ""}
{"id": "2199635", "revid": "93556", "url": "https://it.wikipedia.org/wiki?curid=2199635", "title": "Argentina (zoologia)", "text": "Argentina \u00e8 un genere di pesci Osmeriformi comprendenti 12 specie diffuse in tutti gli oceani.\nDescrizione.\nOcchi e testa grandi e bocca piccola. Le pinne pelviche sono inserite molto indietro, pi\u00f9 indietro dell'origine della pinna dorsale. Le pinne pettorali sono molto basse, quasi sulla superficie ventrale. La pinna caudale \u00e8 forcuta.\nEcologia.\nSono tutte marine. Vivono in genere su fondi molli sui piani circalitorale e batiale dove si nutrono di invertebrati (o anche di piccoli pesci) bentonici."}
{"id": "2199643", "revid": "178076", "url": "https://it.wikipedia.org/wiki?curid=2199643", "title": "Pirchiriano", "text": ""}
{"id": "2199644", "revid": "297059", "url": "https://it.wikipedia.org/wiki?curid=2199644", "title": "Chiesa ortodossa siriaca del Malankara", "text": "La Chiesa ortodossa siriaca del Malankara (conosciuta anche come Chiesa ortodossa malankarese) \u00e8 una delle chiese dei cristiani di San Tommaso, la pi\u00f9 antica delle comunit\u00e0 cristiane dell'India, fondata secondo la tradizione da San Tommaso apostolo, uno dei 12 discepoli di Ges\u00f9.\nLa Chiesa ortodossa siriaca del Malankara, secondo le statistiche da essa fornite al Consiglio Mondiale delle Chiese, riunisce oggi circa 2 milioni di fedeli in tutto il mondo. Il censimento 2011 del Kerala indic\u00f2 che i suoi 493.857 fedeli costituivano l'1,5% della popolazione dello stato, l'8,0 dei cristiani.\n\u00c8 retta da un \"Catholicos\" (primate) con sede a Kottayam, nel Kerala. Attualmente la carica \u00e8 ricoperta da Baselios Mar Thoma Paulose II. I suoi titoli sono Catholicos d'Oriente e Metropolita Malankarese.\nStoria.\nAntichit\u00e0.\nSecondo Eusebio di Cesarea, l'apostolo Tommaso giunse in India nel 52 dalla Persia, con la missione di evangelizzare il Paese. I primi evangelizzatori storicamente accertati provenivano dalla Mesopotamia e appartenevano alla Chiesa d'Oriente.\nNel 410 il Concilio di Seleucia-Ctesifonte, capitale dell'Impero persiano sasanide organizz\u00f2 la chiesa cristiana in tale impero sotto il vescovo della capitale, al quale fu conferito il titolo di Grande Metropolita, Catholicos o Patriarca. Il successivo sinodo di Markabata (424) decret\u00f2 che il Catholicos \u00e8 il capo supremo della chiesa e non \u00e8 soggetto ad alcuna autorit\u00e0 terrena: \"Le orientali non devono portare lagnanze contro il loro Patriarca davanti ai Patriarchi occidentali; ogni causa non risolta davanti a lui deve attendere il verdetto di Cristo.\nI cristiani indiani vennero gerarchicamente integrati in questa Chiesa d'Oriente. La loro liturgia era il rito siriaco orientale, celebrato in lingua siriaca. La loro teologia era chiamata nestoriana, perch\u00e9 la Chiesa d'Oriente, che accett\u00f2 i decreti di Nicea (325) e del Primo Concilio di Costantinopoli (381), rigett\u00f2 quelli del terzo concilio ecumenico, il Concilio di Efeso (431) che condannava Nestorio.\nDal XVI al XIX secolo.\nL'arrivo dei portoghesi in India (al principio del XVI secolo) segn\u00f2 l'incontro della Chiesa malankarese con i primi missionari europei. All'inizio l'unione con Roma fu immediata e spontanea. Il clero di Goa (il centro di diffusione principale del cattolicesimo) e i missionari per\u00f2 avviarono un processo di latinizzazione forzata, che culmin\u00f2 nel 1599, quando l'arcivescovo di Goa, Alexis Menezes, convoc\u00f2 a Diamper un sinodo per unificare la gerarchia. Molti cattolici lasciano allora la Chiesa Cattolica per ricongiungersi alla chiesa tradizionale.\nNel 1653 circa 25.000 cristiani di San Tommaso si riunirono a Mattacherry e troncarono la loro relazione con i vescovi portoghesi (\u00abGiuramento della Croce di Coonan\u00bb). L'arcidiacono Tommaso venne eletto vescovo e poi consacrato da 12 sacerdoti. Inizi\u00f2 una nuova linea di successione del primate della Chiesa indiana, che assunse il titolo di Metropolita Malankarese. Con l'arrivo nel 1665 di un vescovo della Chiesa ortodossa siriaca si diede inizio ad una relazione con tale chiesa di tradizione miafisita, che comport\u00f2 l'adozione della sua fede e del suo rito liturgico, con il conseguente abbandono dell'antecedente tradizione teologica e rituale della Chiesa d'Oriente.\nNel 1662 il Patriarcato ortodosso di Antiochia ricominci\u00f2 a nominare un \u00abCatholicos dell'Oriente\u00bb per la chiesa indiana. Pochi anni dopo le due cariche vennero fuse.\nNel 1685 il catholicos si trasfer\u00ec in India e prese sede a Kothamangalam, nel Kerala. Due anni dopo, il nuovo catholicos ritorn\u00f2 ad Antiochia, dove fu eletto Patriarca (Ignazio Giorgio II).\nNel 1748 per la prima volta venne consacrato appositamente un catholicos per la Chiesa indiana. Tre anni dopo il primate si trasfer\u00ec in India.\nNel 1774 si verific\u00f2 uno scisma: Abraham Mar Koorilose cre\u00f2 la Chiesa siriaca indipendente del Malabar (detta anche di Thozhiyoor, o di Anjoor).\nNel 1852 il Metropolita Malankarese Matteo Atanasio dichiar\u00f2 l'autonomia della Chiesa da Antiochia.\nNel 1875 il Patriarca di Antiochia scomunic\u00f2 Matteo Atanasio. L'anno seguente organizz\u00f2 il territorio della Chiesa indiana in sette diocesi: Ankamaly, Cochin, Kandanad, Kottayam, Niranam, Thumpamon e Quilon, e ne consacr\u00f2 i rispettivi vescovi. Rimase la tensione con la comunit\u00e0 che non riconobbe l'autorit\u00e0 del Patriarca. La Chiesa indiana rimase divisa praticamente in due rami: uno fedele al patriarca e uno autocefalo.\nDal XX secolo ad oggi.\nLa costituzione (raccolta di leggi) del 1934 ha rafforzato il potere del Catholicos e ne ha ampliato le prerogative. Allo stesso tempo, ha confermato che il Patriarca di Antiochia \u00e8 il primate della Chiesa siriaca. Nel 1938 il Patriarcato di Antiochia crea la \u00abDiocesi dell'India fuori del Kerala\u00bb; nel 1953 viene creata un'ottava diocesi nel Kerala, la diocesi di Malabar.\nNel 1958 la chiesa autocefala torna in comunione con il Patriarca di Antiochia. La chiesa indiana \u00e8 riunificata.\nMa nel 1975 lo scisma si ripete. Ad oggi la comunit\u00e0 malankarese \u00e8 divisa in due. Nel 1996 la Corte Suprema indiana sancisce la situazione di fatto: esiste in India una Chiesa siro-ortodossa divisa in due fazioni. La Corte riconosce l'autorit\u00e0 spirituale del Patriarca di Antiochia sulla Chiesa siro-ortodossa universale, ma afferma parimenti che l'amministrazione della Chiesa indiana spetta al Catholicos in linea con la costituzione della chiesa adottata nel 1934.\nNel 2002 il Catholicosato dell'Oriente cambia denominazione in \u00abCatholicosato dell'India\u00bb. L'elemento che nella chiesa \u00e8 fedele al patriarca formula una nuova costituzione, di cui la validit\u00e0 \u00e8 disconosciuta dalla Corte suprema dell'India con il giudizio del 3 luglio 2017, con il quale dichiara ridotto ad una nullit\u00e0 il potere anche spirituale del patriarca (\"the spiritual power of the Patriarch has reached to a vanishing point\") che non pu\u00f2 intromettersi nella nomina dei membri del clero e cos\u00ec nell'amministrazione dei beni (punti V e VI). La Corte dichiara inoltre che la Costituzione del 2002 non ha valore giuridico per il diritto civile indiano (XXIV), comunque la Costituzione del 1934 pu\u00f2 essere modificata se ci\u00f2 fosse ritenuto necessario (punto XX).\nLa Chiesa ortodossa siriaca del Malankara conserva come lingua ufficiale il siriaco, l'antico idioma discendente dall'aramaico, lingua parlata da Ges\u00f9.\nStruttura.\nLa Chiesa ortodossa siriaca del Malankara \u00e8 organizzata in 30 diocesi, i cui vescovi portano tutti il titolo di metropoliti. Di queste diocesi, 20 si trovano in Kerala, territorio proprio della Chiesa; 7 diocesi sono istituite nel resto dell'India; 3 altre diocesi coprono territori della diaspora fuori dall'India."}
{"id": "2199648", "revid": "154893", "url": "https://it.wikipedia.org/wiki?curid=2199648", "title": "Oasi WWF del Lago di Burano", "text": ""}
{"id": "2199651", "revid": "767487", "url": "https://it.wikipedia.org/wiki?curid=2199651", "title": "Glossanodon leioglossus", "text": "L\u2019Argentina lingua liscia (Glossanodon leioglossus) \u00e8 un pesce di mare della famiglia Argentinidae\nDistribuzione e habitat.\n\u00c8 una specie presente nel mar Mediterraneo occidentale e nell'Oceano Atlantico adiacente.\nFrequenta ambienti simili a quelli dell'argentina ma ancora pi\u00f9 profondi.\nDescrizione.\nIdentica all'argentina ma si distingue per:\nAlimentazione.\nSembra che questa specie abbia una dieta a base di crostacei planctonici.\nRiproduzione e Pesca.\nIdentiche all'argentina."}
{"id": "2199653", "revid": "1185701", "url": "https://it.wikipedia.org/wiki?curid=2199653", "title": "Wout Wagtmans", "text": "Professionista tra il 1950 ed il 1961, vinse quattro tappe al Tour de France e tre al Giro d'Italia.\nCarriera.\nCorse per la Garin, la Prisma, la Locomotief, la Doniselli, la Girardengo, la Vredestein e la Eroba, segnalandosi soprattutto nelle corse a tappe.\nI principali successi da professionista furono il Tour de Romandie nel 1952, la Roma-Napoli-Roma nel 1957, quattro tappe al Tour de France e tre al Giro d'Italia. Vest\u00ec la maglia gialla della \"Grande Boucle\" a pi\u00f9 riprese, per un totale di dodici giorni, e fu quinto e sesto nel 1953 e nel 1956, rispettivamente, mentre al Giro fu nono nel 1955 e nel 1957.\nNegli ultimi anni della carriera si dedic\u00f2 anche alla pista, ottenendo nel 1958 il titolo nazionale olandese ed il bronzo mondiale nel mezzofondo."}
{"id": "2199656", "revid": "110157", "url": "https://it.wikipedia.org/wiki?curid=2199656", "title": "Thylogale lanatus", "text": "Il pademelon di montagna (Thylogale lanatus ) \u00e8 una specie appartenente al genere \"Thylogale\". Endemico della Papua Nuova Guinea, \u00e8 diffuso solamente sui Monti Saruwaged, nella Penisola di Huon, ad altitudini comprese tra i 3000 e i 3800 m. \u00c8 stato per lungo tempo considerato una semplice sottospecie del pademelon di Brown (\"Thylogale browni\"), fino a quando Colin Groves, nel 1995, lo ha elevato al rango di specie. Molto raro, \u00e8 minacciato dalla caccia datale dalle trib\u00f9 locali."}
{"id": "2199658", "revid": "1305772", "url": "https://it.wikipedia.org/wiki?curid=2199658", "title": "Acidi grassi saturi", "text": "Gli acidi grassi saturi (chiamati anche con l'acronimo SFA, dall'inglese \"Saturated Fatty Acids\") sono quegli acidi grassi costituiti da una catena carboniosa satura formata unicamente da legami singoli C-C. Possono essere di origine naturale o derivati per idrogenazione di acidi grassi insaturi.\nIn natura esistono numerose forme di acidi grassi saturi che differiscono tra loro per il numero di atomi di carbonio della molecola, i quali partendo dai tre atomi dell'acido propionico giungono fino all'acido esatriacontanoico che possiede una catena di 36 atomi di carbonio e oltre, se si considerano i prodotti di sintesi artificiale.\nI grassi saturi sono presenti in natura sotto forma principale di trigliceridi di origine animale e vegetale; si riscontrano nella quasi totalit\u00e0 della componente grassa dei tessuti animali; possono essere anche di natura vegetale, come quelli dell'olio di cocco, di palma e di semi di palma; invece gli altri oli vegetali (girasole, mais, arachidi, ecc.) sono di norma costituiti principalmente da acidi grassi insaturi.\nConsumo umano e patologie correlati.\nDal 1950 la maggioranza degli studi ha evidenziato come il consumo di alimenti che contengano elevate quantit\u00e0 di acidi grassi saturi - quindi i grassi della carne e derivati, del latte e derivati (cio\u00e8 burro e formaggi), lo strutto, ed inoltre alcuni oli vegetali (olio di cocco, di palma e di semi di palma) - sia potenzialmente dannoso per la salute. Fonti di grassi con proporzioni maggiori di acidi grassi insaturi sono costituite da olio di oliva, olio di arachidi, avocado, mais, girasole, soia, ecc.\nAssociazioni mediche cardiologiche e autorit\u00e0 governative, come l'Organizzazione mondiale della sanit\u00e0, l\u2019\"American dietetic association\", i Dietisti del Canada, la \"Dietetic association\" britannica, l\"'American heart association\", la \"British heart foundation\", la \"World heart federation\", il \"National health service\" britannico, la \"Food and drug administration\" degli Stati Uniti e l'Autorit\u00e0 europea per la sicurezza alimentare rilevano che i grassi saturi sono un fattore di rischio per le malattie cardiovascolari.\nNumerose ricerche sistematiche hanno fatto emergere relazioni tra grassi saturi nella dieta e malattie cardiovascolari, mentre esistono molti studi relativi all'associazione con altre patologie: tralasciando l'obesit\u00e0, accomunata in generale ad elevate assunzioni di alimenti altamente calorici, come i grassi in toto, si rilevano legami tra l'assunzione di grassi saturi con la dislipidemia e con tumori come il cancro al seno, il cancro del colon, il cancro ovarico, il tumore della prostata, mentre prove crescenti indicano che la quantit\u00e0 e il tipo di grassi nella dieta pu\u00f2 avere effetti importanti sulla salute delle ossa. \u00c8 ormai provata l'associazione tra calo della densit\u00e0 minerale ossea e l'assunzione di grassi saturi."}
{"id": "2199670", "revid": "1915706", "url": "https://it.wikipedia.org/wiki?curid=2199670", "title": "Lattulosio", "text": "Il lactulosio (o lattulosio) \u00e8 uno zucchero impiegato nel trattamento della stitichezza, come lassativo e come prebiotico, e della encefalopatia epatica, come coadiuvante della metabolizzazione dell'ammoniaca.\nIl lattulosio \u00e8 un disaccaride formato dai due monosaccaridi, fruttosio e galattosio. Il preparato commerciale \u00e8 ottenuto a seguito dell'isomerizzazione del lattosio.\nDescrizione.\nLa presenza di elevate quantit\u00e0 di lattulosio nel latte \u00e8 un importante indice analitico sul trattamento termico a cui \u00e8 stato sottoposto. La formazione dall'isomerizzazione del lattosio \u00e8 favorita dalle alte temperature, e non \u00e8 raro trovare concentrazioni di lattulosio in latti UHT o sterilizzati. Risulta quindi relativamente semplice controllare quanto spinto \u00e8 stato un trattamento termico su un latte analizzandone i contenuti di lattulosio, e rilevare eventuali frodi. Altri indicatori analitici indicanti la tipologia del trattamento termico subito da un latte sono la presenza degli enzimi lattoperossidasi e fosfatasi alcalina, che a elevate temperatura si disattivano completamente. \nCome lassativo, il meccanismo di funzionamento consiste nella sua capacit\u00e0 di arrivare inalterato fino al colon: sfuggito all'azione digestiva del succo gastrico, nello stomaco, e delle disaccarasi (enzimi e condizioni di pH idonee alla trasformazione dei disaccaridi in monosaccaridi) nell'intestino, arriva al colon, dove svolge la sua azione osmotica. Ci\u00f2 comporta l'ammorbidimento delle feci e l'aumento della peristalsi.\nCome prebiotico, l'attivit\u00e0 consiste nel favorire la flora intestinale simbionte ai danni di quella ostile: i lactobacilli catabolizzano il lattulosio producendo gli acidi lattico, acetico e formico e proliferano.\nCome coadiuvante della trasformazione dell'ammoniaca la sua qualit\u00e0 \u00e8 di ostacolare la crescita di batteri che producono ammoniaca (\"Escherichia coli\"). Inoltre l'aumento di acidit\u00e0 del colon indotto dal lactulosio favorisce la conversione dell'ammoniaca in ione ammonio. Infine l'aumento della peristalsi, favorisce l'eliminazione dei metaboliti dell'ammoniaca, la diluizione dell'ammoniaca nel lume intestinale e quindi, tramite l'azione dei villi intestinali, l'abbassamento del livello di ammoniemia. \nNonostante l'ampia tollerabilit\u00e0, pu\u00f2 avere effetti indesiderati quali crampi e dolori addominali, meteorismo e flatulenza. Un uso eccessivo del lassativo pu\u00f2 portare ad uno squilibrio salino con diarrea e perdita di elettroliti e acqua; tuttavia ci\u00f2 \u00e8 raro a causa dell'azione delicata del lattulosio rispetto ad altri lassativi."}
{"id": "2199671", "revid": "281901", "url": "https://it.wikipedia.org/wiki?curid=2199671", "title": "Argentina lingua liscia", "text": ""}
{"id": "2199673", "revid": "281901", "url": "https://it.wikipedia.org/wiki?curid=2199673", "title": "Argentina lingualiscia", "text": ""}
{"id": "2199675", "revid": "154893", "url": "https://it.wikipedia.org/wiki?curid=2199675", "title": "Piedimonte Massicano", "text": ""}
{"id": "2199678", "revid": "287204", "url": "https://it.wikipedia.org/wiki?curid=2199678", "title": "Oasi WWF del Monte Massico", "text": ""}
{"id": "2199685", "revid": "212348", "url": "https://it.wikipedia.org/wiki?curid=2199685", "title": "A Single Man", "text": ""}
{"id": "2199689", "revid": "114066615", "url": "https://it.wikipedia.org/wiki?curid=2199689", "title": "Vortaro de Esperanto", "text": "Il Vortaro de Esperanto (\"Vocabolario di esperanto\"), pubblicato da Kazimierz Bein, \u00e8 stato il primo vocabolario monolingue edito in lingua esperanto.\n\u00c8 per questo considerato il predecessore del \"Plena Vortaro de Esperanto\" del 1930 e dell'attuale \"Plena Ilustrita Vortaro\", la cui ultima edizione \u00e8 uscita nel 2005.\nLa prima edizione del \"Vortaro de Esperanto\" fu pubblicata nel 1911, la seconda nel 1922 e la terza nel 1925 (si tratt\u00f2, in verit\u00e0, di semplici ristampe). Vennero stampate complessivamente 8500 copie del dizionario, lungo 175 pagine.\nIl solo dizionario di esperanto pubblicato in precedenza era stato il \"Plena Vortaro\", un dizionario esperanto-esperanto ed esperanto-francese pubblicato nel 1909 da \u00c9mile Boirac, e tuttavia caratterizzato da definizioni alquanto imprecise nella sua sezione monolingue.\nIl \"Vortaro de Esperanto\" \u00e8 oggi considerato dagli studiosi di esperantologia una preziosa fonte di informazione sulla lingua di inizio Novecento, per la presenza di numerosi arcaismi e di espressioni o accezioni oggi superate.\nStruttura.\nLe definizioni, succinte ma chiare, contengono esempi fraseologici; manca invece ogni riferimento al primo utilizzo della parola, e al fatto che sia stata introdotta di persona da Zamenhof o addirittura citata nel \"Fundamento de Esperanto\".\nLa struttura \u00e8 rimasta fondamentalmente analoga anche nel \"Plena Vortaro\" del 1930 e nel moderno \"Plena Ilustrita Vortaro\"."}
{"id": "2199696", "revid": "121641597", "url": "https://it.wikipedia.org/wiki?curid=2199696", "title": "Joe Gallo", "text": "Anche i suoi due fratelli Albert Gallo, detto \"Kid Blast\", e Lawrence Gallo, detto Larry, erano mafiosi appartenenti alla stessa cosca.\nLa sua storia romanzata \u00e8 stata raccontata da Bob Dylan nella canzone \"Joey\", scritta insieme al cantautore e regista teatrale Jacques Levy ed inserita nell'album del 1976 \"Desire\". Nel 1974 il regista Carlo Lizzani gir\u00f2 il film \"Crazy Joe\" ispirato a Gallo.\nGli inizi.\nGallo nasce a Red Hook, un quartiere di Brooklyn abitato in prevalenza da italoamericani, e si fa un nome negli ambienti mafiosi con la reputazione di ottimo killer ed intimidatore; assieme ai suoi fratelli Albert e Larry \u00e8 sospettato di essere stato uno dei killer del potente boss Albert Anastasia. Joe \u00e8 stato sposato due volte, dal primo matrimonio nel 1954 nacque Aldo Gallo, che segu\u00ec le orme del padre e degli zii divenendo un associato della famiglia Colombo.\nGallo attraverso alcuni prestanome era il proprietario di diversi night club sull'ottava strada di Manhattan. Le sue attivit\u00e0 pi\u00f9 redditizie erano le estorsioni ai commercianti, le scommesse clandestine e il gioco d'azzardo nel territorio di \"South Brooklyn\".\nIl conflitto Gallo contro Profaci.\nAlla fine degli anni cinquanta Joe e i suoi uomini incominciano a ribellarsi e a tramare di nascosto contro il loro boss Joe Profaci e gli altri capi della famiglia, pretendendo maggiori introiti e pi\u00f9 potere, considerato che Profaci era visto dai mafiosi pi\u00f9 giovani come un boss tirchio che pretendeva dai suoi gruppi la maggior parte degli introiti. Joe e i suoi fratelli lavoravano con il rango di soldati nel gruppo guidato dal capodecina Harry Fontana, un fedelissimo di Profaci. Tuttavia Gallo esita ancora a dichiarare apertamente guerra a Profaci essendo costui molto pi\u00f9 potente. La guerra fredda fra i due sembra senza via d'uscita. Il rapporto tra i due peggiora ulteriormente il 4 novembre 1959 quando Profaci fa uccidere Frank Abbatemarco, soldato e braccio destro di Gallo responsabile di un lucroso giro di scommesse clandestine e prestiti ad usura.\nI killer di Abbatemarco per\u00f2 sono proprio i fratelli Gallo assieme a Joe Gioeli. Gallo a malincuore ha dovuto eliminare la sua spalla per due motivi: perch\u00e9 non poteva disubbidire ad un ordine dei suoi capi e perch\u00e9 \"Don Peppino\" gli aveva promesso di ricompensarlo con altri lavori lucrativi a South Brooklyn; dopo alcuni mesi per\u00f2 Profaci non aveva ancora mantenuto le sue promesse, quindi Gallo sempre pi\u00f9 infuriato si confida con Anthony Strollo, capodecina della famiglia Genovese. Nel frattempo Fontana divenne sempre meno ascoltato dai suoi uomini che, anche se non ufficialmente, ormai erano dalla parte di \"Crazy Joe\" e dei suoi fratelli, che nel frattempo erano diventati sempre pi\u00f9 autonomi anche grazie al sostegno che segretamente gli promettevano Carlo Gambino e Gaetano Lucchese.\nCos\u00ec su richiesta di Fontana, Profaci piazza uno dei suoi migliori soldati, John Scimone, nella decina di Gallo, per controllare meglio il gruppo e spiarne i movimenti. Carmine Persico, all'epoca un giovane soldato nella decina di \"Crazy Joe\", all'inizio si schiera con lui, ma poi capendo che i Gallo non avrebbero potuto vincere mai, rientra nei ranghi dei Profaci. La guerra vera e propria scoppia quando John Scimone scompare di lupara bianca, e alcuni giorni dopo Joe Gioeli, uno dei migliori killer di Joe Gallo, viene rapito e il suo corpo fatto a pezzi viene ritrovato all'interno di un'automobile parcheggiata di fronte ad una concessionaria di auto di propriet\u00e0 di un affiliato dei fratelli Gallo a \"Sheepshead Bay\", un quartiere di Brooklyn.\nGli omicidi e i rapimenti continueranno per tutto il 1960 da entrambe le parti. Il 20 agosto 1961 Larry Gallo \u00e8 invitato al \"Sahara lounge\" (un locale di Brooklyn) dagli uomini di Joe Profaci per discutere di un'eventuale tregua, ma in realt\u00e0 \u00e8 un tranello: appena entrato nel locale Larry e un suo guardaspalle vengono assaliti dai killer guidati da Carmine Persico che cercano di strangolarli, quindi Larry e il suo guardaspalle si salvano per miracolo, perch\u00e9 nello stesso istante entrano nel locale dei poliziotti e cos\u00ec i killer riescono a scappare; questa scena sarebbe stata poi ripresa nel film \"Il padrino\".\nAlcune settimane dopo i fratelli Gallo rispondono con il tentato omicidio di Persico, ma i killer falliscono e Carmine rimane leggermente ferito ad un braccio ed alla mandibola. Verso la fine del 1961 Joe Gallo viene arrestato e condannato a dieci anni di prigione dalla procura distrettuale di Brooklyn per estorsione. In assenza del loro leader e fratello, Albert e Larry Gallo assieme ai loro uomini, dopo aver subito decine di perdite nelle loro file, continuano a combattere contro Joseph Magliocco, che nel frattempo era subentrato alla guida della famiglia al posto di suo cognato Joe Profaci, morto di cause naturali. Magliocco con Bonanno stava progettando gli omicidi di alcuni membri della commissione come Gaetano Lucchese, Carlo Gambino (accusati di sostenere segretamente i fratelli Gallo), Stefano Magaddino di Buffalo, e Frank DeSimone di Los Angeles.\nMagliocco deleg\u00f2 l'organizzazione degli omicidi al suo capodecina Joseph Colombo, ma quest'ultimo, ansioso di conquistare la fiducia della Commissione and\u00f2 a riferire tutto alle vittime designate che convocarono Bonanno e Magliocco; quest'ultimo ormai malato viene deposto, morir\u00e0 infatti il 28 dicembre 1963 di cause naturali. Joe Colombo divent\u00f2 cos\u00ec il nuovo boss della famiglia Profaci. Il gruppo dei fratelli Gallo, ormai decimato, non pot\u00e9 fare altro che accordarsi e sottomettersi al nuovo boss Joseph Colombo.\nProgetti in carcere.\nJoe Gallo era un uomo molto scaltro e furbo; durante la sua detenzione avvelen\u00f2 molti rivali con la stricnina, che metteva nel loro cibo. Durante una violenta rivolta nel carcere di Auburn, salv\u00f2 la vita ad una guardia carceraria che era rimasta ferita durante gli scontri. In carcere strinse alleanze con alcune bande afroamericane per accaparrarsi lo spaccio di droga ad Harlem, tra cui Leroy Barnes, un piccolo trafficante di droga di Harlem; tramite Barnes conobbe e prese sotto la sua protezione Jerome Johnson, un piccolo spacciatore di colore.\nOmicidio Colombo.\nAgli inizi del 1971 \"Crazy Joe\" esce di galera; nel frattempo riscoppia di nuovo la vecchia faida con i Colombo. Il 28 giugno 1971 al \"Columbus Circle\" di Manhattan, davanti a decine di migliaia di persone durante la manifestazione della lega dei diritti civili degli italoamericani di cui lo stesso Colombo \u00e8 presidente, quest'ultimo viene ferito gravemente da Jerome Johnson, che a sua volta viene subito crivellato dai proiettili dei figli e delle guardie del corpo. Colombo rimane in coma e morir\u00e0 nel 1978.\nMorte.\nLa vendetta dei Colombo arriver\u00e0 il 7 aprile 1972, mentre \"Crazy Joe\" sta festeggiando il suo 43\u00ba compleanno insieme ad alcuni parenti e alla sua guardia del corpo Peter Diapoulos all'\"Umberto's Clam House\", un ristorante in Mulberry Street, a Little Italy. La versione secondo cui all'improvviso sarebbero entrati nel locale tre killer, mandati dai capidecina della famiglia Colombo Carmine Persico e Joseph Iacovelli, e su ordine del presunto boss della famiglia Thomas Di Bella, \u00e8 stata definitivamente confutata dalle confessioni di Frank Sheeran al giornalista e avvocato Charles Brandt. Sheeran, detto l'Irlandese, ha ammesso e dimostrato persuasivamente di aver ucciso, da solo, \"Crazy Joe\" Gallo. La sua versione \u00e8 stata poi confermata dall'unica testimone oculare del delitto finora individuata, una giornalista del \"New York Times\" (e studentessa alla Columbia all'epoca dei fatti) che ha per\u00f2 voluto rimanere anonima. La versione precedentemente accreditata, secondo il detective Joe Coffey, fu creata ad arte e fatta circolare dallo stesso Coffey come \"prova del nove\" per testare l'affidabilit\u00e0 degli informatori della Sezione Omicidi del Crimine Organizzato della NYPD. Ai funerali di Joe Gallo, la sorella dichiarer\u00e0: \"adesso le strade si riempiranno di sangue\". Ed avr\u00e0 ragione: nelle settimane successive del 1972 saranno uccise 27 persone."}
{"id": "2199699", "revid": "27723", "url": "https://it.wikipedia.org/wiki?curid=2199699", "title": "Vortaro de esperanto", "text": ""}
{"id": "2199701", "revid": "121448265", "url": "https://it.wikipedia.org/wiki?curid=2199701", "title": "Pritano", "text": "Un pritano era, ad Atene, ciascuno dei cinquanta membri della bul\u00e9, appartenenti a ognuna delle dieci trib\u00f9 che a turno assumevano la presidenza della stessa bul\u00e9.\nEtimologia.\nIl nome deriva dal greco antico \"\u03a0\u03c1\u03cd\u03c4\u03b1\u03bd\u03b9\u03c2\", a sua volta forse da \"\u03c0\u03c1\u1ff6\u03c4\u03bf\u03c2\" = primo. Il termine \"\u03a0\u03c1\u03cd\u03c4\u03b1\u03bd\u03b9\u03c2\" aveva inizialmente il significato generico di \"signore\", \"padrone\", \"capo\", \"ordinatore\", ed era attribuito a sovrani, magistrati, uomini illustri (per es. Gerone, tiranno di Siracusa) o divinit\u00e0 (Zeus Pritano, Posidone Pritano, Apollo Pritano, ecc.).\nComposizione.\nDopo la riforma di Clistene, ad Atene la boul\u00e9 era formata da 500 membri (\"buleuti\") sorteggiati da liste di cittadini scelti dalle dieci trib\u00f9. La direzione della boul\u00e9 era esercitata a turno da dieci sezioni di cinquanta membri ciascuna, detti pritani, per un periodo corrispondente alla decima parte dell'anno (\"pritania\") in modo che ogni trib\u00f9 potesse esercitare a turno la pritania secondo l'ordine determinato dal sorteggio.\nNon si poteva essere eletti membri del consiglio per pi\u00f9 di 2 volte nella vita; ci\u00f2 significa che ogni cittadino ateniese aveva grandi possibilit\u00e0 di far parte di questo consiglio, prima o poi.\nVita quotidiana.\nI pritani risiedevano nella Tholos (altro nome che si dava all'edificio del Pritaneo per la sua forma rotonda, come le tombe omonime), edificio posto nell\"'Agor\u00e0\", nelle vicinanze del Bouleuterion.\nI pritani condividevano questo edificio, nel quale consumavano anche i loro pasti, con ospiti illustri o con coloro che avevano meritato di essere mantenuti dallo Stato per i loro servigi; un terzo dei pritani, corrispondenti a ciascuna trittia della trib\u00f9, doveva rimanere giorno e notte nel pritaneo. I pritani riceveva un'indennit\u00e0 giornaliera, che ai tempi di Aristotele corrispondeva a una dracma.\nOgni giorno, dai pritani, veniva estratto a sorte l'epistate, il capo dello stato di Atene. Presiedeva infatti le adunanze della bul\u00e9 e dell'Ecclesia e aveva il compito, fra gli altri, di custodire il sigillo dello Stato, le chiavi del tesoro pubblico; durava in carica solo ventiquattr'ore.\nAttribuzioni.\nI pritani avevano il potere di:"}
{"id": "2199702", "revid": "27723", "url": "https://it.wikipedia.org/wiki?curid=2199702", "title": "Vocabolario di esperanto", "text": ""}
{"id": "2199709", "revid": "287204", "url": "https://it.wikipedia.org/wiki?curid=2199709", "title": "The One (album)", "text": ""}
{"id": "2199711", "revid": "287204", "url": "https://it.wikipedia.org/wiki?curid=2199711", "title": "The One (singolo)", "text": ""}
{"id": "2199717", "revid": "729019", "url": "https://it.wikipedia.org/wiki?curid=2199717", "title": "Arnaud Costes", "text": "Biografia.\nEsordiente in campionato con il Montferrand, con tale club raggiunse i suoi massimi risultati: finalista nel campionato francese e vincitore dell'European Challenge Cup 1998/99.\nDebutt\u00f2 in Nazionale nel 1994 contro il , e prese parte alla successiva in Sudafrica, nel corso della quale scese in campo solo in un'occasione, contro la .\nNel 1999 fu presente alla Coppa del Mondo in Galles, disputando cinque incontri compresa la finale che la perse contro l'.\nIl suo ultimo incontro internazionale fu contro l' durante il Sei Nazioni 2000, che fu anche l'unica edizione del torneo che Costes disput\u00f2.\nAl Castres dal 2000 e al Bourgoin-Jailleu dal 2002 (miglior risultato con quest'ultimo club la finale di Coppa di Lega 2002-03), milit\u00f2 per un altro biennio in prima divisione con il B\u00e9ziers prima di chiudere in Pro D2 con il Gaillac.\nDal 2007 al 2009 allen\u00f2 il Rugby Olympique di Castelnaudary, in F\u00e9d\u00e9rale 3, dal quale diede le dimissioni per allenare a Blagnac (stessa categoria)."}
{"id": "2199722", "revid": "7459", "url": "https://it.wikipedia.org/wiki?curid=2199722", "title": "Grande Lavra", "text": ""}
{"id": "2199729", "revid": "1543377", "url": "https://it.wikipedia.org/wiki?curid=2199729", "title": "Thylogale stigmatica", "text": "Il pademelon dalle zampe rosse (Thylogale stigmatica ) \u00e8 un piccolo Macropodide diffuso lungo le coste nord-orientali dell'Australia e in Nuova Guinea. In Australia \u00e8 presente con un areale molto frammentato dall'estremit\u00e0 della Penisola di Capo York, nel Queensland, fino ai pressi di Tamworth, nel Nuovo Galles del Sud. In Nuova Guinea, invece, \u00e8 diffuso nei bassopiani delle regioni centro-meridionali.\nIl pademelon dalle zampe rosse ha abitudini generalmente solitarie, ma mentre si nutre pu\u00f2 riunirsi in piccoli gruppi. Vive soprattutto nelle foreste pluviali, dove viene avvistato solo di rado, ma non \u00e8 considerato minacciato. In Nuovo Galles del Sud, comunque, \u00e8 ritenuto vulnerabile. Si nutre di frutti caduti, foglie ed erba. Pesa da 2,5 a 7\u00a0kg, \u00e8 lungo 38\u201358\u00a0cm ed ha una coda di 30\u201347\u00a0cm.\nSono riconosciute quattro sottospecie:"}
{"id": "2199730", "revid": "327653", "url": "https://it.wikipedia.org/wiki?curid=2199730", "title": "Naasseni", "text": ""}
{"id": "2199731", "revid": "339392", "url": "https://it.wikipedia.org/wiki?curid=2199731", "title": "Andrey Silnov", "text": ""}
{"id": "2199733", "revid": "200568", "url": "https://it.wikipedia.org/wiki?curid=2199733", "title": "Bertocchi (Capodistria)", "text": "Bertocchi (Bertoki in sloveno) \u00e8 un insediamento di 966 abitanti del comune sloveno di Capodistria, nell'Istria settentrionale.\nIl paese prende il nome dai Bert\u00f2ch, una numerosa famiglia locale. Un tempo l'abitato sorgeva nel mezzo della campagna mentre ora, con la costruzione di numerose abitazioni residenziali, \u00e8 divenuto di fatto un sobborgo di Capodistria. Sopra il paese passa la strada che sale a Sant'Antonio di Capodistria e corre sul crinale che divide la valle del Risano dal bacino idrografico del torrente Cornalunga. Il paese di Bertocchi fa pertanto parte del bacino del Risano ed \u00e8 posto a quota 35 metri."}
{"id": "2199736", "revid": "339392", "url": "https://it.wikipedia.org/wiki?curid=2199736", "title": "Andrej Silnov", "text": ""}
{"id": "2199740", "revid": "21673707", "url": "https://it.wikipedia.org/wiki?curid=2199740", "title": "Abbreviazioni", "text": ""}
{"id": "2199742", "revid": "287204", "url": "https://it.wikipedia.org/wiki?curid=2199742", "title": "The One (film)", "text": ""}
{"id": "2199745", "revid": "110157", "url": "https://it.wikipedia.org/wiki?curid=2199745", "title": "Racconti del Ciclo di lettura per i bambini", "text": "I Racconti per il Ciclo di lettura per i bambini sono una raccolta di racconti vari tradotti, riadattati, scritti personalmente, e di brani filosofici o di carattere sacro, creata dallo scrittore russo Lev Tolstoj tra l'aprile e il luglio 1907. \nLa prima idea di questo progetto gli venne mentre ricercava dei brani da portare per le lezioni che egli teneva qualche volta alla settimana ai bambini di casa propria e a quelli di origine contadina. Cos\u00ec, nei primi giorni di aprile di quell'anno, dopo aver ricevuto tramite lettera le opinioni di alcuni esperti di pedagogia di sua conoscenza, lo scrittore elabor\u00f2 una lista composta da 75 racconti da riadattare, scrivere o tradurre; tuttavia, di questi 75 vennero scritti solo cinque: \"\"Fedotka\", che compare un appunto nel suo \"Diario\" scritto il 13 dicembre di dieci anni prima, \"Il vecchio in chiesa\" (\"Starik v tserkvi\"), tratto da una leggenda raccontatagli nel 1879, \"La povera gente\" (\"Bednye ljudi\"), lo spunto della quale \u00e8 costituito della poesia \"Les pauvres gents\" di Victor Hugo, \"Il vestito nuovo dello zar\" (\"Tsarskoe novoe plat'e\") dalla fiaba di Hans Christian Andersen, \"Il buffone Pale\u010dek\"\" (\"\u0160ut Pale\u010dek\"), da un racconto di uno scrittore boemo. \u00c8 inoltre presente un saggio biografico sul filosofo e scrittore Skovoroda. Tolstoj rinunci\u00f2 due volte a questo progetto, in luglio e poi, definitivamente, in agosto.\nIl vecchio in chiesa.\nIl racconto, di circa due facciate, parla di un vecchio buono, probo e misericordioso, che non si arrabbia n\u00e9 si \u00e8 mai irritato; durante le domeniche, dopo aver lavorato tutto il resto della settimana, rimane seduto sulla zavalinka osservando il lago, o prega Dio nel ripostiglio.\nUn giorno il figlio maggiore, recatosi da lui, gli dice che lui e suo fratello vogliono andare a messa nella chiesa sita sull'altra riva del lago sul quale sorge la cittadina con la loro abitazione e gli propone di accompagnarli. Il vecchio risponde inizialmente di non averne voglia e di non essere pi\u00f9 abituato, ma quando il figlio risponde che la gente gli ride dietro per questa sua caratteristica acconsente, anche se svogliatamente. Mentre i figli utilizzano una barca, il padre cammina sulle acque senza alcuna difficolt\u00e0. Arrivato in chiesa, il vecchio, a differenza degli altri, si stabilisce in una remota cappella vuota, da dove vede le babe (signore russe) che, vestite in modo sfarzoso, si osservano l'un l'altra, mentre i mu\u017eik\u00ec (servi della gleba)\nsi guardano attorno o si guardano l'un l'altro. Il vecchio pensa cos\u00ec che tutti costoro non pregano bene, ma peccano soltanto, e proprio in questo momento scorge che, in una zona vuota della cappella dei diavoli, presa una pelle di toro, l'hanno tesa e uno, ogni volta che essi scorgono qualcuno che si distrae o pecca in altro modo, ne scrive il nome su di essa; i peccatori sono talmente numerosi che i loro nomi non hanno pi\u00f9 spazio sulla pelle e cos\u00ec un diavolo la tende con tutte le sue forze, ma cos\u00ec facendo la squarcia e cade a terra a zoccoli all'aria. Il vecchio si mette a ridere e il diavolo, dopo avergli scoccato un'occhiata, segna il suo nome; finita la celebrazione, i figli si siedono in barca, mentre l'uomo cerca di tornare camminando sull'acqua, ma cade gi\u00f9 e sta per affogare, e i figli devono ripescarlo e portarlo a casa.\nPala\u010dek il buffone.\nIl racconto dura una quindicina di facciate; l'autore esordisce scrivendo che ci\u00f2 che sta per narrare \n\u00e8 avvenuto circa 500 anni fa. In Repubblica Ceca viveva il saggio e buon uomo Chel\u010dicky, che, seguendo i Vangeli, aveva compreso che tutto l'insegnamento di Cristo consiste nell'amore verso Dio e il prossimo e che non bisogna mai sentirsi pi\u00f9 in alto di nessuno, sopportare il male e servire senza pretendere gli altrui servigi, e insegnava agli altri questi precetti; degli uomini, poveri e mai di famiglia facoltosa, accolsero questa dottrina, e decisero di vivere cos\u00ec. Essi si chiamavano fra di loro fratelli e sorelle, senza dare titoli a nessuno, e la loro comunit\u00e0 veniva chiamata dei \"Fratelli moravi\" perch\u00e9 vivevano in Moravia. Uno di questi uomini si chiamava Iv\u00e0n Pala\u010dek, ed era buono e intelligente, e sempre di umor lieto; questi, ora che i suoi fratelli non necessitano pi\u00f9 \ndel suo aiuto, vaga per i villaggi e quando scorge un uomo che spacca la legna, ripara i tetti o svolge comunque un altro lavoro faticoso, si impegna per aiutarlo; all'ora del pranzo, cercava un mu\u017e\u00eck di agiata condizione economica disposto ad ospitarlo, consuma da lui il pasto. Un giorno uno di essi gli domanda perch\u00e9, nonostante non lo aiuti, il buon uomo chiede di mangiare alla sua mensa, e quest'ultimo risponde che, quando il ricco sar\u00e0 povero, lo aiuter\u00e0, mentre quando l'uomo aiutato sar\u00e0 ricco, chieder\u00e0 a lui di ospitarlo. Successivamente, il buon uomo si reca a Praga, dove aiuta un fabbro nel suo mestiere e, soprattutto, badando ai bambini, attivit\u00e0 che gli riesce particolarmente bene: infatti, tutti i fanciulli vogliono stare con lui e cos\u00ec Pala\u010dek diventa la balia di tutti gli infanti dei dintorni, ai quali, dopo aver giocato, racconta e insegna le storie del Vangelo; egli li tiene in grande considerazione e li reputa dei maestri, in quanto secondo il Vangelo \u00e8 necessario comportarsi come loro. Questo non \u00e8 tuttavia il suo unico aspetto particolare agli occhi dei suoi compaesani: infatti, a differenza di questi ultimi, egli sputa e gesticola quando un voevoda (generale russo) passa per le strade, poich\u00e9, secondo il suo testo sacro prediletto, ci\u00f2 che \u00e8 grande dinanzi agli uomini \u00e8 piccolo di fronte a Dio; cos\u00ec, si inchinava quando passava un mendicante. La fama del buon uomo si diffonde e giunge presso la corte: il re ceco Giorgio desidera conoscerlo; consultata una bambina in proposito, egli, dopo aver ricevuto dai messi la regale richiesta, acconsente a lavorare come buffone al servizio del sovrano. Poco tempo \ndopo, nota che sta per avere luogo un'esecuzione, ma grazie al suo aiuto si scopre che il condannato \u00e8 innocente; anche in seguito egli compie molte simili opere buone, e tanto pi\u00f9 il re lo conosce, tanto pi\u00f9 lo apprezza e lo approva; cos\u00ec, egli vive presso la sua corte fino a quando non \u00e8 vecchissimo, e ognuno comincia a capire che \u00e8 un saggio e un sant'uomo.\nLa povera gente.\nIl racconto, di poco pi\u00f9 di due facciate, narra la storia di Jeanne, sposata con un pescatore, Paul, \nche ha tre figli. Egli va in mare di mattina per svolgere il suo mestiere, ma verso mezzogiorno si alza il vento e di sera inizia la tempesta, ed egli non ha ancora fatto ritorno. La moglie \u00e8 quindi molto preoccupata, anche perch\u00e9, essendo il cibo procurato dal marito il loro unico alimento, senza di esso loro morirebbero di fame, senza contare che i due coniugi vivono insieme da dieci anni e si amano. In questa drammatica situazione, si rammenta della vicina, Lise, che \u00e8 malata e ha perso il marito in mare, e decide cos\u00ec di andare a farle visita, ma scopre con orrore che \u00e8 morta, lasciando orfani i suoi due figli, uno di cinque e una di tre anni, che avrebbero fatto la stessa fine della madre se Jeanne, nonostante la sua povert\u00e0, non li avesse adottati. Tuttavia, lei \u00e8 preoccupata perch\u00e9 intuisce che suo marito, uomo severo, non glieli lascer\u00e0 tenere, ma sbaglia, in quanto egli, una volta tornato e scoperto tutto, la approva: secondo lui, tutti devono vivere.\nFedotka.\nIl racconto, di meno di due facciate, narra di un ragazzo povero, Fedotka, che vive in un villaggio assieme alla sua famiglia. Quando questi cresce, il padre lo manda a lavorare dal fratello maggiore, che copre tetti in citt\u00e0, ma il ragazzo non ha ancora avuto il tempo di apprendere il mestiere quando il fratello lo lascia; cos\u00ec, Fedotka viene attratto da persone malvagie, che gli insegnano a rubare e \na bere vodka. Essendo il ragazzo abile e forte, diventa uno dei capibanda dei ladri, coi quali rimane per tre anni, in capo ai quali, scoperto, viene processato e imprigionato, ma dopo un anno riesce a fuggire. Cos\u00ec, ritorna a vivere come prima, ma dopo dieci anni un suo compagno lo denuncia, ed egli viene deportato in Siberia, ma durante il viaggio verso questa regione scappa nuovamente, \ne qua, assieme ad altri compagni, si dedica, oltre che al furto, anche alla rapina. Un giorno, quando ha gi\u00e0 pi\u00f9 di cinquant'anni, uccide una donna durante un'operazione furfantesca, e da quel giorno, per quanto beva, non riesce a dimenticarla; cos\u00ec, pensando e ricordando tutte le sue pessime azioni, si desta in lui lo spirito divino, confessa tutto e, deportato nuovamente in Siberia, vive per dieci anni, e diventa un altro uomo."}
{"id": "2199750", "revid": "33689", "url": "https://it.wikipedia.org/wiki?curid=2199750", "title": "Prade", "text": "Prade pu\u00f2 riferirsi a diversi toponimi:"}
{"id": "2199751", "revid": "122501931", "url": "https://it.wikipedia.org/wiki?curid=2199751", "title": "John Franzese", "text": "\u00c8 stato un potente boss della mafia italo-americana. Suo figlio \u00e8 Michael Franzese, noto \"caporegime\" della famiglia Colombo.\nBiografia.\nFranzese, noto per una fortissima somiglianza con il pugile Rocky Marciano, entr\u00f2 a far parte della famiglia di Joe Profaci alla fine degli anni trenta. Alla met\u00e0 degli anni cinquanta divenne un importante capodecina e si occup\u00f2 di racket come: prestiti a usura, frodi ed estorsioni nei dintorni di New York e nel New Jersey.\nDopo la morte di Joe Profaci prima e di Joseph Magliocco poi, Franzese continu\u00f2 a servire fedelmente la famiglia sia sotto Joe Colombo sia sotto Carmine Persico. Nel 1967 Franzese venne condannato a 50 anni di carcere con l'accusa di aver organizzato una rapina a mano armata. Venne rilasciato sulla parola nel 1978, ma nel 1982 venne di nuovo arrestato per violazione della parola. Nel giugno 1984 venne nuovamente rilasciato sulla parola. Nel 1986 il capo della famiglia Carmine Persico venne condannato all'ergastolo nel processo contro la commissione.\nPer gestire la famiglia al suo posto, Persico aveva pensato temporaneamente proprio a Franzese, ma nell'agosto del 1986 Franzese fu nuovamente arrestato. Venne rilasciato nel 1991, periodo in cui si era scatenata una sanguinosa guerra all'interno della famiglia Colombo tra la fazione ribelle guidata da Vic Orena e la fazione dei fedelissimi di Carmine Persico. Franzese fu un fedelissimo di Persico, ma alcuni mesi dopo venne condannato per associazione mafiosa, venne rilasciato nel 2002. Nel 2005 fu nominato vicecapo, ma nei primi mesi del 2007 venne nuovamente arrestato.\nIl 24 dicembre 2008, all'et\u00e0 di 91 anni, venne rilasciato dal metropolitan detention center di Brooklyn, tuttavia egli era ancora sotto processo con l'accusa di essere stato uno dei mandanti degli omicidi verificatisi all'inizio degli anni novanta nella guerra interna della famiglia Colombo. Probabilmente Franzese era all'epoca il boss pi\u00f9 anziano in attivit\u00e0 visto che era considerato il vicecapo della famiglia Colombo, sotto Carmine Persico.\nNel luglio 2010 venne condannato a scontare una pena di 20 anni al termine di un processo che lo vedeva accusato di estorsione ai danni di alcuni locali newyorkesi. A testimoniare contro Franzese suo figlio John Junior, nonostante le accuse mosse dall'avvocato difensore dell'ex capomafia della sospetta tossicodipendenza del figlio che avrebbe potuto influire sulla sua testimonianza.\nNell'approssimarsi del suo centesimo compleanno, John Franzese ricevette come regalo la libert\u00e0. Il tribunale del Massachusetts ha infatti scarcerato colui che era il detenuto pi\u00f9 anziano degli Stati Uniti e che stava ancora scontando una condanna per estorsione che gli era stata inflitta nel 2010, all\u2019et\u00e0 di 93 anni; la libert\u00e0 gli fu concessa in considerazione delle sue condizioni di salute. Il vecchio boss era infatti quasi del tutto sordo e soffriva di cuore e di disfunzioni renali. All\u2019uscita dal carcere indossava una tuta da ginnastica grigia, camminava con l\u2019aiuto di un deambulatore e fu accolto dalla minore delle sue figlie. Torn\u00f2 a vivere a casa di quest\u2019ultima nel quartiere di Brooklyn a New York, che era sempre stata la sua roccaforte.\nMor\u00ec il 24 febbraio 2020 all'et\u00e0 di 103 anni per cause naturali."}
{"id": "2199752", "revid": "21673844", "url": "https://it.wikipedia.org/wiki?curid=2199752", "title": "Atti notarili", "text": ""}
{"id": "2199754", "revid": "1305772", "url": "https://it.wikipedia.org/wiki?curid=2199754", "title": "Gabriel de Foigny", "text": "Tutto ci\u00f2 che si conosce di questo scrittore, inclusa la sua identit\u00e0 (il suo libro fu scritto senza il nome), \u00e8 dovuto per lo pi\u00f9 al \"Dictionnaire historique et critique\" di Pierre Bayle, un dizionario biografico contenente informazioni su colui che ha scritto un racconto del genere letterario utopico sulle avventure di un viaggiatore immaginario, Jaques Sadeur, in un luogo chiamato \"Terra australe\".\nPrete spretato e viaggiatore senza meta, il suo libro, pubblicato nel 1676 con il titolo \"La Terre australe connue\", insiste sulla ricerca di una societ\u00e0 perfetta, dal punto di vista sociale e dell'innovazione tecnologica, che tuttavia non si risolve in una felicit\u00e0 diffusa. Narra, infatti, il viaggio di un ermafrodita che approda in un'isola abitata soltanto da ermafroditi, i quali vivono nudi e sono essenzialmente un popolo pacifico, salvo che per l'odio verso gli eterosessuali, considerati dei mostri.\nNel 1674, De Foigny scrisse anche un trattato, in pi\u00f9 lezioni, sulla lingua latina."}
{"id": "2199755", "revid": "24398", "url": "https://it.wikipedia.org/wiki?curid=2199755", "title": "Bertoki", "text": ""}
{"id": "2199757", "revid": "767487", "url": "https://it.wikipedia.org/wiki?curid=2199757", "title": "Bug - La paranoia \u00e8 contagiosa", "text": "Bug - La paranoia \u00e8 contagiosa (\"Bug\") \u00e8 un film del 2006 diretto da William Friedkin, basato sull'omonima pi\u00e8ce teatrale scritta da Tracy Letts (autore anche della sceneggiatura), presentato nella sezione \"Quinzaine des R\u00e9alisateurs\" del Festival di Cannes 2006.\nTrama.\nIn un motel sperduto in una zona desertica, vive Agnes, donna dal passato drammatico, che dopo aver perso il figlio ed essersi separata dal marito allevia la sua solitudine avviando una relazione saffica con una cameriera. Ben presto nella vita di Agnes arriva Peter, un ex marine timido ed introverso, che la donna spera possa essere l'uomo giusto per rifarsi una vita. Agnes e Peter uniscono le loro solitudini instaurando una relazione che li porter\u00e0 a tragici eventi."}
{"id": "2199758", "revid": "24398", "url": "https://it.wikipedia.org/wiki?curid=2199758", "title": "Prada (Capodistria)", "text": ""}
{"id": "2199759", "revid": "1305772", "url": "https://it.wikipedia.org/wiki?curid=2199759", "title": "Made in England", "text": ""}
{"id": "2199760", "revid": "110157", "url": "https://it.wikipedia.org/wiki?curid=2199760", "title": "Strade (Goran Kuzminac)", "text": "Strade \u00e8 un album di Goran Kuzminac pubblicato nel 1992.\nDisco.\nIl disco \u00e8 una raccolta di brani precedentemente pubblicati con due inediti."}
{"id": "2199766", "revid": "729019", "url": "https://it.wikipedia.org/wiki?curid=2199766", "title": "Piera Detassis", "text": "Biografia.\nLaureata nel 1973 a Padova in storia e critica del cinema con Gian Piero Brunetta, ha discusso la tesi su Galvano Della Volpe. \u00c8 stata a lungo assistente presso le cattedre di Storia del Cinema e di Estetica dell'Universit\u00e0 di Verona e Padova. Negli anni settanta ha partecipato all'avventura della rivista bolognese \"Cinema &amp; Cinema\" e scritto saggi e articoli per le maggiori testate specializzate, da \"Positif\" a \"Alfabeta\".\nCome giornalista ha debuttato agli inizi degli anni ottanta collaborando alle pagine culturali e spettacolo di \"L'Arena\", \"L'Unit\u00e0\", \"il manifesto\". Dal 1985 al 1988 ha diretto l'Ufficio Cinema del Comune di Modena, organizzando l'attivit\u00e0 di tre sale, vari eventi, rassegne e una scuola di cinema con la direzione di Nanni Moretti.\nAutrice di molti saggi e volumi, tra cui \"Alain Tanner\" per Il Castoro Cinema, \"Il cinema di Antonio Pietrangeli\" (Marsilio), \"Lamerica\" (con Gianni Amelio) per Einaudi, ed il libro \"Caro diario\". \u00c8 stata membro della commissione di selezione della Settimana della Critica di Venezia. Dal gennaio del 1997 al maggio 2019 \u00e8 stata direttrice di \"Ciak\", mensile di cinema del gruppo Arnoldo Mondadori Editore, con il quale collaborava gi\u00e0 da diversi anni. \u00c8 il critico cinematografico di \"Panorama\".\nLa sua continua valorizzazione della donna nel cinema e non solo la porta, nell'aprile del 2006, a organizzare assieme a Marco Giovannini il convegno \"Femme fatale, feministe fatale\" nella cornice del festival veronese Schermi d'amore, in cui si analizza la figura erotico/sentimentale della donna dal cinema in bianco e nero fino ai giorni nostri.\nHa fatto parte della giuria ufficiale del Festival di Venezia nel 2001. Dal 1991 dirige il festival di Tavolara \"Una notte in Italia\". Nel 2007 ha curato la retrospettiva \"Italian Leading Ladies\", che, accompagnata da un volume in inglese e italiano, ha debuttato a New York e al Festival di Locarno, rendendo omaggio alle dive del cinema italiano. Sempre nel 2007 dirige la sezione \"Premi\u00e8re\" della seconda edizione del Festival Internazionale del Film di Roma e cura il coordinamento artistico delle successive edizioni.\nHa interpretato se stessa in un progetto studentesco del DAMS di Gorizia intitolato \"The Bet\", successivamente distribuito come mini serie web a partire dal dicembre del 2016.\nNel febbraio 2015 viene nominata presidente della Fondazione Cinema per Roma.\nNel giugno 2015 le viene assegnato Il Premiolino, il pi\u00f9 antico premio giornalistico italiano. A dicembre 2017 viene eletta Presidente e Direttore Artistico dell'Accademia del Cinema Italiano.\nIl 3 maggio 2018 si \u00e8 dimessa da presidente della Fondazione Cinema per Roma. Le succede Laura Delli Colli, gi\u00e0 vicepresidente.\nIl 2 maggio 2019 si dimette da direttore di Ciak. Dal 7 maggio entra a collaborare con l'editore Hearst e la rivista Elle Italia.\nSi \u00e8 pi\u00f9 volte schierata contro il doppiaggio, e i doppiatori in generale, motivo per cui ha ricevuto molte disapprovazioni da diverse personalit\u00e0 del doppiaggio, tra cui Christian Iansante (con il quale sono colleghi a Radio 24) e Roberto Pedicini (che dal 2018 \u00e8 presente assieme a lei alla cerimonia di premiazione dei David di Donatello).\nIl 28 luglio 2021 \u00e8 stata premiata al Premio Sergio Amidei di Gorizia che le ha conferito il Premio alla cultura cinematografica."}
{"id": "2199768", "revid": "1776051", "url": "https://it.wikipedia.org/wiki?curid=2199768", "title": "Thylogale thetis", "text": "Il pademelon dal collo rosso (Thylogale thetis ) \u00e8 un marsupiale diffuso nelle foreste della regione costiera orientale dell'Australia. Di abitudini generalmente notturne, \u00e8 molto timido e vive soprattutto nelle foreste temperate nei pressi di zone erbose; trascorre le ore del giorno al riparo della foresta e vi esce soltanto al crepuscolo, quando si spinge nelle praterie per pascolare.\n\u00c8 ricoperto da una pelliccia grigio-bruna che si fa color crema sul ventre e rossastra sul collo e sulle spalle. Si riproduce in autunno e in primavera nelle regioni settentrionali, e in estate in quelle meridionali. Costituisce una delle prede preferite del dingo e della volpe rossa, ma la maggiore minaccia per questa specie \u00e8 costituita dalla distruzione dell'habitat, soprattutto dalla deforestazione. Malgrado questo, attualmente non \u00e8 incluso tra le specie minacciate.\nQuesta specie \u00e8 strettamente imparentata col pademelon dalle zampe rosse."}
{"id": "2199769", "revid": "125713344", "url": "https://it.wikipedia.org/wiki?curid=2199769", "title": "Caproni Ca.90", "text": "Il Caproni Ca.90 era un bombardiere pesante biplano esamotore realizzato dall'azienda italiana Aeronautica Caproni alla fine degli anni venti; pur aggiudicandosi alcuni primati mondiali relativi al trasporto di carichi in quota, fu costruito in un solo esemplare e rimase allo stadio di prototipo.\nStoria del progetto.\nLa realizzazione del Ca.90 risale al 1929 ed il suo progetto portava la firma di Gianni Caproni e del direttore delle officine di Vizzola Ticino, l'ingegnere Dino Giuliani.\nAll'epoca della sua realizzazione il Ca.90 era il pi\u00f9 grande aereo terrestre fino ad allora realizzato (solamente l'idrovolante Dornier Do X poteva vantare dimensioni maggiori), primato che detenne fino al 1934, superato solamente dalla costruzione del sovietico Tupolev ANT-20, e che ancora detiene per i velivoli in configurazione alare biplana.\nPortato in volo il 13 ottobre del 1929, pur impiegato dalla Regia Aeronautica nell'ambito della 62\u00aa Squadriglia \"Sperimentale Bombardamento Pesante\", non ebbe modo di esprimere appieno le proprie potenzialit\u00e0: malgrado la conquista di alcuni primati mondiali non conobbe successo commerciale e fu costruito in un solo esemplare. In sostanza fu il Ministero dell'Aeronautica sotto la guida di Italo Balbo a bocciare il progetto, in quanto Balbo non fu sostenitore del bombardamento aereo in larga scala. In seguito Caproni tent\u00f2 di commercializzare il Ca.90 negli Stati Uniti iniziando una joint venture con la Curtiss Aeroplane and Motor Company, ma anche questo progetto fall\u00ec a causa della grande depressione.\nDal progetto del Ca.90 risulta sviluppata una versione idrovolante, denominata Ca.91, in merito alla quale non viene tuttavia citato il numero di esemplari costruiti.\nTecnica.\nLa struttura del Ca.90 era realizzata interamente in tubi d'acciaio mentre il rivestimento era in tela, tranne che nella sezione di prua che era invece ricoperta in lamiera ondulata di duralluminio. La fusoliera, dalla sezione rettangolare, ospitava all'estremit\u00e0 di prua una postazione per un mitragliere al di sotto della quale vi era quella dell'osservatore bombardiere; immediatamente dietro queste postazioni era disposta una prima parte dei serbatoi di carburante ai quali faceva seguito la cabina di pilotaggio a doppi comandi con i due piloti disposti uno a fianco dell'altro. Altri serbatoi di carburante erano disposti alle spalle dei piloti, cui facevano seguito i vani per i lanciabombe ed altre tre postazioni per i mitraglieri (due dorsali ed una ventrale).\nLa configurazione dei piani alari era del tipo sesquiplana invertita, caratterizzata dalla sensibile maggior apertura dell'ala inferiore rispetto a quella superiore (quasi 12 metri). L'ala inferiore poggiava sulla parte superiore della fusoliera ed era collegata al piano alare superiore da due coppie di montanti integrati da cavetti metallici disposti in diagonale ed incrociati. Nella parte centrale del piano alare superiore era disposta una postazione a pozzetto, armata di mitragliatrici. L'impennaggio era di tipo monoplano e cruciforme.\nIl carrello d'atterraggio era fisso, con elementi principali a doppia ruota, del tipo ad assale interrotto; sostenuto da due gambe dotate di ammortizzatori oleopneumatici e da due puntoni di collegamento con la parte inferiore della fusoliera, era integrato al posteriore da un elemento monoruota, orientabile, molleggiato elasticamente.\nI motori erano sei Isotta Fraschini Asso 1000: si trattava di motori a W a 18 cilindri raffreddati a liquido, capaci ciascuno di erogare la potenza di 1\u00a0000 CV. Erano disposti a gruppi di due, in tandem, in configurazione traente-spingente: due gruppi poggiavano sulle semiali inferiori, in corrispondenza degli attacchi del carrello, mentre il terzo gruppo era sospeso tra i due piani alari, sostenuto da un'incastellatura in tubi d'acciaio. I motori anteriori azionavano un'elica bipala, quelli posteriori una di tipo quadripala.\nArmato con sette mitragliatrici, il Ca.90 era predisposto per trasportare fino ad 8\u00a0000\u00a0kg di bombe, anche se il carico trasportabile poteva variare in funzione dell'autonomia di volo necessaria per il tipo di missione.\nImpiego operativo.\nPoco tempo dopo il proprio primo volo il grande esamotore della Caproni si conquist\u00f2 un posto nelle pagine della storia aeronautica: il 22 febbraio del 1930, pilotato da Domenico Antonini, si aggiudic\u00f2 i primati di durata e di salita in quota con un carico utile di 10\u00a0000\u00a0kg volando per 1 h e 31 min e raggiungendo la quota massima di 3\u00a0231 m (una seconda fonte, pi\u00f9 recente, riporta la quota massima di 3\u00a0256 m).\nL'impiego operativo del Ca.90 con la Regia Aeronautica fu limitato alla 62\u00aa Squadriglia \"Sperimentale Bombardamento Pesante\" (definita anche \"Squadriglia Bombardieri Giganti\") con la quale l'arma aerea del Regno d'Italia, seguendo le teorie del bombardamento strategico sviluppate da Giulio Douhet, valut\u00f2 la possibilit\u00e0 di impiegare operativamente grandi aerei plurimotori: tra questi, oltre ad altre due realizzazioni della Caproni (il Ca.79 ed il Ca.95) figurano il Breda CC.20 ed il Fiat B.R.G.."}
{"id": "2199772", "revid": "24989", "url": "https://it.wikipedia.org/wiki?curid=2199772", "title": "Zabavia", "text": "Zabavia (in sloveno \"Zabavlje\") \u00e8 una frazione di 22 abitanti del comune sloveno di Capodistria, il principale comune dell'Istria settentrionale.\nL'abitato \u00e8 posto in una zona collinare, lungo la strada che da Loparo arriva a Bucciai ed a Truscolo correndo sempre sopra il crinale che separa l'alta valle della Dragogna (\"Dragonja\") da quella del Pignovazzo (\"Pinjevac\").\nIl paese di Zabavia (\"Zabavlje\"), detto anche Subavia e Xabavia, divenne nel 1528 feudo dei Facina, poi della famiglia Gavardo ed, in parte, nel 1534 dei conti Verzi."}
{"id": "2199774", "revid": "24398", "url": "https://it.wikipedia.org/wiki?curid=2199774", "title": "Zabavlje", "text": ""}
{"id": "2199777", "revid": "1165513", "url": "https://it.wikipedia.org/wiki?curid=2199777", "title": "Strade (Eugenio Finardi)", "text": "Strade \u00e8 il primo album live di Eugenio Finardi, registrato nel 1984 per la Fonit Cetra con la produzione di Angelo Carrara.\nDescrizione.\nQuesto disco venne registrato durante una tourn\u00e9e in Germania nel novembre 1983 dai Dierks Studios di Colonia (Germania) ed editato e mixato nel gennaio 1984 presso lo Studio Radius da Alberto Radius ed Enzo Denna; il montaggio digitale venne poi eseguito da Renato Citterio presso la Fonit Cetra a Milano."}
{"id": "2199778", "revid": "1913206", "url": "https://it.wikipedia.org/wiki?curid=2199778", "title": "Enzo Bonaventura", "text": "Biografia.\nDopo aver frequentato il laboratorio di psicologia sperimentale di Firenze, si laure\u00f2 nel 1913 con Francesco De Sarlo di cui divenne presto assistente. Convinto assertore della dimensione sperimentale della psicologia e in particolare della psicologia applicata, Bonaventura svolse le sue ricerche nel laboratorio fiorentino.\nNel 1938, a causa delle leggi razziali, fu espulso dall'universit\u00e0. Si trasfer\u00ec a Gerusalemme e per dieci anni lavor\u00f2 nel Dipartimento di psicologia dell'Universit\u00e0 ebraica, focalizzando i propri interessi scientifici sulla psicologia sociale, nonch\u00e9 sull'orientamento scolastico e professionale. Prima di lasciare l'Italia aveva dedicato un lavoro monografico a \"La psicoanalisi\".\nMor\u00ec durante il massacro di Hadassah, attacco perpetrato da miliziani arabo-palestinesi ai danni di un convoglio medico in cui morirono settantanove persone tra medici, infermieri, studenti, pazienti e soldati Haganah."}
{"id": "2199783", "revid": "42337", "url": "https://it.wikipedia.org/wiki?curid=2199783", "title": "Pademelon dal collo rosso", "text": ""}
{"id": "2199786", "revid": "1586642", "url": "https://it.wikipedia.org/wiki?curid=2199786", "title": "Gran Premio del Belgio 1956", "text": "Il Gran Premio del Belgio 1956 fu la quarta gara della stagione 1956 del Campionato mondiale di Formula 1, disputata il 3 giugno sul Circuito di Spa-Francorchamps.\nLa manifestazione vide la prima vittoria in carriera di Peter Collins su Ferrari, seguito dal belga Paul Fr\u00e8re, sempre su Ferrari e dalla Maserati condivisa tra Stirling Moss e Cesare Perdisa."}
{"id": "2199788", "revid": "767487", "url": "https://it.wikipedia.org/wiki?curid=2199788", "title": "Project Pitchfork", "text": "I Project Pitchfork sono un gruppo musicale tedesco fondato dal frontman, cantante e compositore Peter Spilles e dal tastierista Dirk Scheuber. La loro musica si pu\u00f2 definire industrial/dark-electro, con un mix di beats ballabili, melodie accattivanti e testi profondi e impegnati.\nSono attivi dai primi anni '90 del XX secolo e riscontrano successo presso fans in tutto il mondo. Considerati i \"maestri della musica elettro-gotica\", dal 1994 ogni album che hanno pubblicato \u00e8 entrato nelle classifiche ufficiali tedesche. Inoltre, il gruppo \u00e8 stato nominato due volte per un Echo Award. I Project Pitchfork sono famosi anche per l'energia e l'intensit\u00e0 che esprimono sul palcoscenico: i loro concerti hanno la fama di essere leggendari.\nStoria dei Project Pitchfork.\nLa carriera del gruppo \u00e8 iniziata nel 1991, quando Peter Spilles e Dirk Scheuber hanno pubblicato il loro primo album \"Dhyani\" con la casa discografica tedesca Hypnobeat. L'opera ha riscosso subito grande successo, tanto che i Project Pitchfork sono stati considerati uno dei gruppi esordienti pi\u00f9 promettenti nell'ambito della dark wave elettronica dell'inizio degli anni '90. Sempre con Hypnobeat, i Project Pitchfork hanno cinso altri due album e un EP riscuotendo un successo ancora maggiore del lavoro d'esordio e consolidando la fama del gruppo nella scena gotica tedesca e internazionale.\nIn seguito ad alcune controversie, nel 1993 la band ha lasciato Hypnobeat e firmato un contratto con la neonata casa discografica Off Beat, per la quale nello stesso anno ha pubblicato il singolo \"Carrion\". Nel 1994 \u00e8 uscito l'album \"IO\". Nello stesso anno Peter Spilles e Dirk Scheuber hanno fondato la propria casa discografica Candyland Entertainment con la quale nel 1995 \u00e8 stato l'album \"Alpha Omega\". Nel 1997, sempre con Candyland Entertainment, \u00e8 uscito l'album \"!CHAKRA:Red!\".\nNel corso degli anni il gruppo \u00e8 riuscito a raggiungere un'audience sempre pi\u00f9 vasta e ad attirare sempre pi\u00f9 fans, tanto da raccogliere l'interesse di diverse case discografiche maggiori (cosiddette major). Nel 1998, i Project Pitchfork hanno deciso di firmare con Warner (East West) un contratto con scadenza nel 2004. \u00c8 nell'arco di questo periodo che la band \u00e8 stata nominata due volte per l'Echo Award: nel 1998 nella categoria 'Miglior video nazionale', e nel 2002 nella categoria 'Miglior gruppo alternativo nazionale'.\nCon Warner (East West), i Project Pitchfork hanno pubblicato gli album \"Eon:Eon\" (1998), \"Daimonion\" (2001), la trilogia \"NUN\" (2002), che comprende l'album \"Inferno\" e i due EP \"View From A Throne\" e \"Trialog\", i doppi CD \"Collector - Lost And Found\" e \"Collector - Fireworks And Colorchange\" (entrambi contengono rarit\u00e0, pezzi inediti e remix vari), e due DVD, tra cui il doppio DVD \u201eLive 2003\u201c che contiene pi\u00f9 di cinque ore di performance live (con commenti della band -soltanto in tedesco-), interviste, videoclips, e curiosit\u00e0 varie.\nNel 2002 il regista francese J\u00e9r\u00f4me de Missolz \u00e8 rimasto cos\u00ec colpito dalla musica, dalle performance e dalla filosofia dei Project Pitchfork, che li ha voluti a tutti i costi nel suo film-tv \"Zone Reptile\". Oltre alla scena di un concerto girata apposta per il film, in cui Peter Spilles interagisce con il giovane protagonista, la musica dei Project Pitchfork \u00e8 presente durante l'intero film, e i testi delle loro canzoni vengono impiegati per descrivere i sentimenti e il mondo interiore del protagonista, divenendo cos\u00ec parte integrante della narrazione.\nNel 2005 i Project Pitchfork hanno pubblicato il loro decimo album \"Kaskade\", questa volta di nuovo con la propria casa discografica Candyland Entertainment. Nel 2006 sono uscite le composizioni \"Wonderland\" e \"One Million Faces\", in un primo momento disponibili solo sotto forma di download. A grande richiesta dei fans, sono state poi pubblicate sotto forma di regolare CD un anno dopo.\nNel 2007 Peter Spilles ha fondato il progetto musicale parallelo IMATEM. Sempre in quell'anno ha dato vita al gruppo musicale Santa Hates You coinvolgendo la cantante italiana Jinxy. Nel 2009 i Project Pitchfork hanno deciso nuovamente di avvalersi della collaborazione di altre case discografiche e hanno poi optato per Trisol Music Group. Il 23 gennaio 2009 \u00e8 uscito il singolo \"Feel!\"; la pubblicazione dell'album \"Dream, Tiresias!\" \u00e8 seguita nel febbraio dello stesso anno. Nel 2010, sempre per l'etichetta Trisol, \u00e8 stato pubblicato l'album \"Continuum Ride\", che ha raggiunto, come nuova entrata, il 21\u00ba posto delle classifiche tedesche ufficiali.\nA marzo del 2011 \u00e8 uscito il doppio CD \"First Anthology\", una raccolta di brani che costituisce una retrospettiva musicale dei vent'anni di carriera del gruppo, con 24 canzoni rimasterizzate, 6 \"restaurate\" e un brano inedito. Sul proprio sito ufficiale il gruppo ha annunciato l'uscita di un album dal titolo \"Quantum Mechanics\" per l'estate del 2011. Nel 2013 \u00e8 uscito l'album \"Black\", preceduto dal videoclip del singolo \"Rain\". Nel 2014 \u00e8 stata la volta del cd \"Blood\". Nel 2018 \u00e8 stato pubblicato l'album \"Akkretion\", primo anello di una trilogia; il secondo, \"Fragment\", \u00e8 uscito l'anno successivo."}
{"id": "2199790", "revid": "24398", "url": "https://it.wikipedia.org/wiki?curid=2199790", "title": "Kampel", "text": ""}
{"id": "2199792", "revid": "71433", "url": "https://it.wikipedia.org/wiki?curid=2199792", "title": "Il primo bacio sulla luna", "text": ""}
{"id": "2199793", "revid": "56818", "url": "https://it.wikipedia.org/wiki?curid=2199793", "title": "Askenazim", "text": ""}
{"id": "2199794", "revid": "123733310", "url": "https://it.wikipedia.org/wiki?curid=2199794", "title": "Francisco Jesu\u00edno Avanzi", "text": "Caratteristiche tecniche.\nChic\u00e3o era un centrocampista difensivo che si distingueva pi\u00f9 per il suo senso della posizione che per la sua tecnica. Era inoltre considerato un giocatore ruvido e, talvolta, anche violento, ma fu anche soprannominato \"il miglior esempio di grinta e amore per la maglia che il San Paolo abbia mai avuto in tutta la sua storia. Si diceva che, \"per lui, chiunque mettesse in pericolo le vittorie del San Paolo era passibile di una punizione\".\nCarriera.\nClub.\nDa giovane, lavorava in una fabbrica di Piracicaba come apprendista meccanico, attivit\u00e0 che per\u00f2 non gli piaceva. Preferiva giocare a calcio insieme ai \"Filhos de Funcion\u00e1rios\", club dilettantistico della sua citt\u00e0, ed entr\u00f2 nelle giovanili del XV de Piracicaba, nel quale vinse il titolo giovanile. Grazie al tecnico Cilinho, allenatore della prima squadra, entr\u00f2 a far parte nel 1968 della squadra titolare.\nProprio nel 1968, fu mandato in prestito all'Uni\u00e3o Agr\u00edcola Barbarense (l'attuale Uni\u00e3o Barbarense Futebol Clube) di Santa B\u00e1rbara d'Oeste, e divent\u00f2 il miglior giocatore della squadra. Trasferitosi al S\u00e3o Bento di Sorocaba, e successivamente al Ponte Preta, dove gioc\u00f2 nuovamente con Cilinho allenatore, si distinse per la sua abilit\u00e0. Nel 1973, fu acquistato dal San Paolo, che avrebbe poi difeso per sette anni, diventando uno dei pi\u00f9 grandi idoli della storia del club.\nL'anno seguente del suo arrivo al San Paolo, Chic\u00e3o gioc\u00f2 la Copa Libertadores, terminando al sesto posto. La sconfitta in finale per 1 a 0 con l'Independiente, squadra argentina, venne definita dallo stesso giocatore la \"pi\u00f9 grande delusione\" della sua vita. Il suo stile di gioco, sempre proteso verso la vittoria lo fece diventare un idolo dei tifosi. Nel 1976, prima di una partita contro il Palmeiras, fu ammonito prima ancora che la partita cominciasse.\nNel Campeonato Paulista 1975 vinse il suo primo titolo con la maglia del San Paolo \u2014 e anche della sua carriera \u2014 vincendo il titolo statale. L'anno seguente, fu convocato per la prima volta con la Nazionale di calcio del Brasile per alcune amichevoli. Si distinse particolarmente nella vittoria per 2 a 1 sull', e mantenne il posto da titolare per le quattro partite successive, prima di rompersi i legamenti del ginocchio al minuto 23 del secondo tempo della partita contro l' il 19 maggio. Torn\u00f2 sui campi il 13 giugno, in San Paolo - Am\u00e9rica de S\u00e3o Jos\u00e9 do Rio Preto.\nIl suo maggior successo fu la conquista del III Copa Brasil, nella finale contro l'Atl\u00e9tico Mineiro. In quella partita Chic\u00e3o fu eletto migliore in campo. Fu anche accusato di aver deliberatamente infortunato \u00c2ngelo. A partire da quell'episodio, fu inviso alla tifoseria dell'Atl\u00e9tico Mineiro.\nChic\u00e3o rimase al San Paolo fino al termine del 1979, con 312 partite e 19 gol all'attivo. Si trasfer\u00ec quindi Atl\u00e9tico-MG, dove ebbe difficolt\u00e0 ad essere accettato dai tifosi, a causa del fatto in finale di campionato Brasileiro del 1977, ma successivamente si fece benvolere dalla \"Torcida\" del club di Belo Horizonte giocando a fianco di \u00c2ngelo.\nIl 10 settembre 1981, il Santos annunci\u00f2 di avere acquistato Chic\u00e3o e Palhinha dall'Atl\u00e9tico, per 26,5 milioni di cruzeiros.\nNegli anni seguenti, gioc\u00f2 anche per il Corinthians di Presidente Prudente, nel Botafogo de Ribeir\u00e3o Preto e nel Mogi Mirim, club in cui si ritir\u00f2 nel 1986, a 37 anni\nNazionale.\nNel 1978 fu convocato per il , tenutosi in Argentina, nel quale in Brasile si piazz\u00f2 al terzo posto. L'allenatore Cl\u00e1udio Coutinho aveva bisogno di un giocatore che sapesse contrastare gli avversari durante le partite pi\u00f9 dure. Coutinho aveva assisitito a San Paolo - Ponte Preta, del 1\u00ba febbraio, quando Chic\u00e3o fu nominato migliore in campo, e disse che il giocatore era \"fatto di puro agonismo\". \"Giocai quindi met\u00e0 tempo contro il e un'altra mezza frazione di gioco contro l'. Giocai anche contro l' al posto di Toninho Cerezo, perch\u00e9 l'allenatore Coutinho aveva bisogno di maggior vigore\", disse il giocatore stesso alla \"Gazeta Esportiva\" nel 2003.\nFu in questa occasione che Chic\u00e3o gioc\u00f2 la sua partita pi\u00f9 famosa con la Nazionale \u2014 e la sua unica in Coppa del Mondo. Coutinho chiese al centrocampista di imporre il suo gioco senza essere per\u00f2 espulso. Si mise in marcatura su Mario Kempes fin dall'inizio e l'attaccante argentino ne risent\u00ec. All'inizio del secondo tempo, fu ammonito per un fallo sullo stesso Kempes. \"L'immagine che rimase fu quella dell'implacabile Chic\u00e3o che letteralmente camminava sopra Ardiles\", scrisse la rivista \"Placar\" un anno dopo. Si guadagn\u00f2 cos\u00ec dagli argentini il soprannome di \"Matador\".\nIn tutto, vest\u00ec la maglia del Brasile in nove partite ufficiali e in due non ufficiali, con 7 vittorie, 3 pareggi ed una sconfitta, senza reti all'attivo. La sua prima partita ufficiale fu il 25 febbraio 1976, contro l'Uruguay, e l'ultima fu contro il il 24 ottobre 1979, partita valevole per la Copa Am\u00e9rica (terminata con una sconfitta per 2 a 1).\nAllenatore.\nUna volta ritiratosi, inizi\u00f2 la carriera da tecnico, allenando prima il XV de Piracicaba e successivamente l'Independente de Limeira. Nel 2001, allen\u00f2 il Clube Atl\u00e9tico Montenegro, de Paranapanema, attualmente escluso dalla Federa\u00e7\u00e3o Paulista de Futebol che arriv\u00f2 alla serie B-2 sotto la sua guida.\nMorte.\nChic\u00e3o mor\u00ec l'8 ottobre 2008, a 59 anni, vittima di un cancro all'esofago. Il presidente del San Paolo, Juvenal Juv\u00eancio, indisse il lutto ufficiale per il club, la cui squadra scese in campo contro il N\u00e1utico, in una partita del Campeonato Brasileiro S\u00e9rie A 2008, con fasce nere al braccio.\nCuriosit\u00e0.\nChic\u00e3o soffriva di problemi al nervo sciatico, ma giocava comunque con grande impegno e dispendio di energie.\nSoffriva anche di problemi allo stomaco che una volta lo fecero vomitare in campo \u2014 ma anche in quell'occasione continu\u00f2 a giocare.,"}
{"id": "2199808", "revid": "1305772", "url": "https://it.wikipedia.org/wiki?curid=2199808", "title": "Part II", "text": ""}
{"id": "2199813", "revid": "436907", "url": "https://it.wikipedia.org/wiki?curid=2199813", "title": "Epicentro romano vol. 3", "text": "Epicentro romano vol. 3 \u00e8 una compilation di musica hip hop, uscita nel 2005. Il disco contiene brani dei migliori artisti della scena capitolina ed \u00e8 stato pubblicato dalla Drago (Unic Records) e co-prodotta da La Grande Onda, etichetta che fa capo a Piotta.\nVoci correlate.\nEpicentro romano"}
{"id": "2199816", "revid": "282466", "url": "https://it.wikipedia.org/wiki?curid=2199816", "title": "Epicentro Romano Vol. 3", "text": ""}
{"id": "2199817", "revid": "834", "url": "https://it.wikipedia.org/wiki?curid=2199817", "title": "The Jonas Brothers (album)", "text": ""}
{"id": "2199822", "revid": "1534511", "url": "https://it.wikipedia.org/wiki?curid=2199822", "title": "Premio Wolf per l'agricoltura", "text": "Il premio Wolf per l'agricoltura \u00e8 un premio assegnato annualmente dalla fondazione Wolf. \u00c8 una delle sei categorie dei premi Wolf riconosciuti dalla fondazione e assegnati dal 1978."}
{"id": "2199823", "revid": "798140", "url": "https://it.wikipedia.org/wiki?curid=2199823", "title": "Giovanni Battista Bonino", "text": "Biografia.\nIl 18 luglio 1920 si laurea in Chimica alla giovanissima et\u00e0 di 21 anni presso l'allora Regia Universit\u00e0 degli studi di Genova. \u00c8 nominato tecnico di Chimica farmaceutica presso la sua Alma Mater il 16 ottobre 1921, assistente di Chimica farmaceutica il 16 ottobre 1922 e professore di Chimica bromatologica dal 16 dicembre 1923 al 1 ottobre 1924.\nNel 1925 si trasferisce come professore, non stabile, all'Universit\u00e0 di Bologna dove nel 1927 diventer\u00e0 professore ordinario di chimica fisica applicata ed elettrochimica, nella Scuola superiore di chimica industriale, annessa a quella di ingegneria. In quegli anni, sempre all'Universit\u00e0 di Bologna insegn\u00f2 anche presso le Facolt\u00e0 Scienze matematiche, fisiche e naturali, di Ingegneria e Chimica industriale. Ricopr\u00ec altres\u00ec la carica di Preside della Facolt\u00e0 di Farmacia dal 1935 al 1941, della Facolt\u00e0 di Chimica industriale per il triennio 1941-1943 e della Facolt\u00e0 di Scienze matematiche, fisiche e naturali dal 1940 al 1958.\nNel 1959 rientra all'universit\u00e0 degli Studi di Genova dove gli viene offerta la cattedra di Chimica applicata della Facolt\u00e0 d'Ingegneria. La sua carriera si concluse nel 1974 e nel 1975 ricevette la nomina di \"Professore emerito\" (D.P.R. del 7 febbraio 1975).\nBonino \u00e8 stato uno dei pi\u00f9 importanti rappresentanti della chimica italiana, anche grazie ad un nuovo modo di approcciarsi alla chimica. Come ben specificato nella biografia redatta dall'Universit\u00e0 di Genova: Bonino fu \"... tra i primi ad applicare, alla sperimentazione chimica i metodi sperimentali propri della fisica, utilizzando la spettroscopia molecolare per lo studio delle strutture chimiche e della reattivit\u00e0 dei composti chimici. I suoi studi di spettroscopia nel campo dell'infrarosso, di spettroscopia Raman, di spettroscopia nel campo dell'ultravioletto, portarono ad applicazioni di polarimetria e di spettropolarimetria nello studio di problemi chimici. Gli studi di fotochimica, eseguiti in collaborazione con il prof. Carassiti, allora suo assistente, che avrebbe dato poi vita alla scuola di Ferrara, e quelli di elettroforesi alla Tiselius, permisero di separare per la prima volta un racemo degli antipodi ottici attraverso esperienze di cromatografia di partizione su carta, alle quali ne seguirono altre di diffusione in ambiente liquido. La ricerca scientifica del Bonino si \u00e8 rivolta anche a studi di catalisi e ad indagini sistematiche sulla teoria delle soluzioni acquose degli elettroliti forti. Realizz\u00f2 anche numerose ricerche magnetochimiche ed elettrochimiche, determinando una teoria dei nuclei aromatici\".\nFu membro del Consiglio superiore della pubblica istruzione\n, del Consiglio superiore di sanit\u00e0, del Consiglio Nazionale delle Ricerche, presiedendo il Comitato consultivo per le Scienze chimiche e dirigendo il Centro Studi di Chimica applicata, fisica ed idrologica, della Pontificia accademia delle scienze (1942) oltre a essere nominato membro dell'Accademia dei Lincei nel 1946.\nPremi.\nRicevette inoltre la medaglia Hoffmann della Gesellschaft Deutscher Chemiker, la medaglia Cannizzaro dall'Accademia Nazionale del XL, la medaglia d'oro al merito della Soci\u00e9t\u00e9 d'Encouragement pour l'Industrie Nationale (Parigi), la medaglia d'oro dei Benemeriti della scuola, della cultura, e dell'arte, la commenda dell'Ordine delle Palme Accademiche di Francia, la Medaglia dei benemeriti della sanit\u00e0 pubblica, il dottorato h.c. dell'Universit\u00e0 Bordeaux I.\nOnorificenze.\n\"Premio Giovanni Battista Bonino\", nel 1997 la Societ\u00e0 chimica italiana istituisce un premio in onore di Bonino. Si tratta di una medaglia che viene conferita a: \"... uno dei ricercatori Chimico-Fisici italiani maggiormente distintisi per la loro attivit\u00e0 di ricerca, di formazione e organizzativa nell'area Chimico-Fisica.\""}
{"id": "2199824", "revid": "324090", "url": "https://it.wikipedia.org/wiki?curid=2199824", "title": "Convenzione delle Nazioni Unite su certe armi convenzionali", "text": "La Convenzione delle Nazioni Unite su certe armi convenzionali (inglese: Convention on Certain Conventional Weapons, CCW o CCWC, definita a volte in senso contrario \"Convenzione sulle armi non convenzionali\"), \u00e8 stata conclusa a Ginevra il 10 ottobre 1980 ed \u00e8 entrata in vigore nel dicembre 1983. La Convenzione mira a vietare o limitare l'uso di alcune armi convenzionali che sono considerate eccessivamente dannose o i cui effetti sono indiscriminati.\nIl titolo completo \u00e8 Convenzione sulla proibizione o la limitazione dell'uso di alcune armi convenzionali che possono essere considerate eccessivamente dannose o aventi effetti indiscriminati e si tratta di un allegato alle Convenzioni di Ginevra del 12 agosto 1949.\nStoria.\nLa Convenzione \u00e8 stata formulata il 10 ottobre 1980, a Ginevra ed \u00e8 entrata in vigore il 2 dicembre 1983. Al febbraio 2008 vi erano 106 firmatari e 106 Stati parti contraenti la convenzione. Alcuni di questi paesi (tra cui gli Stati Uniti, fino al 21 gennaio 2009) hanno adottato solo due dei cinque protocolli, il minimo richiesto per essere considerato uno dei firmatari.\nContenuto.\nLa convenzione ha cinque protocolli:\nIl Protocollo II \u00e8 stato modificato nel 1996 (estendendone il campo di applicazione), ed \u00e8 entrato in vigore il 3 dicembre 1998. Al 15 giugno 2000 erano 50 le parti contraenti al protocollo modificato. Al gennaio 2015 erano salite a 102.\nIl Protocollo IV \u00e8 entrato in vigore il 30 luglio 1998. Al 15 giugno 2000 erano 49 le parti contraenti.\nIl Protocollo V, nato dalla consapevolezza che quanto stabilito nel 1990 era diventato insufficiente contro le bombe non esplose nell'uso, \u00e8 stato adottato nel 2003 ed \u00e8 entrato in vigore nel 2006. Ogni parte contraente \u00e8 responsabile della bonifica dei territori in proprio controllo dopo un conflitto (in aggiunta a tutto ci\u00f2 che \u00e8 gi\u00e0 stabilito dal Protocollo II).\nObiettivi.\nAnalogamente alla Convenzione sulle armi chimiche, l'obiettivo della Convenzione e dei relativi Protocolli \u00e8 di introdurre nuove norme per salvaguardare e proteggere il personale militare e in particolare i civili, in ogni tipo di conflitto armato internazionale o non internazionale, da lesioni per mezzo di frammenti che non possono essere facilmente individuati nel corpo umano da raggi X, mine e trappole esplosive, armi incendiarie e armi laser accecanti.\nLa CCWC manca di verifica e di meccanismi di applicazione e sanzionamento formale."}
{"id": "2199826", "revid": "1543377", "url": "https://it.wikipedia.org/wiki?curid=2199826", "title": "Armando Montanari", "text": "Biografia.\nAttivo durante la Resistenza con il nome di battaglia di E'Desch (da pronunciare \"E'Des-c\") come partigiano appartenente al Distaccamento \"Terzo Lori\" della 28\u00aa Brigata GAP \"Mario Gordini\" operante nel ravennate.\nTrov\u00f2 la morte il giorno successivo alla liberazione della sua citt\u00e0, Ravenna, nel corso dell'Operazione Teodora elaborata congiuntamente dal comando alleato e partigiano, durante gli aspri combattimenti che poche decine di chilometri pi\u00f9 a nord sostennero le forze partigiane contro le forze tedesche durante quella che venne definita la battaglia delle valli.\nVividi episodi di vita vissuta in cui \"E'Desch\" viene citato sono narrati in \"Epopea partigiana\" di Antonio Meluschi ed in una delle 19 brevi storie di \"Matrimonio in brigata\" di Renata Vigan\u00f2."}
{"id": "2199838", "revid": "729019", "url": "https://it.wikipedia.org/wiki?curid=2199838", "title": "Linea District", "text": "La linea District (in inglese: District line) \u00e8 una linea della metropolitana di Londra, che collega la citt\u00e0 da est a ovest, lungo numerose diramazioni che si incontrano a Earl's Court.\nAssieme alle linee Circle, Hammersmith &amp; City e Metropolitan, la linea District \u00e8 una delle linee di sub-superficie della rete metropolitana londinese.\nEssa \u00e8 una linea mista che corre parte interrata e parte in superficie. La linea \u00e8 tra la pi\u00f9 trafficate fra quelle miste e la terza in tutta la rete londinese. Delle sue 60 stazioni, 25 sono sotterranee.\nStoria.\nLa linea District venne costruita dalla \"Metropolitan and Metropolitan District Railways\" e venne aperta nel 1868. La societ\u00e0 venne poi rilevata da Charles Yerkes, divenendo parte del \"Underground\" fino a quando venne nazionalizzata negli anni trenta.\nEssa aveva diramazioni per Uxbridge e Hounslow West entrambe oggi operate dalla Piccadilly Line. I servizi verso est si prolungavano fino alla citt\u00e0 marittima di Southend in Essex dal 1\u00ba giugno 1910 ed a Shoeburyness dal 1911 fino al 30 settembre 1939. Fra il 1\u00ba marzo 1883 ed il 30 settembre 1885 la linea serv\u00ec le stazioni di Ealing Broadway fino a Windsor, lungo la Great Western Mainline.\nCaratteristiche tecniche.\nLa linea District \u00e8 lunga 64\u00a0km ed \u00e8 composta da 60 stazioni. In alcuni tratti, i binari sono condivisi con altre linee della rete metropolitana, con la rete della London Overground e con la rete ferroviaria nazionale, in particolare: da Barking a Aldgate East e da Paddington a Edgware Road sono condivisi con la linea Hammersmith &amp; City; da Tower Hill a Gloucester Road e da High Street Kensington a Edgware Road con la linea Circle; da Hammersmith a Ealing Common con la linea Piccadilly; da Gunnersbury a Richmond con la linea North &amp; West London della London Overground; da East Putney a Wimbledon con la rete ferroviaria nazionale.\nLa maggior parte della linea (da Upminster a Putney Bridge, a Kensington (Olympia), a Barons Court e a Edgware Road) \u00e8 elettrificata con un sistema a quarta rotaia a corrente continua: un binario conduttore centrale \u00e8 alimentato a -250\u00a0V e un binario esterno ai binari di corsa a +500\u00a0V, dando una differenza potenziale di 750\u00a0V. La tratta da Barons Court a Ealing Broadway ha un binario conduttore centrale alimentato a -210\u00a0V e un binario esterno ai binari di corsa a +420\u00a0V, dando una differenza potenziale di 630\u00a0V.\nLe due sezioni sulle quali viaggiano anche i treni tradizionali, da East Putney a Wimbledon e da Gunnersbury a Richmond, hanno il binario centrale fissato ai binari di corsa.\nA ovest di Earl's Court, la linea \u00e8 divisa in quattro diramazioni.Presso la stazione di Ealing Broadway, i binari della linea District si trovano a nord di quelli della linea Central e della \"Great Western Main Line\"; dopo 1,1\u00a0km, la linea si incontra con la diramazione per Uxbridge della linea Piccadilly, presso il bivio di Hanger Lane: da qui, i binari sono condivisi fino alla stazione di Acton Town, dove si unisce la diramazione per Heathrow della linea Piccadilly. Da Acton Town a Barons Court, la linea ha quattro binari, accoppiati per utilizzo: la linea District utilizza i binari pi\u00f9 esterni, assieme ai treni della linea Piccadilly che effettuano tutte le fermate, mentre i binari pi\u00f9 interni sono utilizzati dai treni della linea Piccadilly espressi.\nAlla stazione di Richmond, i binari utilizzati dalla linea District e dalla London Overground si trovano a settentrione rispetto ai binari passanti della linea ferroviaria Waterloo-Reading. I binari di questa diramazione della linea, che attraversano il Tamigi sopra il ponte ferroviario di Kew, sono condivisi con la linea North &amp; West London della London Overground fino al bivio di Gunnersbury dopo il quale i binari della linea District si uniscono ai binari condivisi tra la linea District e la linea Piccadilly, appena prima della stazione di Turnham Green.\nSulla tratta Earl's Court-Turnham Green, alle stazioni di Acton Town, Hammersmith e Barons Court, dalla stessa banchina \u00e8 possibile effettuare l'interscambio tra le linee; dopo Barons Court, la linea Piccadilly entra in galleria mentre la District diventa a due binari attraverso West Kensington. Prima dell'ingresso nella stazione di Earl's Court, la breve diramazione proveniente da Kensington (Olympia) si unisce alla linea con un incrocio a raso mentre la diramazione proveniente da Wimbledon si unisce alla linea con un salto di montone.\nSulla diramazione di Wimbledon, le banchine della linea District presso la stazione di Wimbledon, si trovano a ovest rispetto alle banchine della \"South Western Main Line\". A East Putney, si trova un raccordo che unisce la linea District con l'\"Hounslow Loop Line\", prima di attraversare il Tamigi sul ponte ferroviario di Fulham. La linea, poi, continua passando al di sotto della \"West London Line\" per poi affiancarsi a essa alla stazione di West Brompton e prima del raccordo con la tratta principale della linea e le quattro banchine della stazione di Earl's Court.\nA est di Earl's Court, l'accesso alla diramazione di Edgware Road avviene con un salto di montone. Questa diramazione segue il tracciato della linea Circle da High Street Kensington, dove vi sono due binari passanti (utilizzati dalle linee Circle e District) e due di testa utilizzati solo dalla District. Dopo Paddington, al bivio di Praed Street, questa diramazione si unisce alla linea Hammersmith &amp; City, prima di terminare alla stazione di Edgware Road.\nLa diramazione di Upminster, invece, incontra la linea Circle a Gloucester Road e da qui condividono i binari fino a Tower Hill. A Westminster, la linea incontra il Tamigi e, da qui, corre al di sotto del \"Victoria Embankment\", il lungofiume della sponda settentrionale del Tamigi.\nDopo Tower Hill, la linea Circle diverge e, prima di Aldgate East, la linea District si unisce con la Hammersmith &amp; City. La linea passa al di sotto della \"East London Line\" a Whitechapel, da dove si immette lungo l'antica linea ferroviaria Whitechapel-Bow, fino a Bow Road. A Bow Road la linea riemerge in superficie e, da Bromley-by-Bow al capolinea, corre di fianco alla ferrovia Londra-Tilbury-Southend.\nA Plaistow, si trovano due binari di testa e, a Barking, la linea Hammersmith &amp; City termina. La District segue il tragitto della ferrovia Londra-Tilbury-Southend per altre otto stazioni, prima di terminare ad Upminster.\nLa linea, tra West Kensington e Bromley-by-Bow, corre principalmente in gallerie costruite con il cosiddetto \"Metodo Milano\" (\"cut-and-cover\"). Tuttavia, a causa della natura delle linee di sub-superficie, la trincea \u00e8 lasciata talvolta aperta sia in alcune tratte intra stazione che presso alcune stazioni, per permettere un'adeguata ventilazione.\nTreni e destinazioni.\nFuori dalle ore di punta questa \u00e8 la frequenza dei treni:\nL'unica linea della metropolitana a non avere una interconnessione con la District Line \u00e8 la Metropolitan Line, anche perch\u00e9 molte sezioni della Metropolitan Line sono state inserite nella Circle Line e Hammersmith and City Line.\nLa stazione di Aldgate East sulla District line e sulla Hammersmith &amp; City line si trova a breve distanza a piedi dalla stazione di Aldgate sulla Metropolitan line e sulla Circle line."}
{"id": "2199840", "revid": "121109750", "url": "https://it.wikipedia.org/wiki?curid=2199840", "title": "Dal blu", "text": "Dal blu \u00e8 l'ottavo album di Eugenio Finardi pubblicato nel 1983 per la Fonit Cetra e prodotto da Angelo Carrara.\nDescrizione.\nL'album nasce dopo che nel 1982 Finardi diventa padre di una bambina, Elettra, affetta da sindrome di Down. L'album \u00e8 molto pi\u00f9 intimo dei precedenti, con dolci ballate come \"Le ragazze di Osaka\" e \"Amore diverso\", dedicate proprio a sua figlia.\nQuesto cambio di stile, per\u00f2, venne interpretato dal pubblico come una svolta commerciale della musica di Finardi, provocando un progressivo distacco dei suoi precedenti fan, compensati dall'acquisizione di nuovo pubblico attratto dai suoi brani pi\u00f9 romantici.\nIl brano \"Laura degli specchi\" viene proposto anche da Alice nel suo LP \"Azimut\" dello stesso anno."}
{"id": "2199842", "revid": "899609", "url": "https://it.wikipedia.org/wiki?curid=2199842", "title": "Archibald Campbell, IX conte di Argyll", "text": "Appartenente al nobile clan scozzese Campbell, Archibal Campbell \u00e8 noto principalmente per essere stato accusato come uno dei maggiori artefici del fallito Rye House Plot, attentato alla vita del re d'Inghilterra Carlo II Stuart e di suo fratello ed erede Giacomo, duca di York. Sventata la congiura, Campbell fu costretto a fuggire nei Paesi Bassi. Alla morte di Carlo II, quando Giacomo II divenne re, gli esuli inglesi nei Paesi Bassi pensarono di poter facilmente deporre il re e di insediare al suo posto James Crofts] duca di Monmouth, figlio illegittimo di Carlo II.\nOrganizzarono quindi una ribellione armata, nota come ribellione di Monmouth, che si concluse con un totale fallimento. Il conte fu catturato presso il piccolo villaggio scozzese di Inchinnan il 18 giugno 1685. Portato prigioniero presso Edimburgo, venne condannato a morte per tradimento il 30 giugno.\nBiografia.\nI primi anni e l'inizio della carriera.\nArchibald Campbell nacque nel 1629 a Dalkeith, in Scozia, figlio di Archibald Campbell, I marchese di Argyll e pertanto sin dalla nascita ebbe il titolo di cortesia di Lord Lorne.\nIntrapresa la carriera militare, divenne colonnello negli anni della guerra civile venendo unito alle \"Foot Guards\" e con esse combattendo nella Battaglia di Dunbar del 1650 e nella Battaglia di Worcester nel 1651, sempre al fianco di Carlo II che lo ricompens\u00f2 nel 1650 della nomina a capitano delle sue guardie personali, preposte alla cura personale della sicurezza del sovrano. Carlo II si era largamente legato a lord Lorne malgrado l'opposizione che gli muoveva il clero presbiteriano scozzese per la sua fede anglicana. Lorne fu presente col suo reggimento alla Battaglia di Dunbar il 3 settembre 1650 e dopo anche la battaglia di Worcester egli si un\u00ec a Glencairn, nelle highlands, con 700 fanti e 200 cavalieri, nell'inverno del 1653, e con lui si prepar\u00f2 ad invadere le lowlands da Ruthven, ottenendo il brevetto di tenente generale. A causa dei numerosi contrasti con Glencairn, Lorne abbandon\u00f2 ben presto le truppe comandate da Glencairn dopo aver scritto una lettera piena di rimostranze nei confronti del suo comandante al re in persona. Questa lettera, intercettata, aveva mandato su tutte le furie Glencairn che aveva dato ordine di arrestare lord Lorne.\nNel maggio del 1654 Cromwell pubblic\u00f2 la sua \u2018Ordinance of Pardon and Greace to the Peopell of Scotland;' Lorne fu tra le numerose eccezioni ed inizi\u00f2 sempre pi\u00f9 a legarsi agli ambienti repubblicani, riconciliandosi con suo padre ed incontrando il dittatore inglese in pi\u00f9 occasioni, senza mai comunque esplicitare eccessivamente questi suoi legami.\nConte di Argyll.\nNel 1663, Archibald divenne il IX conte di Argyll (la contea venne restaurata in quell'anno dopo che due anni prima era stata soppressa con l'esecuzione di suo padre, per tradimento nei confronti del sovrano). Egli venne quindi eletto nell'ottobre del 1663 alla carica di Membro della Royal Society. Contestualmente con patente del 16 ottobre di quell'anno egli riottenne dal governo inglese tutti i titoli e le propriet\u00e0 che gi\u00e0 erano state della sua famiglia, allontanando da s\u00e9 anche le pericolose accuse di sospetto di collaborazionismo con i repubblicani inglesi.\nPer il nuovo conte di Argyll il problema principale rimaneva comunque l'estrema mancanza di denaro ed il sussegirsi di debiti che avevano investito la sua famiglia negli anni. Il 29 aprile 1664 il conte di Argyll venne inserito quale membro del Consiglio Privato di Scozia.\nNel maggio del 1665 lo ritroviamo nell'intento di disarmare i Covenanters a Kintyre. Egli rimase poi per la maggior parte del tempo a Inverary nella sua residenza di famiglia, esercitando il suo incarico ereditario di gran giustiziere dell'area, mediando i conflitti tra i capiclan locali.\nNel maggio del 1668 la prima moglie del conte di Argyll mor\u00ec e poco, il 28 gennaio 1670 egli si rispos\u00f2 in seconde nozze con Anna Seaforth, vedova di lord Balcarres.\nArgyll, che pure era politicamente avverso a continuare la persecuzione dei \"Convenanters\", ottenne dal consiglio privato l'ordine di continuare in quest'opera nelle terre sotto la sua giurisdizione, pur supportando personalmente misure moderate.\nMatrimoni.\nPrimo Matrimonio.\nSpos\u00f2, il 13 maggio 1650, Lady Mary Stuart (1628-1668), figlia di James Stuart, IV conte di Moray. Ebbero sette figli:\nSecondo Matrimonio.\nSpos\u00f2, il 28 giugno 1670, Lady Anne Mackenzie (?-2 maggio 1707), figlia di Colin Mackenzie, I conte di Seaforth. La coppia non ebbe figli.\nLa caduta.\nIl 12 aprile 1679, come conseguenza del Popish Plot, il conte di Argyll ricevette il compito speciale di mettere in sicurezza le highlands, disarmare tutti i cattolici, specialmente quei capi trib\u00f9 sospettati di essere dei papisti. Per questo proposito egli oppose resistenza armata agli sceriffi di Dumbarton e Bute, ricevendo per\u00f2 ben presto l'ordine di rientrare nella sua sede. Nel 1680, Giacomo, duca di York divenne gran commissario per la Scozia, e tenne una sessione di parlamento nel 1681 alla quale presenzi\u00f2 lo stesso conte di Argyll. La posizione del conte di Argyll come uno dei principali giudici ereditari, lo rendeva uno degli uomini pi\u00f9 potenti della parte occidentale della Scozia e come tale egli era sempre visto con successo in quanto fautore di una latente politica indipendentista presso i propri domini. La presenza di Giacomo fu dunque orientata a garantire la fedelt\u00e0 di Archibald Campbell il quale, sentendosi isolato nel proprio potere, rassicur\u00f2 il giovane principe nelle sue intenzioni favorevoli alla corona e scrisse una lettera a re Carlo, nella quale gli riconosceva i diritti divini al trono. Giacomo, tendeva ad ogni modo a non fidarsi del conte di Argyll, e decise di estrometterlo dalla sua posizione nel Consiglio della corona scozzese.\nL'ostinazione di Giacomo nel ritenere la figura del conte di Argyll troppo potente anche in virt\u00f9 delle sue future ambizioni alla corona ed il permanere dello stesso conte nella fede anglicana, fecero s\u00ec che egli si trov\u00f2 a dover comparire presso una corte di giudizio per tradimento nei confronti della corona. Re Carlo da Londra, imboccato dal fratello, aveva dato il proprio assenso alla prosecuzione del processo ed aveva richiesto che la corte si pronunciasse con una sentenza, ma che l'eventuale esecuzione avrebbe dovuto essere sospesa sino a suo nuovo ordine. Nel frattempo tutte le sue propriet\u00e0 vennero confiscate al governo.\nLa fuga e l'esilio.\nAlla fine del 1681 il conte di Argyll si trovava nelle segrete del Castello di Edimburgo, in attesa dell'imminente morte. Il 20 dicembre di quell'anno, ad ogni modo, egli ricevette la visita dell'amica Sophia Lindsay, la quale aveva portato con s\u00e9 un paggio. Giunti in cella, il conte di Argyll scambi\u00f2 le proprie vesti con quelle del paggio e pot\u00e9 lasciare il castello senza essere riconosciuto. On reaching the custom-house he slipped quietly off, into one of the narrow wynds adjacent.\nGiunto a Londra, il conte di Argyll si rifugi\u00f2 presso Mrs. Smith, moglie di un ricco venditore di zucchero, spostandosi successivamente a casa del maggiore Abraham Holmes. Dopo qualche tempo, si trasfer\u00ec in campagna presso la residenza di Mrs. Smith a Brentford. La corte, in realt\u00e0, non fece grandi sforzi per catturarlo e gli venne lasciata pertanto ampia possibilit\u00e0 di fuga. Nel 1682 lo ritroviamo in Svizzera, per poi fare ritorno a Londra ove si incontr\u00f2 con Arthur Forbes, I conte di Granard.\nNel giugno del 1683, quando Baillie di Jerviswood ed altri vennero arrestati a seguito del Rye House plot, alcune lettere del conte di Argyll vennero ritrovate tra le loro carte, in codice. Venne quindi arrestato Abraham Holmes ed interrogato il 28 giugno 1683 dato che egli aveva inviato lettere in risposta ad alcune ricevute dal conte di Argyll. Ma ormai Argyll era di stanza nei Paesi Bassi ed appariva difficile riuscire ad espatriarlo.\nLa \"spedizione Argyll\" e la morte.\nAll'epoca della Ribellione di Monmouth contro Giacomo VII nel 1685, Argyll venne nominato generale delle forze che avrebbero invaso la Scozia in supporto ai ribelli locali contro il re inglese, il 17 aprile 1685.\nIl conte di Argyll si spost\u00f2 dunque dalla Frisia a Rotterdam dopo la notizia della sua nomina a comandante e fu presente ad una riunione di patrioti scozzesi tenutasi ad Amsterdam proprio nella data del 17 aprile, nella quale venne decisa l'immediata invasione della Scozia, pur rimanendo tra coloro che pretesero che Monmouth, in caso di successo della ribellione, avrebbe dovuto astenersi dal prendere per s\u00e9 la corona. Egli raccolse pertanto soldi per la spedizione e precisamente 10.000 sterline da una nobildonna inglese esiliata ad Amsterdam e 1.000 sterline da John Locke. Egli salp\u00f2 da Le Vlie nella notte tra il 1\u00ba maggio ed il 2 maggio 1685 con circa trecento uomini caricati su tre piccole imbarcazioni, accompagnato da Patrick Hume, John Cochrane, John Ayloffe e Richard Rumbold. L'armata ancor\u00f2 a Cariston presso le isole Orcadi il 6 maggio successivo. Non appena sbarcati, Campbell invi\u00f2 in avanscoperta il proprio segretario che venne immediatamente arrestato dalle truppe del vescovo locale.\nIl piano venne cos\u00ec scoperto e Argyll decise di riprendere la via del mare, ma solo per costeggiare quelle terre in sicurezza e raggiungere il Sound of Mull.\nGiunto a Campbeltown Argyll fece una dichiarazione che espresse chiaramente i motivi della sua lotta: il duca di York, Giacomo, aveva causato la morte del sovrano Carlo II e il duca di Monmouth ne era quindi l'erede meritevole.\nA Tarbet, le armate del conte di Argyll vennero raggiunte da quelle di sir Duncan Campbell, di molto pi\u00f9 ampie. Egli si sofferm\u00f2 dunque per tre giorni all'Isola di Bute e quindi si port\u00f2 verso Corval, nell'Argyllshire. Dopo un breve raid a Greenock, egli si mosse verso Inverary, ma l'improvvisa comparsa di due fregate inglesi lo costrinsero a ripiegare sul castello di Ellangreig. Egli riusc\u00ec a conquistare con le sue truppe il Castello di Ardkinglass, ma dovette rinunciare all'assedio di Inverary, facendo ancora una volta ritorno a Ellangreig. Egli propose dunque di attaccare le due fregate inglesi, ma i suoi uomini iniziarono ad ammutinarsi. La guarnigione di Ellangreig disert\u00f2 le sue armate e gli inglesi riuscirono a cannoneggiare l'area, prendendo il castello di Ellangreig e catturando lo stendardo del conte di Argyll, sul quale stava scritto \"Per Dio e la Religione, contro il Papismo, la Tirannia, il Governo arbitrario e l'Erastianismo\".\nAccampatosi presso Dumbarton, il conte di Argyll era sul punto di scontrarsi direttamente sul campo con le truppe reali, ma i ribelli al suo fianco si ritiraron verso Glasgow. Egli attravwerso il fiume Clyde a Renfrew con cinquecento uomini al suo comando e dopo un breve scontro con le truppe comandate da William Cleland, il conte di Argyll si ritrov\u00f2 solo col figlio John e tre amici di fiducia. Per sfuggire alla cattura, i cinque si separarono e solo il maggiore Fullarton rimase al fianco del conte.\nIl conte di Argyll, dopo altri piccoli scontri, venne preso prigioniero il 18 giugno. Da Renfrew egli venne spedito a Glasgow ed il 20 giugno giunse ad Edimburgo, ove venne portato al locale castello e messo ai ferri nelle prigioni di stato.\nIl 30 giugno 1685 il conte di Argyll venne giustiziato, come suo padre, per decapitazione ad Edimburgo."}
{"id": "2199845", "revid": "121836", "url": "https://it.wikipedia.org/wiki?curid=2199845", "title": "Archibald Campbell, nono conte di Argyll", "text": ""}
{"id": "2199846", "revid": "1305772", "url": "https://it.wikipedia.org/wiki?curid=2199846", "title": "Renegades of Funk (saggio)", "text": "Renegades of Funk. Il Bronx e le radici dell'hip hop \u00e8 un saggio di U.Net, riguardante i primi anni di storia del movimento hip hop.\nIl libro, che affianca al cartaceo un CD con tracce composte per l'occasione da alcuni tra i migliori rapper della scena musicale italiana, ricostruisce attraverso numerose interviste ai bboy dell'epoca lo spirito degli iniziatori di un movimento che, dagli anni settanta in poi ha interessato tutto il mondo."}
{"id": "2199847", "revid": "117706", "url": "https://it.wikipedia.org/wiki?curid=2199847", "title": "Maglia ad aggancio di fase", "text": ""}
{"id": "2199857", "revid": "113530899", "url": "https://it.wikipedia.org/wiki?curid=2199857", "title": "Giovanni Cosimo Bonomo", "text": "Biografia.\nAllievo di Giovanni Maria Lancisi a Roma e poi di Francesco Redi, fu da quest'ultimo proposto, nel 1691, per l'incarico di medico di Anna Maria Luisa de' Medici alla corte di Neuburg an der Donau e D\u00fcsseldorf.\nInsieme a Diacinto Cestoni e allo stesso Redi, il medico livornese comprese l'eziologia acarica e contagiosa della scabbia e la descrisse nell'opera \"Osservazioni intorno a' pellicelli del corpo umano\", pubblicata a suo nome nel 1687. Difese le nuove acquisizioni mediche e terapeutiche contenute nel suo scritto contro coloro, tra i quali lo stesso Lancisi, che si richiamavano alla medicina galenica e all'autorit\u00e0 aristotelica."}
{"id": "2199859", "revid": "21675844", "url": "https://it.wikipedia.org/wiki?curid=2199859", "title": "Post-impressionista", "text": ""}
{"id": "2199861", "revid": "287204", "url": "https://it.wikipedia.org/wiki?curid=2199861", "title": "Renegades of Funk", "text": "Renegades of Funk \u00e8 un singolo di Afrika Bambaataa, registrato con i Soulsonic Force nel 1983. \u00c8 stato successivamente incluso nella compilation \"\" del 1986.\nIl testo \u00e8 fortemente politicizzato e mira a paragonare i rivoluzionari boh\u00e9mien del passato con gli artisti di strada del tempo.\nLista tracce.\nLato A\nLato B\nCover.\nLa canzone \u00e8 stata riproposta come cover dai Rage Against the Machine nel 2000 all'interno del loro album \"Renegades\". A causa per\u00f2 dello scioglimento della band avvenuto subito prima della pubblicazione, il video che \u00e8 stato prodotto \u00e8 composto solamente da un montaggio di esibizioni della band e di eventi promossi da associazioni in difesa dei diritti civili. Non \u00e8 stata suonata dal vivo fino al 2007, alla reunion avvenuta al Coachella Festival."}
{"id": "2199863", "revid": "599013", "url": "https://it.wikipedia.org/wiki?curid=2199863", "title": "Yoshito \u014ckubo", "text": "Il 19 agosto 2018, nella partita di campionato contro il Kashiwa Reysol, ha segnato la sua 200\u00aa rete nella J League (J1 League e J2 League).\nHa preso parte sia della nazionale giapponese U-19, sia della nazionale giapponese U-23, sia della nazionale giapponese maggiore, di cui, in quest'ultima, ha collezionato sessanta presenze e sei reti fino al 2014. Sempre con la selezione maggiore ha partecipato alla FIFA Confederations Cup 2003 svoltasi in Francia, ai Mondiali sudafricani nel 2010 e ai Mondiali brasiliani nel 2014.\nBiografia.\nNato a Kanda, in una cittadina situata nella prefettura di Fukuoka, da una famiglia appassionata di baseball e pesca, quando era ancora molto giovane, assieme al padre guardava i video di Diego Armando Maradona e di Pel\u00e9. Dal 1\u00ba dicembre 2004 \u00e8 sposato con Rie Hayashida, dalla quale ha avuto quattro figli tutti maschi: Ait\u014d, Ry\u014dkuji, T\u014dri e Shiy\u016b.\nCaratteristiche tecniche.\nDi ruolo gioca come punta centrale ma anche come seconda punta, \u00e8 di piede destro sebbene sia in capace di trovare la rete calciando anche con il sinistro, ha una buona potenza di tiro, \u00e8 capace di trovare il gol sia dalla media distanza che sotto porta, e avendo sia senso della posizione oltre che un buon stacco aereo riesce a segnare tirando anche di testa. Calciando dal dischetto ha un'ottima percentuale di successo essendo un affidabile rigorista.\nCarriera.\nClub.\nCerezo Osaka e Maiorca.\nIl 9 gennaio 2001 si unisce al Cerezo Osaka, squadra di Osaka che militava nella J1 League, la massima divisione nipponica. Esordisce in campionato per la prima volta il 17 marzo, presso l'Urawa Komaba Stadium, l'ex stadio degli Urawa Reds, entrando al 79\u00ba minuto, la partita di conclude con un 2-2. Il primo gol con la maglia del Cerezo Osaka, invece, \u00e8 giunto contro il J\u00fabilo Iwata, in una partita del primo turno della Coppa J. League, grazie a un gol di gamba nel pareggio per 2-2 alla partita d'andata, non venendo per\u00f2 convocato in quella di ritorno persa per 2-1. Sempre contro il J\u00fabilo Iwata, segner\u00e0 la sua prima rete in campionato nella sconfitta per 3-2. La squadra, come ultima in classifica, viene retrocessa nella seconda divisione, nel campionato della J2 League segnando diciotto reti mettendo a segno una doppietta in ben quattro partite: nel pareggio per 3-3 contro il Kawasaki Frontale, e nelle vittorie per 3-1 contro il Montedio Yamagata, per 2-1 contro il Sagan Tosu e per 3-0 contro il Shonan Bellmare. Ottenuto il secondo posto in classifica il Cerezo Osaka si guadagna la promozione in prima divisione. Segner\u00e0 per la prima volta nella Coppa dell'Imperatore nel 2003 con il gol del 4-1 nella vittoria contro l'ALO's Hokuriku, invece nel tempi supplementari segner\u00e0 la rete del 3-2 vincendo contro il Gamba Osaka, mentre nella semifinale segner\u00e0 la doppietta che permetter\u00e0 di prevalere per 2-1 contro il Kashima Antlers ottenendo un posto in finale, perdendo per 1-0 contro il J\u00fabilo Iwata. Il 5 aprile 2003 segner\u00e0 la sua prima doppietta in J1 League nella vittoria ai danni del Shimizu S-Pulse per 5-4, e poco dopo il 26 aprile ne segna un'altra nella vittoria per 6-4 contro l'Urawa Red. Al termine del campionato del 2003, \u00e8 giunto 5\u00ba nella classifica marcatori, con 16 reti, assieme a Tatsuhiko Kubo. Nel 2003 ha vinto anche l'Asian Young Footballer of the Year.\nDal 2005 al 2006 viene ceduto il prestito alla squadra spagnola del Maiorca giocando in Liga facendo il suo esordio contro il Deportivo segnando il gol del pareggio nella partita che si concluder\u00e0 per 2-2, sar\u00e0 autore di una rete nella vittoria per 4-3 contro l'Athletic Bilbao, inoltre segner\u00e0 il gol del 1-1 nel pareggio contro il Siviglia. Conclusa la sua esperienza in Spagna, torner\u00e0 in Giappone con il Cerezo Osaka giocando con la squadra per un'altra stagione.\nVissel Kobe e Wolfsburg.\nNel 2007 viene acquistato dal Vissel Kobe, segnando per la prima volta con la maglia della squadra nel campionato giapponese, con una doppietta nella vittoria per 4-1 contro lo Yokohama F. Marinos di cui ha vestito la maglia fino al 3 gennaio 2009, data in cui la societ\u00e0 giapponese ha annunciato il suo trasferimento al , club della Fu\u00dfball-Bundesliga. Nel periodo in cui ha militato nel Wolfsburg vincer\u00e0 il campionato tedesco, sebbene non sia mai andato a rete, avendo comunque fatto un assist vincente con il quale il suo compagno di squadra Grafite segna la rete del 1-1 nel pareggio contro il Colonia. In seguito torner\u00e0 a giocare in Giappone nel Vissel Kobe, fino al 2012.\nKawasaki Frontale e FC Tokyo.\nA partire dal 2013 inizier\u00e0 a giocare per il Kawasaki Frontale dove, nella stagione 2013 della J1 League stabilir\u00e0 il suo record con 26 reti in stagione segnando una doppietta in varie partite come quella vinta per 4-2 contro il Vegalta Sendai e il Kashima Antlers, prevalendo per 3-1 contro Kashiwa Reysol e il Ventforet Kofu, nella vittoria per 2-0 contro lo Shimizu S-Pulse e in quella per 2-1 contro l'Albirex Niigata, e nel pareggio per 2-2 contro il Cerezo Osaka. Nel 2017 giocher\u00e0 per FC Tokyo, il 18 marzo segna la sua prima rete per la squadra, in campionato, con il gol del 3-0 contro il Kawasaki Frontale; in tutto segner\u00e0 nove reti con FC Tokyo prima di ritornare nel Kawasaki Frontale, giocando nella supercoppa giapponese segnando una rete nella sconfitta per 3-2 contro il Cerezo Osaka. Il suo ultimo gol con il Kawasaki Frontale sar\u00e0 nella partita di campionato nella rete del 4-1 vincendo contro il Kashima Antlers.\nJ\u00fabilo Iwata e Tokyo Verdy.\nInizier\u00e0 a giocare per il J\u00fabilo Iwata, segnando il suo primo gol per la squadra nel campionato giapponese con la rete del 2-0 nella vittoria contro il Kashiwa Reysol. Nell'edizione 2019 della J1 League la squadra retrocede come ultima classificata nella seconda divisione, \u014ckubo giocher\u00e0 nel Tokyo Verdy.\nRitorno al Cerezo Osaka.\nNel 2021 torner\u00e0 a giocare per la squadra del Cerezo Osaka, far\u00e0 un gol nella partita di inizio stagione battendo per 2-0 il Kashiwa Reysol e segner\u00e0 una doppietta permettendo alla sua squadra di portarsi per ben due volte in vantaggio contro il Kawasaki Frontale, ma perdendo ugualmente per 3-2. Far\u00e0 un altro gol nella vittoria per 4-1 contro lo Yokohama FC.\nNazionale.\nHa giocato con la Nazionale Under-23 del Giappone nel 2002 agli Asian Games vincendo l'argento, segnando una doppietta nella vittoria per 5-2 contro il Bahrein.\nHa esordito nella nazionale maggiore giapponese il 31 maggio 2003, in un'amichevole contro la Corea del Sud persa per 2-1 al National Stadium di Tokyo, rimpiazzando Takayuki Suzuki. Il 17 ottobre 2007 andr\u00e0 a rete con la nazionale per la prima volta in gara internazionale durante la gara della Afro-Asian Cup of Nations contro l'Egitto allo Stadio Nagai di \u014csaka, segnando una doppietta vincendo per 4-1.\nNel 2004 ha fatto parte della rappresentativa Under-23 giapponese che ha partecipato al torneo di calcio ai Giochi della XXVIII Olimpiade, uscendo al primo turno dopo aver terminato al quarto posto dietro Paraguay, Italia e Ghana, proprio contro il Ghana \u014ckubo segner\u00e0 la rete del 1-0 dando al Giappone l'unica vittoria nel torneo.\nSegner\u00e0 una rete in una partita amichevole contro la Siria dove il Giappone vincer\u00e0 per 3-1. Ha partecipato ai Mondiali in Sudafrica del 2010, esordendo in tutte le quattro partite, fino all'eliminazione contro il Paraguay, agli ottavi di finale.\nGiocher\u00e0 in un'amichevole contro lo Zambia segnando il gol del 4-3 che consegner\u00e0 al Giappone la vittoria. Viene convocato da Alberto Zaccheroni ai Mondiali brasiliani del 2014 e, anche l\u00ec ha disputato tutte le partite.\nCronologia presenze e gol in nazionale.\n \n \n \n \n \n \n \n \n \n \n \n \n \n \n \n \n \n \n \n \n "}
{"id": "2199869", "revid": "682087", "url": "https://it.wikipedia.org/wiki?curid=2199869", "title": "Roller Dollar", "text": ""}
{"id": "2199882", "revid": "179980", "url": "https://it.wikipedia.org/wiki?curid=2199882", "title": "Francisco Jezu\u00edno Avanzi", "text": ""}
{"id": "2199884", "revid": "113757", "url": "https://it.wikipedia.org/wiki?curid=2199884", "title": "Marina di Ascea", "text": ""}
{"id": "2199885", "revid": "339392", "url": "https://it.wikipedia.org/wiki?curid=2199885", "title": "Vladimir Andreyev", "text": ""}
{"id": "2199886", "revid": "1684799", "url": "https://it.wikipedia.org/wiki?curid=2199886", "title": "Frontiers", "text": ""}
{"id": "2199887", "revid": "123189345", "url": "https://it.wikipedia.org/wiki?curid=2199887", "title": "The Illustrated London News", "text": "The Illustrated London News era una rivista fondata da Herbert Ingram e suo figlio Mark Lemon, l'editore del \"Punch\". La prima edizione della rivista apparve il 14 maggio 1842, con Lemon come consulente capo. Al prezzo di sixpence, la rivista aveva sedici pagine e trentadue illustrazioni realizzate con tecniche xilografiche (\"wood engraving\"). Il primo numero includeva immagini della guerra anglo-afgana, di un incidente ferroviario in Francia, dell'esplosione di uno battello a vapore in Canada e di un ballo in maschera a Buckingham Palace.\nStoria.\nNonostante le 26\u00a0000 copie distribuite, vi fu un netto calo nel secondo numero e nelle uscite successive. Herbert Ingram era tuttavia determinato a fare della sua creatura un successo. Invi\u00f2 a tutti i chierici della nazione una copia del numero contenente un servizio illustrato sull'insediamento dell'Arcivescovo di Canterbury, assicurandosi cos\u00ec molti nuovi abbonati.\nLa pubblicazione fu in seguito la fonte di una prima e informale formazione artistica per il post-impressionista Vincent van Gogh.\nLa rivista fu pubblicata fino al 1971, quando divenne un mensile. Dal 1989 \u00e8 divenuta un bimestrale e, in seguito, quadrimestrale. Attualmente il magazine non \u00e8 pi\u00f9 pubblicato, ma il gruppo editoriale Illustrated London News Group esiste ancora e la sua attivit\u00e0 consiste nella produzione di magazine aziendali, realizzazione di siti web e consulenze. Il gruppo gestisce inoltre l'archivio dell'\"Illustrated London News\".\nCollaboratori.\nTra gli scrittori e giornalisti vi furono Robert Louis Stevenson, Thomas Hardy, George Augustus Sala, J. M. Barrie, Wilkie Collins, Joseph Conrad, Arthur Conan Doyle, Rudyard Kipling, G. K. Chesterton e Agatha Christie. La rubrica di scacchi fu curata per molti anni da Howard Staunton.\nDella prima generazione di incisori e disegnatori fecero parte tra i primi Sir John Gilbert, Myles Birkett Foster, George Housman Thomas e George Cruikshank; tra gli ultimi William James Linton, Ebenezer Landells e George Thomas. Tra i realizzatori dei testi vi erano Douglas William Jerrold, Richard Garnett e Shirley Brooks.\nTra gli illustratori e artisti vi furono Mabel Lucie Attwell, Ernest Howard Shepard, Kate Greenaway, William Heath Robinson e suo fratello Charles Robinson, George E. Studdy, David Wright, Melton Prior, Frederic Villiers, Edmund Blampied, Frank Reynolds, Lawson Wood, Henry Mayo Bateman, Bruce Bairnsfather, C. E. Turner, R. Caton Woodville, A. Forestier, Fortunino Matania e Louis Wain. Tra gli illustratori vi fu anche Constantin Guys (1802-1892), citato da Charles Baudelaire nel suo \"Le Peintre de la vie moderne\" (\"Il pittore della vita moderna\")."}
{"id": "2199893", "revid": "29478", "url": "https://it.wikipedia.org/wiki?curid=2199893", "title": "Jean Pierre Louis Laurent Ho\u00fcel", "text": ""}
{"id": "2199894", "revid": "125100301", "url": "https://it.wikipedia.org/wiki?curid=2199894", "title": "David Alan Basche", "text": "Biografia.\nNasce a Hartford, nel Connecticut, il 25 agosto 1968 e intraprende giovanissimo il suo primo ruolo di recitazione, in una produzione scolastica intitolata \"Le avventure di Tom Sawyer\", al sesto grado della scuola elementare Norfeldt di West Hartford. Durante i suoi studi nella scuola media King Philip, Basche ha partecipato a numerosi spettacoli presentati dalla Comunit\u00e0 ebrea di Hartford, ottenendo vari ruoli in pi\u00f9 di 10 rappresentazioni nella William H. Hall High School della sua citt\u00e0.\nIl suo debutto nel cinema avviene con la sitcom \"Oh Grow Up\" (1999), creata da Alan Ball; due anni dopo, ottiene il ruolo di Steven Keats nella serie televisiva \"Three Sisters\". Nel 2005, appare nel film di Steven Spielberg, \"La guerra dei mondi\", nel ruolo di Tim, il patrigno di Rachel Ferrier (interpretato da Dakota Fanning); l'anno successivo interpreta Todd Beamer nel film \"United 93\", diretto da Paul Greengrass. Nel 2007, ottiene per la prima volta un ruolo da protagonista in \"I'll Believe You\", commedia familiare americana; contemporaneamente lavora per un'altra serie, intitolata \"The Starter Wife\".\nVita privata.\nBasche \u00e8 attualmente sposato con l'attrice statunitense Alysia Reiner; i due si sono conosciuti a teatro durante la messa in scena di una commedia di William Shakespeare, intitolata \"La dodicesima notte\". Il 5 dicembre 2008, la coppia ha avuto una figlia chiamata Livia Charles Basche.\nDoppiatori italiani.\nNelle versioni in italiano dei suoi film, David Alan Basche \u00e8 stato doppiato da:"}
{"id": "2199896", "revid": "21676972", "url": "https://it.wikipedia.org/wiki?curid=2199896", "title": "Illustrated London News", "text": ""}
{"id": "2199898", "revid": "339392", "url": "https://it.wikipedia.org/wiki?curid=2199898", "title": "Valeriy Borchin", "text": ""}
{"id": "2199899", "revid": "834", "url": "https://it.wikipedia.org/wiki?curid=2199899", "title": "Raised On Radio", "text": ""}
{"id": "2199901", "revid": "72396", "url": "https://it.wikipedia.org/wiki?curid=2199901", "title": "Effetto Josephson", "text": ""}
{"id": "2199902", "revid": "84184", "url": "https://it.wikipedia.org/wiki?curid=2199902", "title": "NetSurf", "text": "NetSurf \u00e8 un web browser open source sotto licenza GPL che funziona su RISC OS e sistemi Unix-like col toolkit GTK+; recentemente \u00e8 disponibile anche per la console GP2X Caanoo. Supporta la maggior parte delle specifiche HTML 4 e CSS 2.1.\nStoria.\nNell'Aprile del 2002, il progetto NetSurf \u00e8 partito in risposta a una discussione sulle carenze dei browser esistenti della piattaforma RISC OS. Poco dopo l'inizio del progetto, versioni di sviluppo per gli utenti di RISC OS sono state rese avviabili per il download dall'autobuilder del progetto. NetSurf \u00e8 stato votato il \"Miglior software non commerciale\" nei premi Drobe Launchpad's 2004, 2006 e 2007.\nConversione.\nIl lavoro sulla conversione (port) con le librerie GTK \u00e8 iniziato a giugno del 2004. Il port, che funziona sulle piattaforme Unix-like, \u00e8 stato inizialmente creato per aiutare il processo di sviluppo e debug, per\u00f2 \nda allora \u00e8 maturato in un vero e proprio browser web GTK. \u00c8 inserito in piccole distribuzioni linux.\nNetSurf ha attratto l'attenzione da diverse altre piattaforme. Dalla versione 2.0 \u00e8 stato effettuato il port nato nativo per BeOS/Haiku e AmigaOS.\nDal gennaio 2009 NetSurf \u00e8 presente anche per MorphOS.\n\"Release\".\nDopo 5 anni di sviluppo, la prima versione stabile del browser \u00e8 stata distribuita il 19 maggio 2007 in coincidenza con la mostra 'Wakefield RISC OS'. La versione 1.0 \u00e8 stata resa avviabile per il download dalla pagina del sito del progetto e il software \u00e8 stato venduto in CD alla mostra.\nDall'uscita di Netsurf 1.0 ci sono state 2 versioni di punta, che hanno compreso correzioni di errori. NetSurf 1.1 \u00e8 stato distribuito sia per RISC OS sia come pacchetto nel repositorio di Debian GNU/Linux il 15 agosto 2007. NetSurf 1.2 \u00e8 stato distribuito il 22 marzo 2008.\nNetSurf 2.0 \u00e8 stato distribuito il 25 aprile 2009\nGoogle Summer of Code.\nNetSurf \u00e8 stato accettato nel Google Summer of Code nel 2008 come un'organizzazione di mentoring. Concorre per quattro progetti:\nCaratteristiche.\nNetSurf \u00e8 scritto principalmente in ANSI C, e implementa molte specifiche HTML 4 e CSS 2.1 usando motore di visualizzazione su misura. Le versioni di sviluppo usano Hubbub, un decodificatore HTML che segue la specifica HTML5 ancora in sviluppo. Oltre alla capacit\u00e0 di mostrare immagini GIF, JPEG, PNG e BMP, il browser supporta anche i formati nativi di RISC OS, compresi Sprite, Draw e file ArtWorks. \nDal 2008, NetSurf non ha il supporto per JavaScript. La navigazione a schede non \u00e8 disponibile in tutte le versioni, ma la funzione \u00e8 stata realizzata nell'ambito del progetto principale del ramo di sviluppo. Attualmente (versione 1.2) occupa 2.2 MB su Risc OS. \u00c8 usato su distribuzioni linux minimali quali DeliLinux."}
{"id": "2199904", "revid": "1442080", "url": "https://it.wikipedia.org/wiki?curid=2199904", "title": "Lagorchestes asomatus", "text": "Il wallaby lepre del Lago Mackay (Lagorchestes asomatus ), noto anche come wallaby lepre centrale o kuluwarri, \u00e8 una specie estinta di Macropodide diffusa in passato in Australia centrale. Conosciamo molto poco su di esso.\nQuesta specie \u00e8 nota solamente a partire da un singolo cranio (da cui il nome specifico \"asomatus\", \u00absenza corpo\u00bb) trovato nel 1932 tra i Monti Farewell e il Lago Mackay, nel Territorio del Nord. Questo reperto \u00e8 l'unica prova dell'esistenza dell'animale. Dalle testimonianze orali sembra che quest'animale si fosse estinto agli inizi degli anni sessanta, probabilmente a causa della predazione da parte di gatti e volpi. Si ritiene che abitasse tra le dune di sabbia del deserto."}
{"id": "2199905", "revid": "1186766", "url": "https://it.wikipedia.org/wiki?curid=2199905", "title": "Ruga", "text": ""}
{"id": "2199906", "revid": "1305772", "url": "https://it.wikipedia.org/wiki?curid=2199906", "title": "Open Arms", "text": ""}
{"id": "2199909", "revid": "113678765", "url": "https://it.wikipedia.org/wiki?curid=2199909", "title": "Giunture", "text": "Giunture o La Giuntura (\"Indura\" in dialetto locale, \"Juncturae\" in latino) \u00e8 una frazione del comune di Sant'Apollinare, in provincia di Frosinone. Nei suoi pressi si forma il fiume Garigliano, con la confluenza del Gari nel fiume Liri (giuntura, appunto). La localit\u00e0 segna il confine tra i comuni di Cassino e Sant'Apollinare, ma nei pressi della congiunzione vengono toccati anche i comuni di Sant'Ambrogio sul Garigliano (sulla sponda opposta del Liri) e di Rocca d'Evandro (in questo caso al di l\u00e0 del Garigliano e dell'ultimo tratto del Gari).\nStoria.\nGiunture \u00e8 stato fondato con il nome di \"Juncturae\" dai monaci benedettini prima dell'anno 1000, in quanto la zona tra i fiumi Gari e Liri era, come d'altronde \u00e8 ancora, molto fertile, e situata al termine del tratto di fiume navigabile (provenendo dal Mar Tirreno). Pare che presso tale localit\u00e0 vi fosse un porticciolo d'attracco per le navi da trasporto provenienti dal Tirreno ed in particolare per le merci destinate all'Abbazia di Montecassino. Dall'anno 1000 e fino al 1300 circa, l'Universit\u00e0 (cos\u00ec erano nominate le localit\u00e0 della Terra di San Benedetto) di Juncturae divenne un importante punto di riferimento dell'intero feudo benedettino. Nel 1040 l'Abate di Montecassino Richerio dota l'Infermierato di Montecassino (una sorta di Ospedale dell'epoca) dei beni derivanti da \"terre, case, chiese, selve, acque, molini, peschiere. Gli uomini che vi abitavano erano tenuti a servire l'Infirmario e corrispondergli il terratico, il glandatico, i polli e i servizi\". Nei documenti benedettini ricorre il nome di Nicola da Iuntura, Magistro costruttore di numerosi edifici in tutta la Terra di San Benedetto durante la prima met\u00e0 del Duecento.\nNel 1183 papa Lucio III in un documento cita ancora Junturae, confermando il servizio dei suoi abitanti per l'Infermierato. Di Juntura vi sono documenti conservati presso la biblioteca del Monastero di Montecassino nel periodo di tempo dal 1040 fino al 1578. La localit\u00e0 \u00e8 andata spopolandosi dopo le varie scorrerie dei barbari che hanno interessato l'attuale basso Lazio.\nNel 1692 la localit\u00e0 era quasi disabitata: il 13 settembre 1692, infatti, papa Innocenzo XII conferisce all'Abate di Montecassino l'incarico di investigare circa la depredazione di beni subiti dalla chiesa di San Martino in Sant'Apollinare, situata presso la congiunzione, e scomunicare gli illeciti detentori.\nDall'anno 1302 fino al 1861 il territorio della localit\u00e0 rientr\u00f2 nel Regno di Napoli e poi nel Regno delle due Sicilie. Diversi anni dopo il territorio della localit\u00e0 rimase, negli anni, condiviso tra i comuni di Sant'Angelo in Theodice e Sant'Apollinare (il primo appartenente al Circondario di Sora e al Mandamento di San Germano, l'altro appartenente al Circondario di Gaeta ed al Mandamento di Roccaguglielma - oggi Esperia). Il municipio di Sant'Angelo, con il decreto dell'allora re delle due Sicilie Francesco II dell'11 luglio 1860 (n\u00b036), fu poi soppresso ed annesso al comune di San Germano (oggi Cassino). \nOggi, la porzione della localit\u00e0 appartenente al comune di Cassino viene anche chiamata \"colle nuovo\".\nPosizione Geografica.\nLa frazione, raggiungibile principalmente dalla Strada Regionale (gi\u00e0 Provinciale) dei Santi, \u00e8 posta alle propaggini meridionali della Valle del Liri e da' origine alla gola della Valle del Garigliano, tra i Monti Aurunci ed il vulcano spento di Roccamonfina. Risulta quindi essere una zona di confine molto rilevante, in quanto in una manciata di chilometri si possono raggiungere agevolmente tre province (Latina, Caserta e Isernia) e due regioni (Campania e Molise) italiane. \nLe coste del Mar Tirreno sono quindi accessibili a circa 30km (Scauri), a 17km \u00e8 raggiungibile la millenaria Abbazia di Montecassino, mentre con altrettanti km si raggiunge, ad esempio, il Sacrario Militare di Montelungo e le Terme di Suio.\nCaserta \u00e8 la citt\u00e0 d'arte pi\u00f9 vicina, a meno di 70km, mentre con circa 90 \u00e8 raggiungibile Napoli e con circa 140 Roma. Tra i centri abitati medio-piccoli, Cassino \u00e8 situata a 10km circa, Formia e Gaeta a 35 e 40 rispettivamente, Sessa Aurunca a 30, Venafro a 25.\nCon circa 90km di strada si raggiunge poi il Parco Nazionale d'Abruzzo, mentre a raggio pi\u00f9 breve sono presenti i parchi regionali del Matese, di Roccamonfina e degli Aurunci.\nIn quanto a servizi pubblici, la fermata bus COTRAL (per Cassino, Scauri, Suio Terme) \u00e8 posta sulla Strada Regionale dei Santi, mentre gli scali ferroviari pi\u00f9 comodi e di rilevanza sono Cassino e Formia-Gaeta, sebbene ve ne siano altri (Fontanarosa-Cervaro) anche pi\u00f9 vicini ma pi\u00f9 carenti di servizi a lungo raggio. L'Autostrada del Sole \u00e8 equidistante nelle stazioni di San Vittore e Cassino (circa 7km).\nEdifici Pubblici.\nNella localit\u00e0 era presente una scuola primaria (chiusa a fine anni Settanta), il cui edificio \u00e8 ancora presente e a partire dagli anni Ottanta \u00e8 stato diverse volte sfruttato come circolo ricreativo, in occasione anche della costruzione di un campo di bocce nei pressi. Alcune aule sono oggi utilizzate dal comune di Sant'Apollinare come archivio, mentre i restanti locali (ad esempio, i servizi igienici) sono utilizzati durante la locale festa, a fine agosto. \nLa chiesetta della Madonna di Canneto \u00e8 stata invece edificata nell'immediato dopoguerra e tuttora utilizzata per la Messa domenicale. Non distante da quest'edificio \u00e8 in costruzione la nuova chiesa sussidiaria, che andr\u00e0 a sostituire quella esistente, relativamente piccola ed in condizioni difficili per un restauro integrale.\nEconomia.\nL'economia di questa localit\u00e0 \u00e8 legata all'economia del cassinate, con gran parte degli abitanti impiegati nell'industria e nei servizi. Non mancano i lavoratori nel settore agricolo (granturco, orzo, grano, pioppi da cellulosa) ed alla pastorizia (ovini e bovini) con produzione di pregiati formaggi pecorini. \nEventi.\nNella localit\u00e0 esiste una chiesetta dedicata alla Madonna di Canneto, presso la quale ogni anno, nell'ultima domenica di agosto, si svolge una festa con relativa grande processione. La statua che viene portata durante la festa tra le strade della zona, \u00e8 una replica lignea della statua della Madonna di Canneto situata a Settefrati."}
{"id": "2199920", "revid": "247222", "url": "https://it.wikipedia.org/wiki?curid=2199920", "title": "Lifehouse chronicles", "text": ""}
{"id": "2199928", "revid": "767487", "url": "https://it.wikipedia.org/wiki?curid=2199928", "title": "Hedley Herbert Finlayson", "text": "Fin dai primi anni venti inizi\u00f2 ad interessarsi allo studio dei mammiferi endemici dell'Australia. Fu lui a scoprire, nell'angolo nord-orientale dell'Australia Occidentale, l'unico cranio a noi noto del ratto canguro del Lago Mackay (\"Lagorchestes asomatus\"), specie oggi estinta. Nel 1930 divenne Curatore Onorario dei Mammiferi al Museo dell'Australia Occidentale, carica che mantenne fino al suo ritiro nel 1965.\nDei suoi viaggi a dorso di cammello nel deserto australiano troviamo una vasta testimonianza nel libro \"The Red Centre. Man and Beast in the Heart of Australia\" (\"Il Centro Rosso. Uomo e Animali nel Cuore dell'Australia\", 1935)."}
{"id": "2199935", "revid": "1005847", "url": "https://it.wikipedia.org/wiki?curid=2199935", "title": "Unit\u00e0 Nazionale (Per\u00f9)", "text": "Unit\u00e0 Nazionale (in spagnolo: Unidad Nacional) \u00e8 una coalizione di partiti politici peruviani di tendenza centrista fondata nel 2001 dalla leader democristiana Lourdes Flores Nano del PPC.\nPartiti membri.\nI partiti membri che costituiscono l'alleanza sono:\nCrisi dell'alleanza.\nMolti membri del Partito Popolare Cristiano hanno espresso i loro dubbi riguardo all'alleanza, a causa delle sconfitte elettorali del 2001 e del 2006, sebbene di misura. Molti hanno proposto al PPC una svolta solitaria e pi\u00f9 di centro se non addirittura di centrosinistra."}
{"id": "2199936", "revid": "298229", "url": "https://it.wikipedia.org/wiki?curid=2199936", "title": "SummerSlam 2004", "text": "SummerSlam 2004 \u00e8 stata la diciassettesima edizione dell'evento annuale in pay-per-view SummerSlam prodotto dalla World Wrestling Entertainment (WWE). L'evento si \u00e8 svolto il 15 agosto 2004 presso l'Air Canada Centre di Toronto. Allo show hanno preso parte sia \"Raw\" che \"SmackDown!\".\nIl match principale dell'evento, per quanto riguarda il roster di \"Raw\", fu quello per il World Heavyweight Championship tra il campione Chris Benoit e lo sfidante Randy Orton, vinto da Orton per schienamento dopo l'esecuzione della \"RKO\". Per quanto riguarda il roster di \"SmackDown!\", l'incontro principale fu quello per il WWE Championship tra il campione John \"Bradshaw\" Layfield e lo sfidante The Undertaker, che il primo ha vinto per squalifica. Altri match importanti dell\"'undercard\" furono Kurt Angle contro Eddie Guerrero e Triple H contro Eugene.\nStoryline.\nA Vengeance, Chris Benoit sconfisse Triple H mantenendo il World Heavyweight Championship. Nella puntata di \"Raw\" del 26 luglio, Randy Orton vinse una battle royal a 20 uomini, eliminando per ultimo Chris Jericho, ottenendo il diritto di affrontare Benoit a SummerSlam per il titolo.&lt;ref name=\"Raw 26/07/2004\"&gt;&lt;/ref&gt; La settimana seguente a \"Raw\", l'Evolution (Orton, Batista e Ric Flair) sconfissero Benoit, Edge e Chris Jericho quando Orton schien\u00f2 Benoit dopo averlo colpito con una RKO. Nella puntata di \"Raw\" del 9 agosto, Benoit sconfisse Orton e Triple H in un handicap match per squalifica.\nA The Great American Bash, JBL sconfisse Eddie Guerrero in un Texas Bullrope match per vincere il WWE Championship. Nella puntata di \"SmackDown!\" del 22 luglio, JBL sconfisse un jobber mantenendo il titolo. Dopo l'incontro, The Undertaker sfid\u00f2 JBL in un match a SummerSlam.&lt;ref name=\"SD! 22/07/2004\"&gt;&lt;/ref&gt; Nella puntata di \"SmackDown!\" del 5 agosto, JBL chiam\u00f2 The Undertaker, ma si present\u00f2 un midget vestito da The Undertaker. In seguito il vero Undertaker apparve e attacc\u00f2 JBL, fino a quando intervenne Orlando Jordan per aiutarlo. La settimana successiva, The Undertaker sconfisse Orlando Jordan per squalifica a causa dell'interferenza di JBL che aveva colpito Undertaker con la Clothesline from Hell.\nLa seconda rivalit\u00e0 principale del roster di \"SmackDown!\" fu tra Eddie Guerrero e Kurt Angle. Le avversit\u00e0 nacquero a WrestleMania XX, quando Guerrero sconfisse Angle difendendo con successo il WWE Championship. Guerrero perse il titolo contro John \"Bradshaw\" Layfield (JBL) a giugno, quando Angle, allora general manager di \"SmackDown!\", tolse il titolo a Guerrero e dichiar\u00f2 vincitore JBL. Tre settimane pi\u00f9 tardi, il 15 luglio a \"SmackDown!\", JBL sconfisse Guerrero in uno Steel Cage match rimanendo campione. Verso la fine dell'incontro, El Gran Luchadore (Angle), interfer\u00ec, permettendo a JBL di uscire dalla gabbia e vincere l'incontro. Dopo il match, Guerrero attacc\u00f2 El Gran Luchadore e gli tolse la maschera rivelando essere Kurt Angle. La settimana seguente a \"SmackDown!\", Vince McMahon annunci\u00f2 che Angle avrebbe affrontato Guerrero a SummerSlam.\nLa seconda rivalit\u00e0 principale del roster di \"Raw\" fu tra Triple H e Eugene. La rivalit\u00e0 inizi\u00f2 il 17 maggio a \"Raw\", durante un segmento con The Rock, Eugene disse che il suo wrestler preferito era Triple H, in quanto Eugene adorava \"giocare\". Sfruttando quel momento, Triple H divenne amico di Eugene e lo fece entrare nell'Evolution come membro onorario. Tuttavia, Triple H rivel\u00f2 che era una strategia per sfruttare Eugene nel tentativo di vincere il World Heavyweight Championship contro Chris Benoit. A Vengeance, il piano di Triple H fall\u00ec, Eugene lo colp\u00ec inavvertitamente con la sedia e permise a Benoit di vincere l'incontro. La sera successiva a \"Raw\", Triple H lo attacc\u00f2 brutalmente e la settimana seguente, Eugene cost\u00f2 a Triple H la sua rivincita con Benoit. In seguito a ci\u00f2, Triple H chiese al general manager, Eric Bischoff di sancire un incontro tra i due a SummerSlam, richiesta che venne accettata da Bischoff.\nEvento.\nMatch preliminari.\nPrima della messa in onda dell'evento, Rob Van Dam sconfisse Ren\u00e9 Dupr\u00e9e in un match registrato a \"Sunday Night Heat\".\nil primo match fu un Six-man Tag Team match tra i Dudley Boyz (Bubba Ray Dudley, D-Von Dudley e il Cruiserweight Champion Spike Dudley) contro Rey Mysterio e i WWE Tag Team Champions Billy Kidman e Paul London. Spike schien\u00f2 Kidman dopo l'esecuzione della \"3D\" di Bubba Ray e D-Von, ottenendo la vittoria per il suo team.\nIl match successivo fu il \"Till Death Do Us Part\" match tra Kane e Matt Hardy. Hardy prese il controllo della contesa dopo aver colpito Kane prima con la \"Twist of Fate\" e poi con il gong. Kane contrattacc\u00f2 un tentativo di suplex da parte di Hardy in una \"Chokeslam\" dalla terza corda, con la quale vinse il match. In conseguenza della stipulazione, Lita fu costretta a sposare Kane, come parte della storyline.\nIl terzo match fu il primo del Best of Five Series per lo United States Championship tra il campione Booker T e John Cena. Nella prima parte dell'incontro, Cena prese il vantaggio su Booker. Verso la fine della contesa, Booker esegu\u00ec lo \"Scissors Kick\" su Cena, che a sua volta contrattacc\u00f2 con la \"F-U\", vincendo il match.\nIl match che segu\u00ec fu quello valevole per l'Intercontinental Championship tra il campione Edge e gli sfidanti Batista e Chris Jericho. Durante l'incontro, Edge e Jericho eseguirono un doppio suplex su Batista. Edge colp\u00ec Jericho con una \"Spear\" per poi schienarlo e mantenere il titolo.\nIl quinto match fu la sfida tra Kurt Angle e Eddie Guerrero. Angle si port\u00f2 in vantaggio su Guerrero all'inizio della contesa. Verso met\u00e0 incontro, l'arbitro fu a terra e di conseguenza, Guerrero si tolse uno stivale e lo us\u00f2 per colpire Angle e Luther Reigns (a bordo ring in favore di Angle). Il match si concluse quando Angle contrattacc\u00f2 il \"Frog Splash\" di Guerrero e lo forz\u00f2 a arrendersi all\"'Ankle Lock\".\nIl match seguente fu tra Triple H e Eugene. All'inizio del match, Triple H cerc\u00f2 di attaccare la ring announcer Lili\u00e1n Garc\u00eda, come distrazione per attaccare Eugene. Eugene contrattacc\u00f2 gli attacchi di Triple H, eseguendo una Rock Bottom. Durante l'incontro, Ric Flair tent\u00f2 di interferire nella contesa, ma venne espulso. Mentre stava andando nel backstage, Flair fu colpito da William Regal con un paio di tirapugni. Triple H effettu\u00f2 un \"Pedigree\" su Eugene per vincere il match.\nMatch principali.\nIl sesto match fu quello valido per il WWE Championship tra il campione John \"Bradshaw\" Layfield e The Undertaker. JBL e The Undertaker iniziarono l'incontro fuori dal ring. A met\u00e0 contesa, dopo che l'arbitro fu messo a terra, Orlando Jordan pass\u00f2 il titolo a JBL, che us\u00f2 per colpire Undertaker. The Undertaker venne squalificato dopo aver colpito JBL con il titolo, a causa di ci\u00f2 JBL mantenne il WWE Championship. In segu\u00ecto, The Undertaker esegu\u00ec una \"Chokeslam\" su JBL sopra il coffino della limousine di quest'ultimo.\nIl \"main event\" fu quello valevole per il World Heavyweight Championship tra il campione Chris Benoit e lo sfidante Randy Orton. Orton tent\u00f2 di eseguire la \"Sharpshooter\" ai danni di Benoit, ma quest'ultimo applic\u00f2 la Sharpshooter su Orton. Pi\u00f9 tardi nell'incontro, Benoit mise a segno sette German suplex. Verso la fine della contesa, Benoit prov\u00f2 a applicare la \"Crippler Crossface\", ma Orton la contrattacc\u00f2 eseguendo una \"RKO\", che gli valse la conquista del titolo. Dopo il match mentre Orton stava celebrando la sua vittoria, Benoit torn\u00f2 nel ring e offr\u00ec a Orton una stretta di mano, dicendogli di \"essere un uomo\", la quale venne accettata da Orton.\nDivas Dodgeball.\nL'evento ospit\u00f2 anche il primo \"Divas Dodgeball\" della storia della WWE, ossia un incontro di dodgeball tra le Divas di Raw e le aspiranti wrestler del Diva Search. Il Team Dream (Joy Giovanni, Amy Weber, Maria Kanellis, Tracie Wright, Michelle McCool e Christy Hemme) sconfisse il Team Diva (Stacy Keibler, Nidia, Victoria, Molly Holly, Jazz e Gail Kim). Per equiparare il numero delle sfidanti nelle due squadre (Carmella DeCesare non prese parte al Team Dream), la Women's Champion Trish Stratus fece da coach alla sua squadra (Team Diva) senza partecipare all'incontro.\nConseguenze.\nNella puntata di \"Raw\" successiva a SummerSlam, Randy Orton sconfisse Chris Benoit mantenendo il World Heavyweight Championship. Dopo il match, l'Evolution (Batista, Ric Flair e Triple H), arrivarono per festeggiare Orton. Batista sollev\u00f2 Orton in spalla, Triple H fece il pollice verso, ordinando a Batista di farlo cadere. Batista e Flair attaccarono Orton e Triple H disse che Orton non era nessuno senza l'Evolution. Nella puntata di \"Raw\" del 23 agosto, Triple H disse a Orton di dargli il titolo o \"avrebbe dovuto pagarla\". Orton rifiut\u00f2 e sput\u00f2 in faccia a Triple H per poi colpirlo con il titolo diventando un \"face\". Il \"general manager\" di \"Raw\" Eric Bischoff, annunci\u00f2 un incontro tra Orton e Triple H per Unforgiven. A Unforgiven, Orton perse il titolo dopo essere stato schienato da Triple H.\nLa rivalit\u00e0 tra John \"Bradshaw\" Layfield (JBL) e The Undertaker continu\u00f2. Le settimane successive a \"SmackDown!\", JBL indoss\u00f2 un tutore per il collo, per significare che stava recuperando dall'infortunio perpetrato da The Undertaker con la \"chokeslam\". Nella puntata di \"SmackDown!\" del 26 agosto, Orlando Jordan difese il WWE Championship per JBL contro The Undertaker. The Undertaker vinse il match per squalifica in seguito all'interferenza di JBL; di conseguenza, JBL mantenne il titolo. La settimana successiva a \"SmackDown!\", il general manager Theodore Long annunci\u00f2 un Last Ride match per No Mercy tra JBL e The Undertaker. A No Mercy, JBL sconfisse The Undertaker grazie all'aiuto di Heidenreich."}
{"id": "2199939", "revid": "85709", "url": "https://it.wikipedia.org/wiki?curid=2199939", "title": "Julio Sagreras", "text": ""}
{"id": "2199944", "revid": "1534511", "url": "https://it.wikipedia.org/wiki?curid=2199944", "title": "Premio Wolf per la chimica", "text": "Il premio Wolf per la chimica \u00e8 un premio assegnato annualmente dalla fondazione Wolf. \u00c8 una delle sei categorie dei premi Wolf riconosciuti dalla fondazione e assegnati dal 1978."}
{"id": "2199949", "revid": "181699", "url": "https://it.wikipedia.org/wiki?curid=2199949", "title": "Unione Comunista Internazionalista", "text": "L\u00b4Unione Comunista Internazionalista (UCI) \u00e8 una corrente politica comunista basata sulle idee di Marx, Engels, Luxemburg, Lenin e Trotsky. \nDefinizione.\nL'UCI ha posizioni nettamente anticapitaliste, ritenendo che il capitalismo rappresenti il passato della societ\u00e0 umana, non il suo futuro, e che la societ\u00e0 capitalistica basata su propriet\u00e0 privata, mercato, concorrenza e profitto debba essere globalmente sostituita da una societ\u00e0 basata su economia democraticamente pianificata e propriet\u00e0 collettiva delle risorse della terra e degli strumenti di produzione, che garantisca uguali diritti su tutti i beni, sia materiali che culturali, a tutti i suoi membri.\nModello politico.\nL'UCI ha una posizione fondamentalmente trotskista, ritenendo la rivoluzione russa la prima e, fino al 2008, unica rivoluzione in seguito alla quale il proletariato abbia preso il potere, per tentare di trasformare la societ\u00e0 in senso collettivista prima di essere allontanato dal potere politico dalla dittatura burocratica.\nFondamenti programmatici.\nLe organizzazioni che si riconoscono nell'UCI considerano che le idee comuniste vadano reintrodotte nella classe operaia, ritenendola l'unica classe che sia in grado di farne una forza di trasformazione sociale, sostituendo il capitalismo con una societ\u00e0 libera, fraterna ed umana; inoltre, poich\u00e9 i lavoratori costituiscono su scala mondiale una stessa ed unica classe sociale presente in tutti gli stadi della produzione e della distribuzione dei beni prodotti, la loro presenza permetter\u00e0 di controllare democraticamente l'economia in modo tale che essa funzioni per soddisfare i bisogni di tutti.\nMezzi di comunicazione.\nLa rivista \"Lutte de Classe\", presente su Internet in lingua francese, \u00e8 l'espressione collettiva dell'UCI, e ciascuna delle organizzazioni aderenti ha le proprie pubblicazioni.\nOrganizzazioni aderenti all'UCI.\nFanno parte dell'UCI:\nL'UCI mantiene anche relazioni con i militanti del gruppo Spark negli Stati Uniti.\nCollegamenti esterni.\nSito ufficiale in italiano"}
{"id": "2199952", "revid": "12109", "url": "https://it.wikipedia.org/wiki?curid=2199952", "title": "Registro di protocollo", "text": "Il registro di protocollo (o semplicemente \"il protocollo\") \u00e8 il libro dove vengono registrati progressivamente gli estremi di documenti e atti ricevuti o spediti da un determinato soggetto o ente (pubblico o privato). Questa registrazione, se condotta a norma di legge, ha carattere di pubblica e riconosciuta certezza, cio\u00e8 \"fa fede\" in caso di controversia giuridica (validit\u00e0 probatoria).\nIl termine protocollo ha un significato piuttosto ampio, che si identifica con la procedura, con l'ufficio deputato e con il registro stesso. Per estensione \"protocollo\" significa anche un \"iter\" per raggiungere un determinato obiettivo (\"seguire il protocollo\").\nStoria.\nL'istituzione del protocollo in Italia e in gran parte dell'Europa continentale risale all'epoca di Napoleone Bonaparte, quando i funzionari svilupparono e applicarono a tutto l'Impero questo procedimento, che snelliva notevolmente le procedure per registrare i movimenti di documentazione in entrata e uscita dalle cancellerie e dai vari soggetti, soprattutto pubblici. Gli scopi dell'introduzione del protocollo erano sia di ordine razionale e di semplificazione, ma anche di controllo sullo svolgimento delle pratiche burocratiche: registrando il momento di arrivo di una richiesta e di uscita di una risposta si poteva controllare il tempo impiegato e valutare l'efficienza.\nPrima di allora i criteri erano pi\u00f9 macchinosi e complessi, come le burocratiche procedure per inviare documentazione in uscita, che veniva trascritta integralmente su appositi registri detti copialettere; la documentazione in entrata invece veniva gestita separatamente, con criteri disparati e non uniformi, a seconda delle zone: uno dei pochi metodi che conservava l'ordine di ricezione era l'infilzatura in una specifica asticella metallica, dove per\u00f2 non veniva registrato il giorno esatto di ricezione.\nIl protocollo semplific\u00f2 estremamente queste procedure predisponendo un unico registro dove registrare tutto il materiale in entrata e in uscita. Ciascun elemento scritto riceveva un numero progressivo, unico e crescente, che rispecchiava l'ordine di arrivo; sul registro veniva poi annotato, accanto a ciascun numero, la data di ricezione o invio (negli esemplari pi\u00f9 accurati anche l'ora), il mittente o il destinatario (a seconda se il documento era in entrata o in uscita) e un breve riassunto dell'argomento. A questi elementi base si aggiunsero poi altri, che permettevano di rintracciare con estrema precisione e relativa velocit\u00e0 tutto lo sviluppo di una corrispondenza e tenere precisa memoria dell'attivit\u00e0 del soggetto.\nL'innovazione ebbe un immediato successo e venne mantenuta fino ai giorni nostri, sia pur con momenti di maggiore attenzione e altri di applicazione pi\u00f9 scarsa. Dopo l'Unit\u00e0 d'Italia si dovette aspettare il 1\u00ba gennaio 1866 per avere una riforma amministrativa della nuova pubblica amministrazione. In il protocollo era poco considerato, e rientrava tra le iniziative facoltative, a discrezione personale. Nel 1897 la Circolare Astengo stabil\u00ec invece la necessit\u00e0 di un ufficio di protocollo e di un registro in tutti i comuni italiani, dettando regole basilari sostanzialmente arrivate fino ai giorni nostri. L'applicazione non fu immediata: nelle zone pi\u00f9 restie ad adottare la nuova regolamentazione si dovette aspettare anche fino al 1940.\nOggi il registro di protocollo \u00e8 uno strumento fondamentale con un importante valore giuridico, tra gli strumenti base per la creazione di un archivio corrente. L'ultimo riconoscimento significativo in Italia si \u00e8 avuto con il DPR 428 del 20 ottobre 1998, che ha stabilito la validit\u00e0 del protocollo anche nella gestione informatica.\nGestione del protocollo.\nLa gestione del protocollo \u00e8 di solito affidata a un apposito ufficio. Esso riceve il materiale documentario del soggetto produttore in uscita e in entrata (sono esclusi i documenti interni) e lo annota nel registro. La registrazione nel protocollo deve contenere dati certi e non sono accettabili numeri lasciati in bianco, cancellazioni e correzioni: in caso di errori serve la vidimazione. Nel caso di protocollo elettronico \u00e8 necessario che i campi non siano modificabili.\nLa registrazione ha quattro elementi necessari per legge che sono:\nIl registro, cartaceo o informatico, ha in genere due pagine: su una si registra la documentazione in entrata, sull'altra quella in uscita. In ogni caso il numero progressivo deve essere assegnato a crescere contando sia i documenti in arrivo che in partenza ed ogni numero deve corrispondere a un unico documento, anche nel caso di repliche a stretto giro su un medesimo argomento o affare.\nA questi elementi si aggiungono altri accessori: il numero degli allegati, l'ufficio di competenza, il numero della categoria (o titolo), il numero della sezione e, nel caso di corrispondenze, il numero progressivo del documento di riferimento precedente e quello della risposta successiva.\nUna volta fatta la registrazione (cartacea) si appongono i quattro elementi necessari e almeno il numero di classificazione sul documento assieme al timbro dell'ente e la firma del protocollista.&lt;br&gt; \nIl protocollo informatico invece, dopo aver scansionato il documento nel sistema con un'apposita periferica (come ad esempio uno scanner protocollatore), assegna un codice a barre con tutte le informazioni, che si allega al materiale.\nQuando la consegna dei documenti da recapitare agli uffici avviene a mano, l'ufficio del protocollo rilascia al depositante una ricevuta col numero di protocollo.\nTerminate queste operazioni di registrazione si assegnano i documenti ai singoli uffici competenti per materia.\nIl titolario di classificazione.\nIl titolario di classificazione \u00e8 il quinto elemento nel registro di protocollo: non \u00e8 necessario per i fini amministrativi e giuridici (la sua mancanza o errata disposizione non inficia il registro), ma \u00e8 ormai indispensabile per assolvere agli obblighi di archiviazione.\nTramite il titolario, che \u00e8 un elenco delle \"categorie\" o \"titoli\" di un ente (cio\u00e8 dei vari rami dell'attivit\u00e0 che svolge) a sua volta suddivise in \"classi\" o \"sezioni\" (le varie tipologia di documenti per ciascuna funzione), si smista la documentazione e la si ricompone durante la chiusura dell'archivio corrente.\nChiusura del protocollo.\nFinito l'anno civile il registro di protocollo deve essere chiuso: vengono sbarrate le caselle e le pagine bianche, timbrate e firmate dal protocollista e, nel caso di un Comune, dal sindaco e dal segretario comunale. Per i protocolli di tipo elettronico la chiusura avviene automaticamente. Con il nuovo anno civile la numerazione ricomincia da 1.\nNon \u00e8 consentito, e potrebbe esporre gli operatori a responsabilit\u00e0 penale, lasciare caselle in bianco per completarle oltre il 31 dicembre in relazione ad atti o documenti formati o pervenuti entro tale data.\nRicercare sul protocollo.\nLa gestione elettronica del protocollo ha semplificato notevolmente le operazioni di ricerca, permettendo di effettuare in breve tempo una \"query\" per campi. Nel caso di registri cartacei la ricerca \u00e8 pi\u00f9 macchinosa, ma esistono alcuni strumenti per facilitarla. Uno di questi \u00e8 il registro delle rubriche per nome e per oggetto. Queste venivano predisposte anno per anno elencando alfabeticamente tutti i soggetti coi quali si erano avuti rapporti e indicando accanto tutti i numeri progressivi che li riguardavano. Ad esempio se si cercava un documento mandato al signor Rossi, bastava trovare \"Rossi\" alla R della rubrica e poi controllare uno per uno i numeri di protocollo relativi. Lo stesso veniva fatto per oggetto della documentazione (ad esempio \"A\" di \"Anagrafe\", ecc.).\nIl protocollo riservato.\nIl registro di protocollo \u00e8 un atto pubblico. Per tutti quei documenti che abbiano un carattere di particolare riservatezza, alcuni enti hanno predisposto anche un registro detto \"protocollo riservato\", che viene gestito direttamente dalle sfere pi\u00f9 alte dell'ente, senza passare dall'Ufficio Protocollo e da altri dipendenti a meno che non siano specificatamente autorizzati. Ad esempio in un comune ha accesso al protocollo riservato solo il sindaco ed eventualmente gli assessori, in una prefettura solo il prefetto, e cos\u00ec via. L'accessibilit\u00e0 \u00e8 stabilita dal regolamento.\nVengono di solito registrati nel protocollo riservato i documenti di natura personale, come le lettere disciplinari indirizzate ai dipendenti, o documenti contenenti altri dati di natura sensibile, ovvero protetti da segreto d'ufficio. Il protocollo riservato segue una propria numerazione.\nValenza giuridica del protocollo.\nOgni soggetto deve avere un solo protocollo (fatta eccezione per il registro riservato), poich\u00e9 esso \u00e8 il raccordo fondamentale dove transita la sua memoria via via che si forma.\nIl protocollo gode di validit\u00e0 giuridica ed \u00e8 obbligatorio per legge in tutti gli enti pubblici. \u00c8 necessario che siano presenti tutti e quattro gli elementi necessari alla protocollazione (progressivo, data, mittente o destinatario, regesto) e che venga chiuso e aperto con regolarit\u00e0 e precisione all'inizio del nuovo anno solare. Se queste regole vengono rispettate il protocollo assume la caratteristica di atto pubblico di fede privilegiata: pu\u00f2 cio\u00e8 essere usato non solo per esigenze pratiche o amministrative, ma anche in qualsiasi necessit\u00e0 probatoria in campo giudiziario, ed ha validit\u00e0 assoluta (\"fa fede\" come prova), tranne quando venga esplicitamente provata la falsificazione.\nLa protezione che il protocollo assicura in sede giudiziaria ha fatto s\u00ec che anche alcuni soggetti privati si dotassero di un ufficio protocollo, del tutto analogo a quello dei soggetti pubblici."}
{"id": "2199953", "revid": "124123", "url": "https://it.wikipedia.org/wiki?curid=2199953", "title": "Jean-Marie de La Marque de Tilladet", "text": "Serv\u00ec per qualche tempo nelle truppe, poi vendette la sua terra di Tilladet , della quale si fece un vitalizio, ed entr\u00f2 quindi nei \"Padri dell'Oratorio\", ove prese gli Ordini Sacri, rivolgendosi anche alla predicazione e alla letteratura. Nel 1701 divenne membro dell\"'Acad\u00e9mie des Inscriptions\" , una Accademia di Belle Lettere.\nOpere.\nVi sono alcuni suoi scritti nelle Memorie di questa Accademia e l'edizione d'una \"Raccolta\" di dissertazioni intitolata: \"Dissertations Sur Diverses Mati\u00e8res De Religion Et De Philologie, Contenu\u00ebs En Plusieurs Lettres \u00c9crites Par Des Personnes Savantes De Ce Temps\", pubblicata a Parigi nel 1712, con una sua prefazione storica. La maggior parte di queste dissertazioni sono di Pierre Daniel Huet, vescovo d' Avranches.\nIl \"Dialogue du douteur et de l'adorateur\" fu pubblicato da Voltaire nel 1763 sotto il nome dell'abate de Tilladet in \"Recueil n\u00e9cessaire\"."}
{"id": "2199955", "revid": "1543377", "url": "https://it.wikipedia.org/wiki?curid=2199955", "title": "Giovanni Astengo", "text": "Biografia.\nAttivit\u00e0 formativa e professionale.\nDopo aver conseguito la maturit\u00e0 classica, Giovanni Astengo si laurea al Politecnico di Torino nel 1938, con il professor Giovanni Muzio; quindi parte per il servizio militare e comincia l'attivit\u00e0 didattica presso il Politecnico della sua citt\u00e0 natale. Nell'immediato dopoguerra \u00e8 una delle personalit\u00e0 pi\u00f9 attive nel dibattito sulla ricostruzione del Paese ed \u00e8 propugnatore dell'esigenza di un vasto programma di piani, dalla scala nazionale fino a quella locale, entro i quali articolare e inscrivere un ordinato sviluppo del territorio nazionale. Con i colleghi Mario Bianco, Nello Renacco e Aldo Rizzotti forma un sodalizio professionale (ABRR) con il quale affronta il primo impegnativo lavoro di analisi territoriale: gli studi per il Piano regionale piemontese e per l\u2019area torinese, condotti tra il 1944 e il 1946. Dal 1948 aderisce all'Istituto Nazionale di Urbanistica (INU), del cui rinnovamento su basi repubblicane diventa l'anno successivo uno dei principali artefici, sotto la presidenza di Adriano Olivetti. \u00c8 nominato caporedattore dal numero 1 del 1949 della rivista \"Urbanistica\" dell'INU. Posizione che mantiene fino al numero 8 del 1951, quando dal n. 9 del 1952 ne assume la direzione, che mantiene fino al numero 65 del 1976. \u00c8 stato componente del Consiglio Direttivo Nazionale dell'INU, Vicepresidente nazionale, Tesoriere, nonch\u00e9 Presidente onorario dal 1986 alla sua morte. \u00c8 stato un membro molto autorevole dell'INU, specialmente nel collegamento con le istituzioni. Per l'INU elaborer\u00e0 nel 1960, insieme a Giuseppe Samon\u00e0, il Codice dell'Urbanistica, con l'idea che potesse diventare una legge nazionale in sostituzione di quella 1942, n. 1150.\nDal 1949 \u00e8 chiamato da Giuseppe Samon\u00e0, prima come professore incaricato e poi come professore di ruolo dal 1966, ad insegnare Urbanistica all'Universit\u00e0 IUAV di Venezia. Qui fonder\u00e0 nel 1970 il primo Corso di Laurea in Urbanistica italiano, per formare una nuova figura professionale specializzata nell'analisi, costruzione e gestione del territorio e dell'ambiente urbano. Del corso ne sar\u00e0 Presidente fino al 1984. Lascer\u00e0 l'insegnamento attivo nel 1985.\nFin dai primi studi relativi al Piano regionale del Piemonte 1946 aderisce agli orientamenti della cultura urbanistica nord-europea e anglosassone, e ne diviene studioso e divulgatore. Esempio di questo orientamento, che nelle sue linee essenziali mai abbandoner\u00e0, sono i due saggi su \u00abAttualit\u00e0 dell'urbanistica\u00bb e \u00abLa lezione urbanistica di Amsterdam\u00bb, rispettivamente pubblicati su \"Urbanistica\", n. 1 e n. 2, del 1949.\nNella sua lunga attivit\u00e0 si \u00e8 occupato soprattutto di pianificazione urbanistica e territoriale, innovando la concezione del piano. Molto importante, nella sua opera, \u00e8 il momento dell'analisi, che permette di conoscere il contesto (dal punto di vista fisico, sociale, economico...) e determinare le azioni da intraprendere. Astengo ritiene necessario conciliare \u00abmetodo scientifico e attivit\u00e0 creatrice\u00bb, per poter definire un piano armonico senza per\u00f2 giungere a conclusioni arbitrarie. Tale visione emerge dalla definizione di urbanistica data nel 1966 per l'Enciclopedia Universale dell'Arte: \u00abScienza che studia i fenomeni urbani in tutti i loro aspetti avendo come proprio fine la pianificazione del loro sviluppo storico\u00bb.\nQuesta definizione avr\u00e0 un ruolo fondamentale nell'influenzare sia la legge regionale del Piemonte n. 56 del 1977 che la definizione ufficiale di \u00abUrbanistica\u00bb operata dal legislatore nazionale nel medesimo anno. Cos\u00ec, infatti, recita l'art. 80 del DPR 616 del 1977: per urbanistica si intende \u00abla disciplina dell'uso del territorio comprensiva di tutti gli aspetti conoscitivi, normativi e gestionali riguardanti le operazioni di salvaguardia e di trasformazione del suolo nonch\u00e9 la protezione dell'ambiente\u00bb.\nSar\u00e0 lo stesso Astengo a confermarlo nell'introduzione al \"Rapporto sulla pianificazione in Piemonte nel periodo 1975-1980\": secondo lui \u00abaccogliendo una precisa proposta formulata dalla Regione Piemonte nel Convegno interregionale tenuto a Milano nell'ottobre 1976 sui contenuti della legge 382 del 22.7.1975, [Governo e Parlamento] adottavano, all'art. 80 del DPR 616 del 24 luglio 1977, una dirimente definizione, che giova qui richiamare per esteso (...): La \u201ctutela e l'uso del suolo\u201d sono cos\u00ec entrati nella terminologia ufficiale giuridica e tecnica e riconosciuti come l'oggetto disciplinare della materia, mentre nel campo della pratica attivit\u00e0 urbanistica \u00e8 stato riconosciuto come essenziale, per la pianificazione urbanistica, l'intero arco di studi e di atti che partendo dal momento conoscitivo si traducono nelle fasi progettuali e decisionali, attuative e gestionali\u00bb.\nI suoi primi due Piani regolatori generali, quello di Assisi - insignito nel 1958 del Premio Olivetti - e quello di Gubbio saranno centrali per la nascita dell'Associazione nazionale centri storici ed artistici (ANCSA). Nel 1990 gli \u00e8 stata conferita dall'Universit\u00e0 \"Mediterranea\" di Reggio Calabria la laurea honoris causa in Pianificazione territoriale e urbanistica.\nAttivit\u00e0 politico - legislativa.\nAstengo, legato al PSI, ha coperto le cariche di consigliere comunale di Torino dal 1964 al 1975 e Assessore alla Pianificazione urbanistica dal 1966 al 1967, promuovendo la revisione del PRG. In seguito \u00e8 stato consigliere regionale della Regione Piemonte dal 1975 al 1985 e Assessore alla Pianificazione e Gestione urbanistica dal 1975 al 1980, durante la presidenza di Aldo Viglione, facendo approvare la legge regionale n. 56 del 1977, su \"Tutela ed uso del suolo\".\n\u00c8 stato membro di diverse commissioni parlamentari e ministeriali: Commissione parlamentare di indagine per la tutela e valorizzazione del patrimonio storico, archeologico e del paesaggio (1964), Commissione di indagine sulla frana di Agrigento e Comitato interministeriale per Venezia (1966); delegazione italiana all'OCSE sui problemi urbani, in qualit\u00e0 di capo (1974). Ha poi partecipato ai progetti di legge urbanistica INU (1960), Zaccagnini (1961), Sullo, (1962), Pieraccini (1964).\nArchivio.\nIl fondo \"Astengo Giovanni\" conservato presso l'Universit\u00e0 IUAV di Venezia comprende elaborati grafici e materiali di studio, documentazione di viaggio, fotografie e corrispondenza, che testimoniano le numerose sfaccettature dell'attivit\u00e0 dell'architetto."}
{"id": "2199959", "revid": "61051", "url": "https://it.wikipedia.org/wiki?curid=2199959", "title": "Caproni Ca.45", "text": ""}
{"id": "2199965", "revid": "1543377", "url": "https://it.wikipedia.org/wiki?curid=2199965", "title": "Guerra urbana", "text": "La guerra urbana \u00e8 la guerra moderna condotta in aree urbane quali citt\u00e0 e metropoli. Convenzionalmente, le operazioni belliche condotte in centri abitati prima del XX secolo sono considerate guerra d'assedio.\nLa guerra urbana \u00e8 assai diversa dal combattimento in campo aperto sia sul piano operativo sia sul piano tattico. Sono peculiari elementi di complicazione la presenza di civili e quella di edifici di ogni sorta.\nTalora \u00e8 difficile distinguere i civili da combattenti quali gli appartenenti a milizie armate o a \"gang,\" in particolar modo quando si tratti di soggetti che tentano \"semplicemente\" di difendere le proprie case dagli attaccanti. La tattica \u00e8 complicata dalla spiccata tridimensionalit\u00e0 dell'\"arena\", dal limitato campo visivo (che si riflette, naturalmente, in modo analogo sulle direttrici di tiro) a causa di edifici, strutture innalzate dai difensori per occultarsi, varie opere (urbanistiche e/o di \"sottoservizi\") preesistenti al suolo, per non parlare della facilit\u00e0 con cui gli \"assediati\" possono ricorrere a trappolamenti ed a franchi tiratori.\nNegli Stati Uniti sono comuni le abbreviazioni UO per \"Urban Operations\" e MOUT per \"Military Operations in Urban Terrain.\" Nel Regno Unito si usano: OBUA \"(Operations in Built-Up Areas)\" o FIBUA \"(Fighting in Built-Up Areas)\" o a volte FISH \"(Fighting In Someone's House).\" Il termine FOFO \"(Fighting in Fortified Objectives)\" si riferisce alla \"bonifica\" dalla presenza ostile di posti angusti e trincerati quali bunker, trincee ed altre fortificazioni; l'eliminazione di mine e cavi; il consolidamento delle teste di ponte in campo avverso.\nEsempio classico della guerra urbana sono i combattimenti nella citt\u00e0 di Stalingrado che si prolungarono con alterne vicende per oltre due mesi nell'area cittadina di Stalingrado durante la seconda guerra mondiale tra ingenti forze della Wehrmacht tedesca e dell'Armata Rossa sovietica. I soldati tedeschi denominarono \"Rattenkrieg\" (\"guerra dei topi\") la guerra urbana nelle rovine di Stalingrado. Altre cruente e durissime battaglie urbane durante il secondo conflitto mondiale furono la battaglia di Budapest e la battaglia di Berlino.\nOperazioni.\nLe operazioni militari della Seconda guerra mondiale facevano affidamento su un imponente fuoco di artiglieria e sul supporto aerotattico che spaziava dall'intervento di caccia a quello dei bombardieri pesanti. In alcune operazioni urbane di speciale efferatezza, come a Stalingrado e Varsavia, si impieg\u00f2 ogni arma, senza riguardo per le conseguenze. Tuttavia, nella liberazione di territori occupati, furono adottate delle limitazioni, specie negli insediamenti urbani. Ad esempio, le operazioni canadesi tanto ad Ortona quanto a Groninga rinunciarono all'uso dell'artiglieria, nel duplice intendimento di risparmiare civili e costruzioni.\nI combattenti regolari sono tenuti ad osservare il diritto bellico, che s'impernia sulla nozione di necessit\u00e0 militare per determinare la quantit\u00e0 di forza applicabile in una zona notoriamente albergante civili. Fino agli anni 1970 la materia era disciplinata dal diritto consuetudinario e dalla Quarta Convenzione dell'Aia intitolata \"Le leggi e gli usi di guerra terrestre\" (1907), specie dagli articoli 25-29. Tale normativa \u00e8 stata poi integrata dai \"Protocolli aggiuntivi alle Convenzioni di Ginevra del 12 agosto 1949, ed inerenti alla protezione delle vittime di conflitti armati internazionali e non internazionali.\" A volte la distinzione e la proporzionalit\u00e0, come nel caso dei canadesi ad Ortona, fanno s\u00ec che gli attaccanti si astengano dall'uso di tutta la loro forza contro una citt\u00e0 che vogliono conquistare. In altri casi, come nella battaglia di Stalingrado o in quella di Berlino, entrambi i contendenti presero in considerazione l'evacuazione dei civili solo per giudicarla poco pratica. Quando le forze russe attaccarono Groznyj nel 1999, vi fu un diffuso ricorso all'artiglieria. L'esercito russo risolse \u2014 a suo modo \u2014 la questione delle potenziali vittime civili avvisando gli abitanti che stava per sferrare un attacco radicale su Groznyj e di conseguenza richiedendo a tutti i civili di lasciare la citt\u00e0 prima che iniziasse il bombardamento di artiglieria.\nIl combattimento in citt\u00e0 pu\u00f2 offrire vantaggi a difensori pi\u00f9 deboli di chi li attacca, e segnatamente a formazioni di guerriglieri. L'esercito attaccante deve fare i conti con problemi a tre dimensioni piuttosto che a due, e di conseguenza dissipare maggiori risorse umane per rendere sicura una miriade di strutture (le strutture in calcestruzzo armato possono essere abbattute da bombardamenti pesanti, ma \u00e8 molto difficile demolire totalmente un edificio di tal fatta se \u00e8 ben difeso), e montagne di macerie. Come esempi di problemi di questo tipo rammenteremo i combattimenti per la fabbrica \"Ottobre Rosso\" durante la battaglia di Stalingrado, e la coeva battaglia di Berlino, in cui \u2014 malgrado l'impiego spregiudicato \"ad alzo zero\" di artiglieria pesante, come gli obici da 203\u00a0mm, \u2014 l'Armata rossa dovette combattere casa per casa per arrivare ad impadronirsi del \"Reichstag\". \u00c8 pure difficile distruggere strutture sotterranee o fortificate pesantemente quali bunker o tunnel creati per scopo tattico. Ad esempio, nella battaglia di Budapest (1944), il combattimento ebbe come teatro i condotti fognari, impiegati per i movimenti delle truppe sia dall'Asse sia dai sovietici.\nTattica.\nTipicamente, in una citt\u00e0 qualunque ritroviamo alte costruzioni, anguste intercapedini tra alcuni fabbricati, condotti fognari; non di rado vi \u00e8 un sistema di metropolitana. Chi si difende ha spesso il vantaggio di conoscere a menadito il \"campo di gioco\", a volte persino di particolari topografici che non figurano nelle mappe dei luoghi. Gli edifici possono trasformarsi in eccellenti postazioni da cecchino, mentre vicoli e strade ingombre di macerie sono ideali per \"seminare\" trappole esplosive.\nI difensori possono spostarsi da una parte all'altra della citt\u00e0 senza essere scoperti usando gallerie e tendendo imboscate.\nGli attaccanti, invece, tendono ad essere pi\u00f9 esposti dei difensori poich\u00e9 devono usare pi\u00f9 spesso le strade aperte, non avendo la stessa dimestichezza che hanno i difensori con le vie segrete e nascoste.\nDurante una ricerca casa per casa l'attaccante \u00e8 spesso anche esposto sulle strade.\nBattaglia di Berlino.\nUn gruppo di combattimento sovietico era un'unit\u00e0 interforze di circa ottanta uomini, suddiviso in gruppi d'assalto di sei-otto elementi, che si avvaleva del supporto ravvicinato di artiglieria campale. Si trattava di unit\u00e0 in grado di mettere in pratica le tecniche di combattimento porta a porta che i sovietici avevano dovuto sviluppare ed affinare per superare ciascuna \"festung stadt\" (citt\u00e0-fortezza, in lingua tedesca) disseminata sul percorso da Stalingrado a Berlino.\nLa tattica prescelta dai tedeschi per la battaglia urbana di Berlino era dettata da tre considerazioni. In dettaglio: l'esperienza da loro acquisita in cinque anni di guerra; le caratteristiche morfologiche di Berlino; la tattica impiegata dai sovietici. I quartieri centrali di Berlino consistono per lo pi\u00f9 di isolati urbani con ampie strade diritte, parecchie vie d'acqua, giardini ed ampi scali di smistamento ferroviario. \u00c8 un territorio pianeggiante, ma include qualche collinetta come il \"Kreuzberg\", che quota 66 metri sul livello del mare. Molte abitazioni consistevano di condominii di appartamenti costruiti nella seconda met\u00e0 del '800, che per lo pi\u00f9 \u2014 grazie a piani regolatori e penuria di ascensori \u2014 non superavano il quinto piano ed incorniciavano un cortile collegato alla strada principale per mezzo di un vicolo in cui a stento poteva transitare un cavallo con un carretto al traino, ed in tempi pi\u00f9 recenti i camioncini usati per distribuire il carbone da riscaldamento. Spesso addirittura tali sistemi cortile/condominio erano replicati serialmente uno dietro l'altro, e di conseguenza i cortili pi\u00f9 lontani dalla strada erano a loro volta interconnessi con sottoportici formanti una sorta di galleria \"al piano campagna\". Gli appartamenti pi\u00f9 spaziosi e di pregio prospettavano sulla via principale, mentre le unit\u00e0 immobiliari pi\u00f9 modeste erano dislocate (com'\u00e8 facile immaginare) nei cortili pi\u00f9 \"interni\" (ovvero, quelli pi\u00f9 lontani dalla via maestra, collegati dai descritti cunicoli).\nSe i sovietici avevano imparato molto sulla guerra urbana, i tedeschi non erano da meno. Le \"Waffen-SS\" non ricorrevano a barricate improvvisate erette in prossimit\u00e0 degli angoli delle strade: sarebbero state spazzate dal fuoco dell'artiglieria che si giovava di ampio campo visivo per colpire da gran distanza. Preferivano invece disporre tiratori scelti e mitragliatrici ai piani superiori e/o sui tetti, poich\u00e9 i carri sovietici non potevano far sparare le rispettive bocche da fuoco ad un angolo di alzo sufficientemente elevato; tiratori di \"Panzerfaust\" attendevano al varco quei medesimi carri per \"pugnalarli\" a sorpresa dalle finestrelle di cantine, quando i cingolati si avventuravano nelle (apparentemente deserte) vie urbane. Con queste tecniche, rapidamente apprese, anche i ragazzini della giovent\u00f9 hitleriana o i reduci della Prima guerra mondiale (entrambi inquadrati nel \"Volkssturm)\" si rivelarono temibili e micidiali avversari dell'Armata Rossa.\nPer contrastare questo modo di combattere, i sovietici facevano salire sui carri dei tiratori di fucile mitragliatore che saturavano con il fuoco ogni uscio e finestra, ma questo implicava che un carro non potesse ruotare la propria torretta celermente. L'altra soluzione era affidarsi ad obici pesanti (152\u00a0mm e 203\u00a0mm) che battessero gli spazi ad ampia visuale per scardinare gli edifici difesi ed usare armi contraerei per eliminare i tiratori tedeschi appostati ai piani alti. I sovietici iniziarono a spostarsi da un edificio all'altro, invece di percorrere comunemente le strade. Si muovevano tra appartamenti e cantine sfondando muri di costruzioni adiacenti con cariche esplosive (per far ci\u00f2 i sovietici utilizzavano i \"Panzerfaust\" tedeschi che trovavano abbandonati, quando erano ancora efficienti) mentre altri soldati combattevano dai tetti ed attraverso gli attici. Questa tattica sorprendeva i tedeschi appostati per tendere imboscate dai fianchi ai carri (come gi\u00e0 descritto). Lanciafiamme e granate facevano un ottimo lavoro, ma \u2014 a causa della mancata evacuazione della popolazione berlinese \u2014 il loro impiego miet\u00e9 inevitabilmente un gran numero di vittime civili.\nPrima guerra cecena.\nDurante la prima guerra di Cecenia (1994-1996) la maggioranza dei combattenti ceceni era stata addestrata nelle forze armate sovietiche. Erano suddivisi in gruppi di combattimento di 15-20 elementi, a loro volta ripartiti in squadre da 3-4. Ciascuna squadra comprendeva un tiratore controcarro, normalmente equipaggiato con un RPG-7 o RPG-18 di fabbricazione russa, un mitragliere ed un tiratore scelto.\nLa squadra era supportata da serventi per le munizioni ed assistenti di tiro.\nPer distruggere i mezzi corazzati russi a Grozny, si dispiegavano cinque o sei squadre di \"cacciatori di carri - killer di uomini\" al piano terra, ai secondi e terzi piani, e negli scantinati. Tiratori scelti e mitraglieri neutralizzavano la fanteria d'appoggio, mentre gli operatori controcarro si occupavano dei loro bersagli, mirando alla parte alta, al posteriore ed ai fianchi dei veicoli blindati.\nInizialmente i russi furono colti di sorpresa, e le loro colonne corazzate \u2014 che si pensava avrebbero conquistato la citt\u00e0 facilmente come avevano fatto a Budapest nel 1956 \u2014 subirono gravi perdite, nel corso di combattimenti che ricordavano la battaglia di Budapest svoltasi alla fine del 1944.\nCome i loro progenitori a Berlino, come misura a breve termine misero in campo armi controcarri semoventi (ZSU-23-4 Shilka e 2S6 Tunguska) perch\u00e9 la bocca da fuoco principale dei loro carri armati non aveva escursione in rilevamento (verticale) sufficiente a battere con il tiro i gruppi di fuoco guerriglieri, mentre d'altro canto la mitragliatrice di bordo di tali mezzi non avrebbe potuto \"spazzare\" simultaneamente una mezza dozzina di gruppi di fuoco che agivano da altrettante posizioni differenti. Nel lungo periodo i russi impiegarono pi\u00f9 fanteria ed iniziarono un'avanzata sistematica nella citt\u00e0, casa per casa ed isolato per isolato con la fanteria appiedata che fiancheggiava nel movimento i carri, preservandoli dagli agguati. Evolvendosi in quella che \u2014 con un gergo economico-industriale \u2014 potrebbe definirsi un'attitudine \"proattiva\", i russi iniziarono a loro volta ad istituire propri punti d'imboscata, e poi a muoversi in tali direzioni al preciso scopo di attirarvi i gruppi di combattimento ceceni, che cos\u00ec sarebbero potuti cadere vittime della loro stessa tattica elettiva.\nCome gli equipaggi dei carri sovietici a Berlino nel 1945 impiegavano reti da letto per ridurre i danni che i colpi di \"Panzerfaust\" potevano arrecare alle loro torrette, cos\u00ec alcuni carri russi adottarono presto gabbie protettive di filo di ferro (entrambe le soluzioni tendono a far esplodere il proiettile anticarro anticipatamente, senza che attinga in pieno il suo bersaglio) che arrivavano ad espandere fittiziamente di 25\u201330\u00a0cm la sagoma degli scafi corazzati, per sconfiggere la minaccia portata dalle cariche cave degli RPG ceceni.\nCombattimento ravvicinato.\nIl termine combattimento ravvicinato si riferisce ai metodi di combattimento in edifici, strade, vicoli ed altri luoghi soggetti a limitazioni di visibilit\u00e0 e di manovra.\nSia l'espressione inglese \"close-quarters-battle\" (CQB) sia l'analoga \"urban operations\" (UO) sono legate alla guerra urbana, ma quest'ultima si riferisce prevalentemente agli aspetti di macromanagement (ossia invio di truppe, impiego di mezzi corazzati, gestione della battaglia), mentre la CQB attiene ad aspetti \"micro\", del tipo: come una squadra di fanti dovrebbe combattere in ambienti cittadini e/o dentro costruzioni per raggiungere il proprio obiettivo con le minime perdite umane.\nCome dottrina, la CQB si occupa di argomenti quali:\n\u00c8 opportuno notare come la dottrina militare CQB differisca in modo ovvio e sostanziale dalla corrispondente dottrina di polizia, soprattutto per il fatto che le forze armate generalmente operano in un contesto ostile, laddove, al contrario, le forze di polizia lavorano circondate da una popolazione civile \"domestica\" che istituzionalmente debbono proteggere, con tutte le comprensibili implicazioni delle due opposte situazioni.\nGli eserciti che sono chiamati spesso ad eseguire operazioni di guerra urbana, naturalmente, si preoccupano di conferire una specifica formazione nelle dottrine CQB ad una parte preponderante della loro fanteria."}
{"id": "2199966", "revid": "256247", "url": "https://it.wikipedia.org/wiki?curid=2199966", "title": "Telegaribaldi", "text": ""}
{"id": "2199978", "revid": "339392", "url": "https://it.wikipedia.org/wiki?curid=2199978", "title": "Sergey Kirdyapkin", "text": ""}
{"id": "2199981", "revid": "232134", "url": "https://it.wikipedia.org/wiki?curid=2199981", "title": "Go ahead punk make my day", "text": ""}
{"id": "2199984", "revid": "36426", "url": "https://it.wikipedia.org/wiki?curid=2199984", "title": "Protocollo riservato", "text": ""}
{"id": "2199985", "revid": "1728", "url": "https://it.wikipedia.org/wiki?curid=2199985", "title": "Federico Guglielmo III", "text": ""}
{"id": "2199987", "revid": "339392", "url": "https://it.wikipedia.org/wiki?curid=2199987", "title": "Evgeny Lukyanenko", "text": ""}
{"id": "2199991", "revid": "80339", "url": "https://it.wikipedia.org/wiki?curid=2199991", "title": "Russkaya", "text": ""}
{"id": "2199992", "revid": "80339", "url": "https://it.wikipedia.org/wiki?curid=2199992", "title": "Luca-jacha", "text": ""}
{"id": "2199993", "revid": "80339", "url": "https://it.wikipedia.org/wiki?curid=2199993", "title": "Lutsa-yakha", "text": ""}
{"id": "2199994", "revid": "80339", "url": "https://it.wikipedia.org/wiki?curid=2199994", "title": "Luca-jakha", "text": ""}
{"id": "2199995", "revid": "80339", "url": "https://it.wikipedia.org/wiki?curid=2199995", "title": "Luca-jaha", "text": ""}
{"id": "2199997", "revid": "80339", "url": "https://it.wikipedia.org/wiki?curid=2199997", "title": "Muduj-jacha", "text": ""}
{"id": "2199998", "revid": "80339", "url": "https://it.wikipedia.org/wiki?curid=2199998", "title": "Muduj-jaha", "text": ""}
{"id": "2199999", "revid": "80339", "url": "https://it.wikipedia.org/wiki?curid=2199999", "title": "Muduj-jakha", "text": ""}
{"id": "2200000", "revid": "80339", "url": "https://it.wikipedia.org/wiki?curid=2200000", "title": "Mudujjakha", "text": ""}
{"id": "2200001", "revid": "80339", "url": "https://it.wikipedia.org/wiki?curid=2200001", "title": "Mudujjaha", "text": ""}
{"id": "2200002", "revid": "80339", "url": "https://it.wikipedia.org/wiki?curid=2200002", "title": "Muduyyakha", "text": ""}
{"id": "2200004", "revid": "80339", "url": "https://it.wikipedia.org/wiki?curid=2200004", "title": "Muduy-yakha", "text": ""}
{"id": "2200012", "revid": "21680386", "url": "https://it.wikipedia.org/wiki?curid=2200012", "title": "Illustrated London News Group", "text": ""}
{"id": "2200014", "revid": "339392", "url": "https://it.wikipedia.org/wiki?curid=2200014", "title": "Denis Nizhegorodov", "text": ""}
{"id": "2200015", "revid": "322321", "url": "https://it.wikipedia.org/wiki?curid=2200015", "title": "Pietro Griffo", "text": "Biografia.\nPietro Griffo, o Pietro Griffi, nacque a Pisa da Giovanni di Ranieri, Conte di Sasso, e da Bandeca, figlia di Antonio Sampanti, due illustri famiglie della repubblica di Pisa. La famiglia paterna, in particolare, \u00e8 documentata in citt\u00e0 fin dal XII secolo.\nIl fratello Filippo eredit\u00f2 il titolo di conte di Sasso, mentre, delle due sorelle, Pantasilea spos\u00f2 Borgondio Leoli (1488) e Costanza entr\u00f2 nel convento di Sant'Anna, a Pisa.\nDivenne vescovo di Forl\u00ec.\n\u00c8 noto per aver voluto la costruzione, agli inizi del Cinquecento, del palazzo che poi prender\u00e0 il nome di Palazzo Scapucci, in via dei Portoghesi, in Roma, inglobando anche la preesistente Torre Frangipane."}
{"id": "2200021", "revid": "339392", "url": "https://it.wikipedia.org/wiki?curid=2200021", "title": "Aleksey Voyevodin", "text": ""}
{"id": "2200031", "revid": "1355461", "url": "https://it.wikipedia.org/wiki?curid=2200031", "title": "I sublimi segreti delle Ya-Ya sisters", "text": "I sublimi segreti delle Ya-Ya sisters (\"Divine Secrets of the Ya-Ya Sisterhood\") \u00e8 un film del 2002 diretto da Callie Khouri e interpretato da Sandra Bullock, Maggie Smith, Ellen Burstyn, James Garner e Ashley Judd tratto dall'omonimo romanzo di Rebecca Wells, del 1996 e dal suo prequel, \"Little Altars Everywhere\" del 1992.\nTrama.\nSidda Walker, giovane scrittrice e commediografa, si \u00e8 da poco trasferita a New York per allontanarsi dalla Louisiana e dalla tanto odiata madre Vivi. Da troppo tempo Vivi nasconde un passato pieno di sofferenze che l'hanno portata ad un comportamento duro nei confronti della figlia. Quando ormai la rottura tra le due sembra essere arrivata all'apice, un gruppo di ex-amiche di Vivi, le Ya-Ya Sisters, torna in scena, rapendo Sidda e mostrandole il passato e la giovinezza della madre, aiutandola a capire il suo comportamento e il suo estremo anticonformismo.\nAccoglienza.\nIl film detiene attualmente un punteggio del 44% (\"fresco\") su Rotten Tomatoes.\nBox office.\nIl film ha incassato un totale nazionale di 69.599.016 di dollari, 4.240.224 di dollari fuori dagli Stati Uniti, per un totale di 73.839.240 di dollari in tutto il mondo.\nEdizione home video.\nA partire dall'11 marzo 2003 \u00e8 disponibile on-line e in tutti i negozi il DVD del film."}
{"id": "2200039", "revid": "599013", "url": "https://it.wikipedia.org/wiki?curid=2200039", "title": "Bill Martin", "text": ""}
{"id": "2200040", "revid": "322321", "url": "https://it.wikipedia.org/wiki?curid=2200040", "title": "Luigi Pirano", "text": "Biografia.\nLuigi Pirano, nato a Pirano, in Istria, probabilmente poco dopo il 1380, fu vescovo di Forl\u00ec dal 1437 al 1446.\nPrese parte attivamente al Concilio di Ferrara fin dalla prima sessione, l'8 ottobre 1438.\nNella decima sessione (8 novembre), dibattendo tra gli altri con il Cardinal Bessarione, intervenne sul tema del Filioque, sostenendo che niente proibiva, n\u00e9 poteva proibire, che la Chiesa aggiungesse qualche spiegazione al simbolo niceno-costantinopolitano, fatta salva naturalmente la verit\u00e0 di quanto veniva aggiunto. Una simile proibizione, prevista al Concilio di Efeso, valeva per i privati, intenzionati a porre aggiunte senza averne l'autorit\u00e0."}
{"id": "2200043", "revid": "590", "url": "https://it.wikipedia.org/wiki?curid=2200043", "title": "Riccardo Di Segni", "text": "Biografia.\nFiglio del medico partigiano Mos\u00e8 Di Segni, \u00e8 laureato in medicina e chirurgia. Ha continuato ad esercitare anche la sua professione di medico fino al 2014, come direttore di dipartimento di diagnostica per immagini (radiologia) all'ospedale San Giovanni di Roma. Ha conseguito il titolo di rabbino presso il Collegio Rabbinico Italiano nel 1973 e come rabbino capo di Roma occupa la cattedra rabbinica pi\u00f9 importante in Italia. Membro del Consiglio direttivo dell'Assemblea dei Rabbini d'Italia dal 1999 al 2007 e Vice presidente della Conferenza Rabbinica Europea, dal 2010. Direttore del Collegio Rabbinico Italiano, dal 1999.\nTra gli anni Novanta e l'inizio degli anni Duemila \u00e8 stato un importante collaboratore della Lux Vide per la realizzazione del ciclo di fiction \"Le storie della Bibbia\", facendo parte del comitato di esperti di religione ebraica. Nel 2010 ha invece polemizzato con la Lux Vide, a causa della miniserie televisiva \"Sotto il cielo di Roma\", ritenuta da Di Segni \"una patacca propagandistica, un'opera apologetica\", perch\u00e9 a suo dire la fiction non mostra tutti gli aspetti storici relativi a Papa Pio XII.\nDialogo interreligioso.\n\u00c8 attivo nel dialogo in particolare con la Chiesa cattolica. Ha incontrato e stabilito relazioni amichevoli con i papi da Giovanni Paolo II. Ha accolto nella Sinagoga di Roma papa Benedetto XVI nel gennaio 2010. Ha visitato la Grande Moschea di Roma nel marzo 2007. \u00c8 intervenuto con posizioni critiche in numerosi dibattiti generali, da quelli sulle modalit\u00e0 del dialogo ebraico cristiano, alla laicit\u00e0 delle istituzioni. Ha espresso critiche sulla rappresentazione della sinfonia corale organizzata ad Auschwitz dal Cammino Neocatecumenale nel 2013.\nPubblicazioni.\nBioetica.\nSi \u00e8 dedicato alla promozione della conoscenza della bioetica ebraica presso il pubblico italiano con pubblicazioni su riviste scientifiche (\u201cFecondazione artificiale e bioetica ebraica\u201d, Rassegna Mensile di Israel, 1993, pp.187-194; \u201cLa clonazione alla luce dell'etica ebraica\u201d, Rassegna Mensile di Israel, 1998, pp. 1-20), lezioni, relazioni a convegni e partecipazioni a tavole rotonde organizzati da Ordini professionali, Associazioni laiche e religiose, Societ\u00e0 scientifiche. \u00c8 vicepresidente del Comitato Nazionale per la Bioetica."}
{"id": "2200045", "revid": "124123", "url": "https://it.wikipedia.org/wiki?curid=2200045", "title": "Alexander Dalrymple", "text": "Trasferitosi a Londra nel 1752, fu inviato come apprendista dalla Compagnia delle Indie orientali a Madras. Dal 1758, e fino al 1764, ebbe dalla compagnia l'incarico di effettuare delle ricognizioni nelle Indie orientali, spingendosi fino alla Cina. Tornato nella capitale britannica nel 1765, divenne socio della Societ\u00e0 Reale. Nel 1767 pubblic\u00f2 gli esiti dei suoi viaggi nel volume \"Account of the discoveries made in The South Pacific Ocean\", con il quale teorizz\u00f2 l'esistenza di una vasto continente inesplorato nell'oceano Pacifico meridionale, la cosiddetta \"Terra Australis Incognita\".\nIn seguito, con la \"Historical collection of the several voyages and discoveries in the South Pacific Ocean\" (1770-71), pubblic\u00f2 dei documenti spagnoli che provavano il passaggio di Luis V\u00e1ez de Torres nel sud della Nuova Guinea, attraverso, cio\u00e8, lo Stretto di Torres. I suoi contributi avviarono, di fatto, una corsa alle esplorazioni finalizzate alla ricerca di terre mitiche, della \"Terra Australis\" appunto, che sfociarono in particolare nelle spedizioni di James Cook. Questi tuttavia, in particolare con il suo secondo viaggio (dal 1772 al 1775), ne avrebbe dimostrato l'insussistenza.\nNel 1790 Dalrymple mise mano ad una scala per la misurazione dell'intensit\u00e0 del vento basata sullo stato del mare, che fu in seguito perfezionata da Francis Beaufort. Nel 1795, quando l'Ammiragliato della \"Royal Navy\" istitu\u00ec l'Ufficio idrografico, ne fu nominato direttore. In questa veste produsse oltre un migliaio di carte nautiche."}
{"id": "2200046", "revid": "92723", "url": "https://it.wikipedia.org/wiki?curid=2200046", "title": "Silla Longhi", "text": "Biografia.\n \nSecondo Giovanni Baglione tra le sue prime opere si annoverano i rilievi per il pinnacoli della facciata della basilica di San Petronio a Bologna. Nel 1568-72 realizz\u00f2 otto rilievi da scene della Vita di San Silvestro per l'abbazia di Nonantola.\nNel 1578 si hanno notizie certe del suo trasferimento a Roma, dove esegu\u00ec, secondo il disegno di Giacomo della Porta, un Tritone della Fontana del Moro di Piazza Navona (c. 1581). Durante quello stesso anno, a Napoli ha completato la tomba di Caterina Orsini nella chiesa di Santa Caterina a Formello. La sua fredda mano di scultore intagli\u00f2 pure il rilievo dell'Incoronazione di papa Pio V (Roma, Basilica di Santa Maria Maggiore, Cappella Sistina), completato nel 1586.\nNel periodo tra il 1588 e il 1590 lavor\u00f2 pure ai rilievi delle Storie di Aronne e alla singola figura di Aronne per la Cappella del Santissimo Sacramento e ad un angelo per il transetto della basilica di San Giovanni in Laterano, a Roma. Sempre a Roma, il Longhi fu tra gli artefici del restauro della Colonna Antonina (1588).\nLe opere a Roma relative al periodo della sua maturit\u00e0 comprendono il minuto intaglio della figura genuflessa di papa Paolo V (1608), e la statua in posa statica di papa Clemente VIII (entrambe nella Cappella Paolina della basilica di Santa Maria Maggiore) oltre alla figura inchinata del Cardinale Alessandrino per tomba dello stesso disegnata da Giacomo della Porta (c. 1611; basilica di Santa Maria sopra Minerva), nella quale il ricco panneggio delle vesti e la netta e realistica caratterizzazione del viso danno una chiara dimostrazione della maggiore sensibilit\u00e0 raggiunta dall'artista rispetto alle opere precedenti.\nA Roma realizz\u00f2 anche alcune statue di angeli nelle nicchie nei pilastri della cappella degli Angeli nella Chiesa del Ges\u00f9."}
{"id": "2200048", "revid": "580197", "url": "https://it.wikipedia.org/wiki?curid=2200048", "title": "Bert Konterman", "text": "Caratteristiche tecniche.\n\u00c8 stato un difensore potente, ma contemporaneamente dotato di un buon passo. Grazie alla sua altezza, \u00e8 stato un calciatore molto solido. \u00c8 stato impiegato anche come centrocampista.\nCarriera.\nClub.\nHa iniziato la carriera in una squadra amatoriale olandese, il Rouveen. Ha poi giocato nell'Eredivisie per lo Zwolle, Cambuur, Willem II e Feyenoord, finch\u00e9 non \u00e8 stato voluto ai Rangers da Dick Advocaat, che lo ha acquistato in cambio di quattro milioni e mezzo di sterline. Ha cos\u00ec raggiunto, in Scozia, i connazionali Giovanni van Bronckhorst, Arthur Numan, Michael Mols, Ronald de Boer e il gi\u00e0 citato tecnico Advocaat.\nKonterman, dunque, ha fatto parte del gruppo di olandesi voluti ad Ibrox Stadium da Advocaat, ma al contrario di de Boer e Numan, non ha avuto lo stesso impatto positivo. Ha avuto delle forti difficolt\u00e0 iniziali, con costanti errori difensivi che gli hanno fatto guadagnare il soprannome \"Bertie Bombscare\".\nComunque, dopo l'arrivo di Alex McLeish sulla panchina dei Rangers, Konterman \u00e8 stato impiegato nel cuore del centrocampo. In questa posizione, ha nascosto le sue difficolt\u00e0 in fase difensiva e si \u00e8 reso protagonista di partite importanti, come quando ha segnato una rete dalla distanza ai rivali del Celtic nella semifinale di Scottish League Cup. Nel 2003, \u00e8 tornato in patria per chiudere la carriera al Vitesse.\nNazionale.\nCon i , Konterman ha collezionato dodici presenze tra il 1999 e il 2000, senza mai andare in rete. Ha partecipato al , dove la sua nazionale \u00e8 stata eliminata in semifinale dall', ai calci di rigore."}
{"id": "2200049", "revid": "124682801", "url": "https://it.wikipedia.org/wiki?curid=2200049", "title": "Angus Scrimm", "text": " \n\u00c8 noto per aver interpretato per il Tall Man (Uomo Alto) l'antagonista della serie cinematografica \"Fantasmi\".\nBiografia.\nNato nello Stato del Kansas, si dedica sin da giovane al giornalismo e all'editoria. \nHa scritto articoli e recensioni per \"TV Guide\", \"Cinema Magazine\", \"Los Angeles Herald Examiner\" e altri numerosi giornali. \nNella sua carriera precinematografica ha anche lavorato nel campo della discografia, scrivendo note musicali di noti autori quali Frank Sinatra, The Beatles, Arthur Rubinstein e Itzhak Perlman.\nNel 1975 ha vinto un Grammy Award nella categoria \"Best Album Notes - Classical\" per l'esecuzione \"The Classic Erich Wolfgang Korngold\" diretta da Ulf Hoelscher e Willy Mattes.\nA met\u00e0 degli anni settanta debutta nel mondo del cinema in piccole produzioni.\nIl successo arriva nel 1979 quando viene scritturato dal regista Don Coscarelli per interpretare \"Tall Man\" (\"L'uomo alto\") in \"Fantasmi\", un film horror a basso costo che presto diventa un cult del genere dando vita a una lunga saga.\nEra alto un metro e 93 centimetri, tuttavia per apparire ancora pi\u00f9 alto nella serie \"Fantasmi\" utilizzava abiti pi\u00f9 stretti della sua reale taglia e scarpe con le zeppe."}
{"id": "2200050", "revid": "119489624", "url": "https://it.wikipedia.org/wiki?curid=2200050", "title": "Corso legale", "text": "Uno strumento di pagamento ha corso legale in un territorio quando nessuno pu\u00f2 rifiutare di riceverlo in adempimento a un debito in quella valuta. Il creditore deve accettare il mezzo di pagamento per il suo valore nominale.\nStoricamente, i mezzi di pagamento cui la legge ha conferito il potere di liberare il debitore sono la cartamoneta e la moneta metallica, ovvero la cosiddetta \"moneta fiduciaria\". Invece, gli strumenti di trasferimento in moneta documentale, come gli assegni e le carte di pagamento, non godono del corso legale e possono, quindi, essere rifiutati dal creditore. \nL'espressione \"corso legale\" non riguarda perci\u00f2 le valute, ma solamente i mezzi di pagamento.\nTuttavia, il corso legale \u00e8 attenuato da altre disposizioni di legge che ne limitano il potere liberatorio. Ad esempio, ci sono norme di legge che obbligano il debitore a effettuare i pagamenti oltre un certo valore mediante assegni o bonifici. \nIl corso legale pu\u00f2 subire anche altre deroghe. Nei paesi socialisti, ad esempio, certi negozi erano riservati a chi pagava in valuta estera ed era proibito pagare in moneta legale.\nA partire dal 28 febbraio 2002 l'euro \u00e8 la sola moneta avente corso legale nella zona euro.\nItalia.\nIn Italia, il rifiuto di monete aventi corso legale \u00e8 un illecito amministrativo: chiunque rifiuta di ricevere, per il loro valore, monete aventi corso legale nello Stato, \u00e8 punito con la sanzione amministrativa fino a euro 30 (art. 693 c.p.). Secondo la disciplina civilistica, inoltre, i debiti pecuniari si estinguono con moneta avente corso legale nello Stato al tempo del pagamento e per il suo valore nominale; se la somma dovuta era determinata in una moneta che non ha pi\u00f9 corso legale al tempo del pagamento, questo deve farsi in moneta legale ragguagliata per valore alla prima (art. 1277 c.c.). Se la somma dovuta \u00e8 determinata in una moneta non avente corso legale nello Stato, il debitore ha facolt\u00e0 di pagare in moneta legale, al corso del cambio nel giorno della scadenza e nel luogo stabilito per il pagamento. \u00c8 illecito il rifiuto della valuta ufficiale come mezzo di pagamento (art. 1278 c.c.).\nIl corso legale di alcune valute \u00e8 disciplinato anche da accordi sovranazionali per le transazioni commerciali e finanziarie. Gli accordi di Bretton Woods prevedevano che il dollaro fosse l'unica moneta utilizzabile per i pagamenti fra due Paesi aventi valute diverse."}
{"id": "2200051", "revid": "827882", "url": "https://it.wikipedia.org/wiki?curid=2200051", "title": "Sixpence", "text": "Il sixpence, conosciuto colloquialmente come tanner o half-shilling, \u00e8 stata una moneta pre-decimale britannica dal valore di sei pence, mezzo scellino, da cui uno dei suoi nomi, cio\u00e8 1/40 della sterlina britannica pre-decimale.\nI primi esemplari vennero coniati in Inghilterra nel 1551, durante il regno di Edoardo VI e il loro uso continu\u00f2 fino a che furono resi obsoleti dalla decimalizzazione del 1971. Insieme allo scellino (12 pence) e al fiorino (due scellini), l'ultima coniazione generalizzata di sixpence fu emessa nel 1967 e una speciale coniazione di prova fu battuta per essere inclusa nel set commemorativo di addio del 1970. \"Sixpence\", scellini e fiorini continuarono comunque ad avere corso legale con i valori rispettivamente di 2\u00bd, 5 e 10 nuovi pence.\nIl tenore in argento segu\u00ec il destino di altre monete argentee. Esse erano coniate in argento 925 (argento \"sterling\") fino al 1920, quando il tenore venne ridotto al 50% d'argento. L'ultimo \"sixpence\" in lega argentea fu coniato nel 1946; dal 1947 in poi la lega fu sostituita con il cupro-nickel.\nCon la graduale scomparsa della massa circolante di \"threepence\" argentei, i \"sixpence\" si affermarono al loro posto quali monete preferite da nascondere nel Christmas pudding: la speranza di trovare un \"sixpence\", incoraggiava certamente i bambini a mangiare il proprio pudding.\n\u00c8 altres\u00ec noto che Brian May, chitarrista dei Queen usi un \"sixpence\" al posto dell'ordinario plettro in plastica per pizzicare le corde. Inoltre dal 1993 cominci\u00f2, in collaborazione con la Zecca Britannica, il conio di un numero limitato di \"sixpence\", raffiguranti il suo profilo, in occasione di eventi o ricorrenze particolari. L'ultima nel 2014 in occasione del 50\u00ba anniversario della sua celebre chitarra autocostruita, la Red Special."}
{"id": "2200062", "revid": "88740", "url": "https://it.wikipedia.org/wiki?curid=2200062", "title": "Sepe", "text": ""}
{"id": "2200065", "revid": "1728", "url": "https://it.wikipedia.org/wiki?curid=2200065", "title": "Tanner (moneta)", "text": ""}
{"id": "2200066", "revid": "1728", "url": "https://it.wikipedia.org/wiki?curid=2200066", "title": "Half-shilling", "text": ""}
{"id": "2200068", "revid": "614400", "url": "https://it.wikipedia.org/wiki?curid=2200068", "title": "Colleen McCullough", "text": "Biografia.\nDopo aver terminato gli studi di medicina e aver prestato attivit\u00e0 in vari ospedali di Sydney (Australia) e del Regno Unito si occupa di ricerca medica negli Stati Uniti, dove inoltre si dedica all'insegnamento. Insegn\u00f2 neurologia alla Yale Medical School di New Haven (Connecticut), per diversi anni. \nRitornata in Australia, si stabil\u00ec con il marito nell'isola di Norfolk.\nCome scrittrice, il suo romanzo pi\u00f9 famoso \u00e8 \"Uccelli di rovo\" del 1978 da cui venne tratta, nel 1983, una miniserie tv con Richard Chamberlain e Rachel Ward. Altre sue opere di successo sono i suoi racconti storici legati alla Roma tardo-repubblicana e imperiale: tale attenzione le varr\u00e0 una laurea \"ad honorem\" in Lettere da parte della Macquarie University di Sydney nel 1993. \nDa tempo cieca a causa di una malattia maculare degenerativa e costretta su una sedia a rotelle, la scrittrice muore per insufficienza renale nel gennaio del 2015, all'et\u00e0 di 77 anni.\nColleen McCullough \u00e8 stata membro della New York Academy of Sciences e della American Association for the Advancement of Science."}
{"id": "2200069", "revid": "599013", "url": "https://it.wikipedia.org/wiki?curid=2200069", "title": "Alfredrick Hughes", "text": ""}
{"id": "2200073", "revid": "110157", "url": "https://it.wikipedia.org/wiki?curid=2200073", "title": "Le Lais", "text": "\u00ab Pour obvier \u00e0 ces dangers\nMon mieulx est, ce croy, departir.\nAdieu ! Je m'en vois \u00e0 Angers. \u00bb\n\u2014 Fran\u00e7ois Villon, \"Le Lais\", 1457.\nLe Lais (\u00abIl lascito\u00bb) \u00e8 un'opera giovanile di Fran\u00e7ois Villon (1457) composta di quaranta ottave di ottonari, in cui l'autore, gioioso studente, elargisce una serie di \u00abdoni\u00bb o di \u00ablasciti\u00bb pi\u00f9 o meno strambi, ma sempre crudeli e spesso divertenti, destinati ai suoi nemici. I suoi bersagli favoriti sono le autorit\u00e0, la polizia, gli ecclesiastici troppo ben pasciuti, i borghesi, gli usurai, insomma i bersagli eterni della contestazione studentesca e proletaria. Egli riprende in questo testo vari generi letterari conosciuti: viste le circostanze (la partenza per Angers a causa di una donna) e l'utilizzo dei motivi dell'amore cortese dei trovieri, potrebbe essere un \"cong\u00e9\", sulla scia della tradizione di Arras, nel quale il poeta galante lascia la sua dama che l'ha fatto troppo soffrire. Tuttavia, qui \u00e8 questione di \u00ablasciti\u00bb (\"lais\" deriva dal francese \u00ablaisser\u00bb), di \"doni\" che fanno pensare ai testamenti letterari, come quello di Eustache Deschamps che parodiava alla fine del XIV secolo ogni sorta di documento legale. Infine, nelle ultime strofe, Villon riprende a suo modo il tema molto usato del \"songe\", nel quale l'autore racconta un'avventura che gli \u00e8 capitata in sogno. Parodia del \"cong\u00e9\", testamento satirico e \"songe\" ironico: \"Le Lais\" \u00e8 tutte queste cose insieme.\n\"Le Lais\" \u00e8 innanzi tutto destinato ai suoi amici e compagni di dissolutezza; esso pullula di allusioni e di sottintesi, oggi indecifrabili, ma che di sicuro dovevano far ridere molto i suoi compagni. Sembra tuttavia che abbiano avuto successo, poich\u00e9 Villon vi fa molte volte riferimento nel successivo \"Le Testament\", lamentandosi scherzosamente che l'opera circoli sotto il titolo errato di \u00abtestament\u00bb:\n&lt;poem&gt;\n\"Sy me souvient, ad mon advis, \"\n\"Que je feiz \u00e0 mon partement\"\n\"Certains laiz, l'an cinquante six, \"\n\"Qu'aucuns, sans mon consentement, \"\n\"Voulurent nommer \u00ab testament \u00bb ;\"\n\"Leur plaisir fut, non pas le myen.\"\n\"Mais quoy! on dit commun\u00e9ment:\"\n\"\u00ab Ung chascun n'est maistre du scien. \u00bb\"\n&lt;/poem&gt;"}
{"id": "2200078", "revid": "599013", "url": "https://it.wikipedia.org/wiki?curid=2200078", "title": "Dwayne McClain", "text": ""}
{"id": "2200082", "revid": "466539", "url": "https://it.wikipedia.org/wiki?curid=2200082", "title": "Paul Harris (avvocato)", "text": "\u00c8 stato il fondatore dell'associazione Rotary International.\nBiografia.\nFiglio di George N. Harris e Cornelia Bryan Harris, nacque nel Wisconsin ma gi\u00e0 a tre anni si trasfer\u00ec presso i nonni paterni in Vermont. Successivamente si spost\u00f2 a Chicago per intraprendere e completare gli studi in legge. Gli \u00e8 stata conferito il bachelor in legge dall'Universit\u00e0 dell'Iowa e un dottorato onorario dall'Universit\u00e0 del Vermont. La vita professionale di Paul Harris fu alquanto movimentata: fu infatti anche cronista di un quotidiano, lavor\u00f2 come attore di teatro, fu cowboy, e si occup\u00f2 anche della vendita di marmi e graniti.\nRotary.\nPaul Harris \u00e8 per\u00f2 maggiormente noto per essere stato il fondatore del Rotary International: il 23 febbraio 1905 Harris tenne la prima riunione con tre amici (Silvester Schiele, un commerciante di carbone; Gustave E. Loher, un ingegnere minerario; Hiram E. Shorey, un sarto). I membri scelsero il nome \"Rotary\" in quanto ruotavano le riunioni ogni settimana nei rispettivi uffici. Fu stabilito che il club sarebbe stato esclusivamente maschile ed i soci limitati ad un esponente per ramo professionale.\nLe adesioni al club crebbero notevolmente, e Paul Harris decise di ampliare la rete rotariana anche in altre citt\u00e0. Nel 1908 nacque il secondo club a San Francisco, nel 1909 i club divennero cinque e nel 1910 sedici. Proprio nel 1910 nacque l\"'Associazione Nazionale dei Rotary club\" e Harris fu eletto come presidente. Proprio lui fu il pi\u00f9 attivo nel sostenere la nascita del primo club all'estero: ci\u00f2 avvenne nel 1911 a Winnipeg, in Canada.\nAlla sua morte, avvenuta nel 1947, il numero dei Rotary club del mondo aveva raggiunto la cifra di circa 6.000. Oggi i club sono circa 32.000 con oltre 1,2 milioni di soci distribuiti in oltre 200 paesi. In sua memoria, ciascun \"Rotary Club\" conferisce annualmente il \"Paul Harris Fellow\", cio\u00e8 il pi\u00f9 alto riconoscimento a \"chi si \u00e8 particolarmente distinto, con la sua professione e con la sua testimonianza, a contribuire al diffondersi della comprensione e delle relazioni amichevoli fra gli esponenti delle varie attivit\u00e0\"."}
{"id": "2200084", "revid": "42337", "url": "https://it.wikipedia.org/wiki?curid=2200084", "title": "Lawrence Rory Guy", "text": ""}
{"id": "2200085", "revid": "827882", "url": "https://it.wikipedia.org/wiki?curid=2200085", "title": "Storti", "text": ""}
{"id": "2200100", "revid": "767487", "url": "https://it.wikipedia.org/wiki?curid=2200100", "title": "Athina 90", "text": "Il Futsal Club Athina 90 \u00e8 una squadra di calcio a 5 greca che milita nel campionato greco di calcio a 5.\nSi tratta della pi\u00f9 titolata formazione greca che nel proprio palmar\u00e8s conta sette successi nazionali e due Coppe di Grecia. Nel palmares dell'Athina 90 compaiono anche le vittorie nella stagione regolare 2003/2004 e 2004/2005, ma in entrambe le stagioni non si sono conclusi i playoff per determinare i campioni di Grecia, tuttavia ha maturato il diritto a giocare la successiva UEFA Futsal Cup come prima nel girone di regular season, l'edizione 2005/2006 della Futsal Cup \u00e8 stata anche quella che ha visto meglio piazzarsi l'Athina come seconda nel proprio girone, dietro al Marbo Belgrado. \nDurante la seconda giornata di UEFA Futsal Cup 2014-2015, gioca contro la Luparense, perdendo per 3 a 0."}
{"id": "2200103", "revid": "338769", "url": "https://it.wikipedia.org/wiki?curid=2200103", "title": "Futsal Club Athina", "text": ""}
{"id": "2200104", "revid": "300067", "url": "https://it.wikipedia.org/wiki?curid=2200104", "title": "Nick Vanos", "text": "Carriera.\nMor\u00ec ad appena 24 anni, in un incidente aereo insieme alla fidanzata e ad altre 153 persone, quando l'apparecchio della Northwest, partito da Detroit e diretto in Arizona, si schiant\u00f2 subito dopo il decollo."}
{"id": "2200106", "revid": "1543377", "url": "https://it.wikipedia.org/wiki?curid=2200106", "title": "Pierre de Polignac", "text": "Biografia.\nInfanzia.\nNacque a Ch\u00e2teau de Kerscamp, Hennebont, Morbihan, Francia, come \"conte Pierre Marie Xavier Rapha\u00ebl Antoine Melchior de Polignac\", era il quarto figlio maschio e figlio minore del conte Maxence Melchior \u00c9douard Marie Louis de Polignac (Ch\u00e2teau de Kerscamp 13 dicembre 1857 - Ch\u00e2teau de Kerscamp 28 novembre 1936) e della moglie messicana Susana Mariana Estefan\u00eda Francisca de Paula del Coraz\u00f3n de Jes\u00fas de la Torre y Mier (Messico, 2 settembre 1858 - Talence, Francia 15 agosto 1913). Sua madre, nota come Suzanne, era un membro della nobilt\u00e0 messicana.\nI suoi sette fratelli furono:\nMatrimonio.\nSpos\u00f2 civilmente il 19 marzo e religiosamente il 20 marzo 1920 a Monaco, la Principessa Charlotte di Monaco (\"nata\" Charlotte Louise Juliette Louvet), la figlia illegittima ma adottiva di Luigi II di Monaco e Marie-Juliette Louvet. Pierre de Polignac, membro di un ramo cadetto di una delle pi\u00f9 rinomate famiglie ducali di Francia (nobile almeno dal XII secolo, duca nel 1780, pari nel 1817) ed un discendente della favorita di Maria Antonietta, Yolande de Polastron, duchessa de Polignac), cambi\u00f2 il suo cognome e stemma con quello dei Grimaldi con ordinanza monegasca emessa il 18 marzo 1920, il giorno prima del suo matrimonio. Era diventato un soggetto del Principe Sovrano di Monaco, anche da ordinanza monegasca, del 29 febbraio 1920. Dalla data del matrimonio religioso la corte di Monaco si riferiva a lui, \"jure uxoris\", come Duca di Valentinois. Quel titolo era stato conferito a sua moglie erede presuntiva il 20 maggio 1919. Il suo cognome e stemma furono modificati da ordinanza monegasco poco dopo divenne cittadino monegasco (per assicurare che la sua prole dinastica avrebbe portato il cognome Grimaldi in conformit\u00e0 con l'articolo I di Monaco della legge di successione dinastica), Pierre rimase in successione al titolo francese di duca Polignac, come fanno i suoi legittimi discendenti in linea maschile.\nMorte.\nIl principe Pierre di Monaco mor\u00ec il 10 novembre 1964, di cancro, all'ospedale americano a Neuilly-sur-Seine, Parigi, Francia.\nDiscendenza.\nIl principe Pierre e sua moglie Charlotte ebbero due figli:\nDescrizione.\nLa rivista \"Life\" nel 1947 descrisse il principe Pierre come \u00abun galante esile e grazioso che indossa il suo cappotto sulle sue spalle. I suoi modi sono squisiti; la sua voce cos\u00ec coltivata da essere praticamente impercettibile\u00bb."}
{"id": "2200113", "revid": "599013", "url": "https://it.wikipedia.org/wiki?curid=2200113", "title": "Carey Scurry", "text": ""}
{"id": "2200114", "revid": "253269", "url": "https://it.wikipedia.org/wiki?curid=2200114", "title": "Barbara Stanwyck", "text": "Dotata di una forte personalit\u00e0 e di uno sguardo penetrante oltre che di grandi capacit\u00e0 recitative, Barbara Stanwyck fu una delle pi\u00f9 celebri dive di Hollywood nonch\u00e9 una delle migliori attrici della storia del cinema, capace di saper passare egregiamente dalle commedie brillanti ai ruoli drammatici senza dimenticare che fu una delle protagoniste indiscusse del genere \"noir\" statunitense. Secondo la critica Nell Minow, la Stanwyck \u00e8 \"l'attrice pi\u00f9 eternamente moderna dell'Et\u00e0 d'Oro di Hollywood\". \nL'American Film Institute l'ha inserita all'11\u00ba posto tra le pi\u00f9 grandi star della storia del cinema.\nBiografia.\nUltima di 5 fratelli, rimase orfana in tenera et\u00e0, e per diversi anni fu affidata a famiglie nelle quali non trov\u00f2 la stabilit\u00e0. Grazie alla sorella Mildred, inizi\u00f2 a lavorare come ballerina di fila a Broadway fino ad arrivare ad esibirsi negli spettacoli di Florenz Ziegfeld. Grazie a un piccolo ruolo in una commedia in cui impersonava proprio una ballerina di fila, fu notata da alcuni talent scout che la portarono a Hollywood. Dopo alcune piccole parti, ottenne il ruolo di protagonista nel film \"Femmine di lusso\" (1930), al quale seguirono \"La donna del miracolo\" (1931) e \"Proibito\" (1932), tutti diretti da Frank Capra, e \"Amore sublime\" (1937) di King Vidor.\nFra i suoi film pi\u00f9 importanti, si annoverano le commedie \"Lady Eva\" (1941) di Preston Sturges, \"Arriva John Doe\" (1941), ancora di Capra, \"Colpo di fulmine\" (1941) di Howard Hawks, e il film noir \"La fiamma del peccato\" di Billy Wilder (1944).\nDall'inizio degli anni cinquanta inizi\u00f2 a dedicarsi anche alla televisione. Tra il 1927 e il 1964 partecip\u00f2 a pi\u00f9 di ottanta film, ottenendo 4 candidature al premio Oscar alla miglior attrice, senza mai vincerlo. Maggiori soddisfazioni giunsero dalla televisione: dopo uno show a lei dedicato, lavor\u00f2 nel telefilm \"La grande vallata\" (1965-1969), in cui ricopr\u00ec il ruolo di una madre di famiglia nel Far West del XIX secolo. Il personaggio le diede una grande notoriet\u00e0 e riconferm\u00f2 le sue doti d'attrice, consentendole infatti di vincere un Emmy Award e di essere candidata tre volte al Golden Globe.\nNel 1980 fu guest star in una puntata del telefilm \"Charlie's Angels\". Nel 1983 fu tra i protagonisti di \"Uccelli di rovo\" con Richard Chamberlain, nel ruolo che le valse un Emmy Award e un Golden Globe come miglior attrice. Tra il 1985 e il 1986 interpret\u00f2 la soap \"I Colby\", spin-off di \"Dynasty\", nel ruolo di Constance Colby, e nel 1985 interpret\u00f2 lo stesso ruolo nella serie madre, \"Dynasty\" appunto, con Joan Collins, Linda Evans e John Forsythe. \nVita privata.\nSostenitrice del maccartismo, Barbara Stanwyck si spos\u00f2 due volte. Il primo matrimonio (1928) con Frank Fay dur\u00f2 sette anni, durante i quali la coppia adott\u00f2 un bambino di 10 mesi al quale fu dato il nome di Dion. Fay era un attore teatrale di successo che per\u00f2 non riusciva a sfondare nel cinema, dove invece la Stanwyck trionfava, e per questo motivo la aggrediva spesso, specie quando era ubriaco. A seguito del divorzio, l'attrice ottenne la custodia del figlio, che venne educato in maniera molto severa, e con il quale, una volta che quest'ultimo raggiunse l'et\u00e0 adulta, non ebbe quasi pi\u00f9 contatti.\nNel 1939 si rispos\u00f2 con Robert Taylor; il matrimonio, appoggiato dal boss della MGM Louis B. Mayer, dur\u00f2 dodici anni e termin\u00f2 con il divorzio nel 1950. La Stanwyck dichiar\u00f2 sempre che Taylor fu il vero grande amore della sua vita, e la morte dell'attore avvenuta nel 1969 la spinse a prendere una lunga pausa lavorativa.\nOltre ai due matrimoni, l'attrice ebbe altre due relazioni significative, la prima negli anni '20 con l'attore Rex Cherryman, morto prematuramente, e la seconda negli anni '50, con Robert Wagner. Nell'ambiente cinematografico era tra le persone pi\u00f9 amate e stimate, e non meraviglia che rimase in amicizia con molti di loro per lunghi anni, ad esempio con William Holden, che ha sempre ricordato che doveva a lei la sua carriera, visto che lo aveva imposto come protagonista del film \"Passione - Il ragazzo d'oro\" nonostante la forte opposizione dei produttori che stavano per licenziarlo.\nNegli ultimi anni la Stanwyck fu attiva in opere di beneficenza al di fuori delle luci della ribalta. Nel 1981 fu svegliata nel mezzo della notte nella sua casa nell'esclusiva sezione di Beverly Hills di Trousdale da un intruso, che la colp\u00ec sulla testa con una torcia elettrica, poi la costrinse a nascondersi mentre la rapinava dei gioielli. L'anno seguente, nel 1982, durante le riprese di \"The Thorn Birds\", l'inalazione del fumo degli effetti speciali sul set potrebbe averle causato la contrazione della bronchite, che era aggravata dall'abitudine delle sigarette; era infatti una fumatrice accanita dall'et\u00e0 di nove anni.\nStanwyck mor\u00ec il 20 gennaio 1990, all'et\u00e0 di 82 anni, di insufficienza cardiaca congestizia e malattia polmonare ostruttiva cronica al Saint John's Health Center di Santa Monica, in California. Nelle ultime volont\u00e0 indic\u00f2 di non volere il servizio funebre. Secondo i suoi desideri, i suoi resti furono cremati e le ceneri sparse da un elicottero su Lone Pine, in California, dove aveva realizzato alcuni dei suoi film western.\nRiconoscimenti.\nBarbara Stanwyck fu candidata quattro volte all'Oscar alla miglior attrice: nel 1938 per \"Amore sublime\", nel 1942 per \"Colpo di fulmine\", nel 1945 per \"La fiamma del peccato\", e nel 1949 per \"Il terrore corre sul filo\". Tra i premi pi\u00f9 importanti, il premio Oscar alla carriera nel 1982 (pi\u00f9 4 candidature), tre Emmy Awards nel 1961 (\"The Barbara Stanwyck Show\"), 1966 (\"La grande vallata\") e nel 1983 (\"Uccelli di rovo\"), due Golden Globe nel 1984 (\"Uccelli di rovo\") e nel 1986 (premio speciale). Nel 1954 al Festival di Venezia ha ricevuto la Coppa Volpi per \"La sete del potere\" di Robert Wise.\nHa inoltre ricevuto il Cecil De Mille Award nel 1986 e il premio dall'American Film Institute nel 1987. Per il suo contributo all'industria cinematografica ha una stella sull'Hollywood Walk of Fame."}
{"id": "2200118", "revid": "204376", "url": "https://it.wikipedia.org/wiki?curid=2200118", "title": "Era messianica", "text": ""}
{"id": "2200119", "revid": "287204", "url": "https://it.wikipedia.org/wiki?curid=2200119", "title": "Due iniziali soltanto...", "text": "Due iniziali soltanto... (1911) \u00e8 un romanzo giallo di Anna Katharine Green che narra i casi del 'mistero del Clermont' e della 'lavandaia di Hicks Street'.\nTrama.\nI coniugi Anderson stanno passeggiando per le vie di New York quando osservano un individuo alto uscire dall'Hotel Clermont ed alcuni suoi atti curiosi. Poco dopo odono delle grida provenire dall'hotel e incuriositi vi entrano da un'entrata di servizio.\nLaureen Anderson e suo marito vengono a conoscenza di quanto \u00e8 avvenuto: nella sala di lettura situata nel mezzanino \u00e8 stato rinvenuto il cadavere di Edith Challoner, la figlia di un noto industriale.\nLaureen e George Anderson vengono subito coinvolti nella vicenda dal signor Slater, vice-direttore dell'albergo.\nLa morte della giovane Edith diviene immediatamente un enigma: quella che sembrava una morte accidentale si trasforma in un delitto o in un bizzarro suicidio.\nInfatti viene rilevata una piccola ferita che ha colpito il cuore della Challoner, ma non viene ritrovata alcuna arma da taglio e nessun proiettile.\nL'indagine viene affidata al giovane agente investigativo Sweetwater e al celebre investigatore Gryce.\nL'indizio da cui partono le indagini \u00e8 una lettera rinvenuta sul tavolo dove stava leggendo Edith. La lettera di un amore deluso riporta una minaccia e una firma di sole due lettere : O. B..\nLa testimonianza degli Anderson porteranno gli investigatori sulle tracce del signor Brotherson.\nLe indagini ufficiali portano ad incriminare Ormond Brotherson quale autore materiale della minacciosa lettera, ma l'insufficienza di ogni prova concreta lo scagiona e la morte della signorina Challoner viene archiviata come suicidio.\nSweetwater ostinatamente continua la sua indagine su Brotherson, convinto della colpevolezza di questo uomo singolare dalla doppia vita: un comune operaio ed allo stesso tempo un brillante inventore con amicizie e frequentazioni nell'alta societ\u00e0.\nOttenuto il consenso dei suoi superiori Sweetwater riapre il caso insoluto della 'lavandaia di Hicks Street'. \nSempre guidato dalle intuizioni di Gryce e spinto dalla sua tenacia, il giovane agente prende l'identit\u00e0 del falegname John Zugg e prende in affitto una stanza nell'edificio di Hicks Street dove abita Ormond Brotherson, sotto il nome di Dunn.\nLa lunga indagine non prover\u00e0 nulla e Sweetwater viene scoperto dal forte ed invulnerabile Brotherson.\nQuando tutto sembra perso si apre una nuova pista. Gryce scopre che dall'analisi delle lettere ritrovate vicino al cadavere ci sono due differenti firme O. B. e viene ritrovata una lettera dove O. B. parla a Edith Challoner e le descrive Doris, una ragazzina di sedici anni circa.\nLa nuova pista porta Sweetwater a Derby in Pennsylvania alla ricerca di Doris Scott e del misterioso O.B.."}
{"id": "2200125", "revid": "74801", "url": "https://it.wikipedia.org/wiki?curid=2200125", "title": "\u0160portov\u00fd Klub Futsal Program", "text": "Lo \u0160portov\u00fd Klub Futsal Program, meglio conosciuto come Program Dubnica, \u00e8 una societ\u00e0 slovacca di calcio a 5 con sede a Tren\u010d\u00edn ma fondata a Dubnica nad V\u00e1hom.\nStoria.\nA inizio secolo il Program Dubnica ha dominato il campionato slovacco, vincendo quattro titoli consecutivi e centrando il \"double\" coppa-campionato nel 2001-02. Tuttavia, in Coppa UEFA la squadra non ha ottenuto gli stessi risultati, fallendo sempre l'approdo alla fase finale del torneo. Attualmente gioca la \"Joma Extraliga\", prima divisione del campionato slovacco di calcio a 5."}
{"id": "2200126", "revid": "339392", "url": "https://it.wikipedia.org/wiki?curid=2200126", "title": "\u0160K Program Dubnica", "text": ""}
{"id": "2200127", "revid": "34928", "url": "https://it.wikipedia.org/wiki?curid=2200127", "title": "Altocumulus lenticolaris", "text": ""}
{"id": "2200128", "revid": "729019", "url": "https://it.wikipedia.org/wiki?curid=2200128", "title": "Stazio Gellio", "text": "Biografia.\nTito Livio ricorda Stazio Gellio come comandante delle difese sannite contro l'esercito romano che convergeva in due colonne, comandate rispettivamente dai consoli Tiberio Minucio Augurino e Lucio Postumio Megello, verso la roccaforte di Bovianum.\nGellio fu sconfitto e cadde prigioniero dei Romani insieme a numerose insegne militari del suo esercito."}
{"id": "2200133", "revid": "1305772", "url": "https://it.wikipedia.org/wiki?curid=2200133", "title": "Classe Caio Duilio", "text": "Nella Regia Marina e nella Marina Militare ci sono state alcune classe navali con il nome Caio Duilio:"}
{"id": "2200136", "revid": "767487", "url": "https://it.wikipedia.org/wiki?curid=2200136", "title": "Tempi moderni", "text": "Tempi moderni (\"Modern Times\") \u00e8 un film statunitense del 1936 scritto, diretto e interpretato da Charlie Chaplin.\nTrama.\nCharlot \u00e8 un operaio di una fabbrica; la sua mansione \u00e8 quella di stringere i bulloni di una catena di montaggio. I gesti ripetitivi, i ritmi disumani e spersonalizzanti della catena di montaggio minano la ragione del povero Charlot; la pausa pranzo potrebbe concedere un momento di riposo per tutti i lavoratori della fabbrica, se non che Charlot viene prescelto per sperimentare la macchina automatica da alimentazione, che dovrebbe consentire di mangiare senza interrompere il lavoro (aspetto che in una visione scientifica del lavoro produrrebbe vantaggio competitivo). L'esperimento per\u00f2 gli causa parecchi danni dato che il marchingegno non funziona come si aspettavano.\nLe infinite ore di lavoro lo portano ad essere ossessionato al punto da immaginare che i bottoni della gonna indossata dalla segretaria siano bulloni da stringere. Egli perde cos\u00ec ogni controllo sulla propria mente. Con gesto liberatorio mette mano su leve e pulsanti all'interno della sala di comando del suo reparto, provocando il fermo dell'intera catena produttiva e, dopo aver spruzzato in faccia a tutti l'olio lubrificante per gli ingranaggi, Charlot sar\u00e0 affidato forzatamente ad una clinica affinch\u00e9 venga riabilitato dall'esaurimento nervoso.\nDimesso dall'ospedale raccoglie una bandiera di segnalazione, presumibilmente rossa, caduta da un mezzo in transito e la agita per richiamare l'attenzione dell'autista, senza accorgersi che dietro le sue spalle si sta aggregando un corteo di disoccupati che marciano agitando anch'essi delle bandiere. La carica della polizia disperde i manifestanti e provoca l'arresto dell'ignaro Charlot ritenuto, a torto, a capo dei dimostranti. Egli viene allora rinchiuso nel penitenziario dove, grazie all'effetto di una sostanza stupefacente accidentalmente ingerita, da solo e senza accorgersene sventa il tentativo di rivolta di alcuni galeotti, guadagnandosi la grazia, la remissione del reato e la libert\u00e0 con tanto di lettera di presentazione.\nLa recessione che attanaglia il paese, la chiusura delle fabbriche e la conseguente perdita del lavoro generano uno stato diffuso di povert\u00e0 e scontento e stimolano il ricorso ad espedienti non sempre legali pur di sfamare la famiglia. Le merci delle imbarcazioni attraccate al porto sono un richiamo irresistibile per una giovane monella, che vuole contribuire a sfamare i ragazzini del quartiere e le sue sorelle pi\u00f9 piccole, alle quali il padre disoccupato non pu\u00f2 provvedere e che sono orfane di madre. Quando lo sfortunato genitore perder\u00e0 la vita colpito da un proiettile esploso durante una manifestazione di protesta dei disoccupati, la sua famiglia verr\u00e0 disgregata con l'affidamento delle sorelle minori ad un istituto.\nNel frattempo la lettera di presentazione frutta a Charlot l'ingaggio presso un cantiere navale, dove \u00e8 in fase avanzata la costruzione di una maestosa imbarcazione che non sar\u00e0 mai ultimata, dato che Charlot la varer\u00e0 prima del tempo, sotto lo sguardo attonito dei colleghi, rimuovendo inavvertitamente il cuneo di ancoraggio che la trattiene sulla terra ferma. Il dignitoso auto licenziamento e il girovagare per la citt\u00e0 lo portano ad imbattersi nella monella, minacciata d'arresto in quanto responsabile del furto di un filone di pane dal furgone che sta rifornendo una panetteria. Charlot tenter\u00e0 di addossarsene la colpa con lo scopo di farsi arrestare e di risolvere cos\u00ec il problema del vitto. Riuscir\u00e0 nel suo intento mangiando gratis una quantit\u00e0 sconsiderata di cibo ad un self-service, prendendo dei sigari e regalando dolci a dei ragazzini senza pagare nulla. Sul camioncino che lo trasporta verso la stazione di polizia sale anche la monella, riconosciuta quale vera autrice del furto, e i due fanno conoscenza. Approfittando del ribaltamento del mezzo, coinvolto in un incidente, Charlot (adesso motivato alla libert\u00e0) e la monella si danno alla fuga.\nL'infortunio alla guardia notturna di un grande magazzino offre a Charlot la possibilit\u00e0 di rifarsi. Mostrata la sua lettera di presentazione, ottiene l'impiego in sostituzione dell'infortunato. Dopo aver preso servizio alla chiusura al pubblico, Charlot fa entrare la monella per andare alla scoperta del magazzino. Prima tappa reparto pasticceria per placare la fame; seconda tappa reparto giochi per dare libero sfogo alla voglia di divertimento repressa dalla miseria; infine reparto arredamento dove lei pu\u00f2 concedersi il sonno in un fantastico e morbido letto, che probabilmente nessuno dei due ha mai provato in vita sua. Tre malintenzionati armati si sono intanto introdotti nel negozio e hanno immobilizzato Charlot. Uno di loro si rivela essere un suo ex compagno di fabbrica che, come gli altri due, \u00e8 costretto al furto dalla povert\u00e0. I tre festeggiano allora con una bevuta nel reparto alimentare: l'indomani mattina alcune clienti rinverranno Charlot addormentato sotto il banco dei vestiti. Cacciato dal negozio, il pover'uomo dovr\u00e0 scontare dieci giorni in galera.\nAl suo rilascio la monella lo aspetta e lo invita nell'abitazione che nel frattempo ha rimediato. Si tratta di una catapecchia fatiscente ma, se non altro, \u00e8 un riparo per la notte e un luogo dove consumare i pasti. L'indomani Charlot, che ha dormito nel canile annesso, scorre il giornale e la lettura della notizia della riapertura delle fabbriche in prima pagina riaccende i loro sogni di normalit\u00e0. Egli si precipita ai cancelli della fabbrica, riuscendo a farsi assumere come aiutante manutentore. Questa volta tra gli ingranaggi finisce il suo capo, a causa sua naturalmente. Inghiottito completamente e con la sola testa sporgente, toccher\u00e0 a Charlot alimentarlo durante la pausa pranzo. Un nuovo sciopero interrompe l'attivit\u00e0 lavorativa e durante i successivi tumulti Charlot sar\u00e0 nuovamente fermato e condotto in galera. Anche questa volta la monella lo accoglie al suo rilascio, raggiante di felicit\u00e0 perch\u00e9 ha trovato un impiego come ballerina presso un ristorante, in cui le riesce di far assumere come cameriere lo stesso Charlot.\nL'impiego prevede inoltre un'esibizione come cantante e Charlot deve ricorrere all'espediente di scriversi il testo della canzone sui polsini, perch\u00e9 non riesce a ricordarlo. L'operazione \u00e8 per\u00f2 inutile, poich\u00e9 al primo gesto del numero, nell'allargare velocemente le braccia, i polsini gli si sfilano ed egli \u00e8 costretto ad improvvisare le parole sul famoso pezzo della \"Titina\", primo e unico episodio di interpretazione sonora del vagabondo. Sar\u00e0 grazie a questa abilit\u00e0 e al discreto successo ottenuto, pi\u00f9 che alle doti di cameriere (travolto dal pubblico danzante peregriner\u00e0 per il locale nel tentativo di servire l'anatra che un cliente attende impaziente al tavolo e che non avr\u00e0 il piacere di gustare), che riesce ad ottenere l'assunzione definitiva.\nTutto sembra procedere per il meglio, ma due funzionari dell'ufficio assistenza ai minori orfani bloccano la monella nel corso della sua esibizione con l'evidente intenzione di rinchiuderla in istituto. Ancora una volta, grazie all'aiuto di Charlot, ella riesce a sottrarsi alle autorit\u00e0 e a fuggire. Sconsolata, si abbandona al pianto sul margine di una strada deserta. Le parole di Charlot, che le dice di sorridere, le infondono la fiducia e il coraggio per rialzarsi e incamminarsi insieme a lui, mano nella mano, lungo la strada che si apre tra gli sconfinati spazi, a dispetto degli ambienti a loro ostili.\nProduzione.\nDurante una tourn\u00e9e europea in promozione del film \"Luci della citt\u00e0\", Chaplin ebbe l'ispirazione per \"Tempi moderni\" traendo spunto sia dalle misere condizioni nelle quali era sprofondata l'Europa durante il periodo della Grande depressione, sia da una conversazione avuta con il Mahatma Gandhi, il quale biasim\u00f2 la tendenza \"all'industrializzazione sconsiderata con in mente solo il profitto\".\nChaplin inizi\u00f2 la stesura della sceneggiatura del film nel 1934 con in mente di farne la sua prima pellicola \"sonora\", procedendo, quindi, a scrivere dialoghi e scene sonore. Tuttavia, egli abbandon\u00f2 presto l'idea originaria convertendo il tutto in forma di film muto con effetti sonori sincronizzati, in quanto temeva che veder parlare il suo vagabondo avrebbe fatto perdere tutta la poesia del personaggio. Lo scetticismo di Chaplin riguardo al sonoro nei film veniva smentito in questi anni, tuttavia \"Tempi moderni\" rimase un film muto, pur contenendo alcune scene sonore. Queste erano filtrate da apparecchi, radio, riproduttori, ma mai un dialogo vero e proprio; celebre l'interpretazione di \"Je cherche apr\u00e8s Titine\" (conosciuta anche come \"Io cerco la Titina\" o \"Nonsense Song\"), da parte di Chaplin con testo improvvisato in una lingua inventata (grammelot), misto di parole in francese, spagnolo e italiano spesso storpiate e messe assieme senza un vero costrutto.\nIl riferimento alla droga nella scena della prigione \u00e8 qualcosa di audace per l'epoca (in quanto il famigerato Codice Hays, entrato in vigore nel 1930, proib\u00ec ogni riferimento o rappresentazione di droghe illegali nei film); in passato, Chaplin aveva gi\u00e0 fatto riferimento a sostanze illecite in uno dei suoi pi\u00f9 celebri cortometraggi, \"Charlot poliziotto\", uscito nel 1917.\nColonna sonora.\nSecondo i documenti ufficiali, la partitura della colonna sonora per il film fu composta da Chaplin stesso, e arrangiata con l'assistenza di Alfred Newman, che aveva gi\u00e0 collaborato con Chaplin alla colonna sonora di \"Luci della citt\u00e0\". I rapporti tra Newman e Chaplin si deteriorarono verso la fine della lavorazione di \"Tempi moderni\", causando la fuoriuscita di Newman dal progetto. Al celebre tema romantico presente nel film, venne in seguito aggiunto un testo e divenne la canzone \"Smile\", standard pop inciso per primo da Nat King Cole.\nSecondo il compositore David Raksin, Chaplin scrisse il celebre motivo di \"Smile\" molto tempo prima, quando era ancora un giovane in cerca di fortuna che voleva farsi un nome.\nDistribuzione.\nFu proiettato la prima volta il 5 febbraio 1936. Per l'Italia, la realizzazione dei manifesti del film fu affidata al pittore cartellonista Anselmo Ballester di Roma."}
{"id": "2200138", "revid": "162719", "url": "https://it.wikipedia.org/wiki?curid=2200138", "title": "Caio Duilio (corazzata)", "text": ""}
{"id": "2200140", "revid": "446353", "url": "https://it.wikipedia.org/wiki?curid=2200140", "title": "Classe Caio Duilio (nave da battaglia 1876)", "text": "Le corazzate della classe Caio Duilio sono state delle unit\u00e0 della Regia Marina costruite tra la fine degli anni settanta e l'inizio degli anni ottanta del XIX secolo. Con i loro 4 cannoni da 450mm in due torri binate e la velocit\u00e0 di 15 nodi, al momento della loro apparizione furono ritenute le pi\u00f9 potenti navi da guerra esistenti.\nProgetto.\nNel marzo del 1873 l'allora ministro italiano della Marina, ammiraglio Saint-Bon, present\u00f2 in parlamento il progetto avviato per la costruzione di una nuova classe di corazzate per la Regia Marina che, per caratteristiche tecniche e operative, dovevano esprimere il meglio allora realizzabile a livello mondiale.\nIncaricato della realizzazione dell'ambizioso progetto era Benedetto Brin, direttore del Genio Navale.\nBrin si era da tempo messo al lavoro per progettare le tre navi corazzate chieste dal ministero e aveva deciso che esse avrebbero dovuto essere unit\u00e0 di concezione del tutto nuova, senza compromessi. La prima ad essere impostata fu la Enrico Dandolo presso l'arsenale di La Spezia il 6 gennaio 1873, la quale fu poi completata solo nel 1882; ad essa segu\u00ec la nave gemella Caio Duilio impostata il 24 aprile 1873 presso il cantiere di Castellammare di Stabia.\nCirca la terza unit\u00e0 prevista, i disegni furono talmente rimaneggiati secondo nuove direzioni costruttive che sfociarono in un tipo del tutto diverso di bastimento, che sar\u00e0 in seguito realizzato con le due unit\u00e0 della Classe Italia, le corazzate Italia e Lepanto.\nCaratteristiche.\nLe navi erano contraddistinte dall'abolizione dell'ormai pleonastica presenza della velatura, per cui le nuove corazzate si sarebbe distinta a prima vista dalle loro coeve; furono adottate corazze in grado di resistere egregiamente ai proietti dei cannoni da 50 tonnellate; venne realizzato un sistema di compartimenti allagabili per ridurre la superficie corazzata. Lo scafo era interamente in ferro con sperone sommerso lungo oltre 4 metri ed un'opera morta molto bassa, di soli 3 metri. La nave venne armata con cannoni Armstrong da 100 tonnellate, i pi\u00f9 potenti disponibili al tempo che la ditta inglese si offr\u00ec di costruire a proprio rischio. Questi pezzi erano ad avancarica perch\u00e9, per cannoni di tale potenza i meccanismi di retrocarica, gi\u00e0 allora disponibili, non erano considerati del tutto sicuri.\nLa velocit\u00e0 massima venne fissata in 15 nodi, effettivamente raggiunti durante le prove. Lo sforzo industriale e tecnologico per la costruzione si dimostr\u00f2 imponente per l'Italia dell'epoca, quasi del tutto priva di installazioni cantieristiche moderne, ma anche per questo la costruzione delle nuove navi era stata decisa, per dotare finalmente l'Italia dell'autonomia nelle costruzioni navali. Indubbio fu il successo dell'impresa: da allora in poi l'Italia entr\u00f2 nel novero dei grandi costruttori di naviglio da guerra guadagnandosi un posto che occupa ancora oggi. I lavori si protrassero molto a lungo, la corazzata \"Caio Duilio\" venne varata l'8 maggio 1876 e finalmente completata, dopo l'allestimento, il 6 gennaio 1880, mentre la corazzata \"Enrico Dandolo\" venne completata solo nel 1882.\nLa caratteristica pi\u00f9 vistosa delle \"Duilio\" era l'armamento, con quattro poderosi pezzi da 100 tonnellate costruiti dall'inglese Armstrong, che erano raggruppati in due torri corazzate poste a centro nave, sistemazione tipica per tutte le grandi corazzate a torri dell'epoca. Questo era dovuto alla necessit\u00e0 di posizionare l'armamento, i depositi munizioni ed il sistema di ricarica, nella zona centrale del bastimento, quella pi\u00f9 protetta dalle corazze, il cosiddetto \"ridotto\".\nVisto che i cannoni erano ad avancarica, era stato realizzato un complesso sistema di caricamento automatico: dopo aver esploso i colpi le torri ruotavano alla posizione di ricarica, le canne venivano abbassate fino a trovarsi in linea con un sistema di calcatoi idraulici i quali, da sotto coperta e attraverso dei portelli corazzati che venivano allo scopo aperti, provvedevano a ricaricare i pezzi. La capacit\u00e0 di perforazione dei proietti da 450\u00a0mm, pesanti ognuno 908\u00a0kg, era di 650\u00a0mm d'acciaio, uno spessore di corazza che nessuna nave al mondo poteva vantare, in altri termini un colpo a segno della \"Caio Duilio\" era in grado di devastare letteralmente qualsiasi corazzata dell'epoca.\nL'armamento era completato da pezzi di medio/piccolo calibro per la difesa dal naviglio sottile e da tre tubi lanciasiluri, di cui uno posizionato sotto il lungo sperone di prora. Circa la presenza dello sperone, \u00e8 da notare come l'idea che una nave del genere potesse lanciarsi contro un'avversaria di pari classe per speronarla suona curioso al giorno d'oggi, tuttavia certe idee erano dure a morire, lo testimonia pure il fatto che, \"Caio Duilio\" e \"Enrico Dandolo\" a parte, tutte le grandi corazzate dell'epoca avessero ancora un imponente armamento velico, nei fatti assolutamente inutile, ma certamente \"rassicurante\" per gli uomini di mare del tempo.\nData la presenza di comparti allagabili, previsti dal progetto in funzione difensiva, si pens\u00f2 di ricavare all'interno dello scafo un grande vano poppiero nel quale veniva ospitata un torpediniera che, nelle intenzioni del progettista, avrebbe dovuto essere messa in mare in prossimit\u00e0 del nemico per attaccare col siluro. In seguito l'idea venne abbandonata e la torpediniera sbarcata. Per la \"Enrico Dandolo\" questa sistemazione non venne realizzata. L'abitabilit\u00e0 era, come in tutte le navi militari dell'epoca, piuttosto sacrificata, mentre gli ufficiali avevano i loro alloggi in una lunga tuga poppiera, l'equipaggio era sistemato sottocoperta.\nL'apparato motore era formato da due macchine a vapore alternative prodotte dall'inglese Penn e alimentate da otto caldaie, la potenza di progetto, pari a 7.500 cavalli, venne agevolmente superata alle prove. La dotazione di carbone, che serviva anche a rafforzare la protezione orizzontale, era di 1.300 tonnellate.\nUn'altra particolarit\u00e0 riguardava il timone: non essendo allora disponibili adeguati servocomandi per la gestione della barra, in coperta vi erano cinque grandi ruote in posizione totalmente sprotetta che dovevano essere manovrate da un cospicuo numero di marinai.\nReazioni.\nIl fatto che l'Italia, stato appena affacciatosi alla ribalta della politica internazionale, avesse deciso di costruire navi cos\u00ec potenzialmente pericolose per le potenze marittime europee non pass\u00f2 certo inosservato. All'interno vi furono forti polemiche sull'opportunit\u00e0 per il giovane e ancora malfermo Stato di sostenere cos\u00ec forti spese militari per inseguire \"inopportuni\" sogni di potenza navale. All'estero le reazioni andarono dalla preoccupazione dei francesi, all'ammirazione degli americani, fino all'imbarazzato fastidio degli inglesi.\nPer quanto riguarda la Francia, \"Caio Duilio\" e \"Dandolo\" costituivano da sole una formazione navale in grado di tenere in scacco l'intera flotta francese del mediterraneo. Nessuna delle corazzate transalpine avrebbe potuto resistere ad una bordata delle due navi, n\u00e9 inseguirle se queste avessero deciso di rompere il contatto, e viste le non certo idilliache relazione italo-francesi dell'epoca, la cosa non era da sottovalutare. Un rapporto della camera dei deputati francese sui problemi della marina riconosceva che la \"Caio Duilio\" era \"...la pi\u00f9 potente nave da guerra che l'arte navale abbia mai espresso...\".\nNegli Stati Uniti la \"Caio Duilio\" era vista come l'esatto esempio di ci\u00f2 di cui l'US Navy doveva dotarsi al pi\u00f9 presto. Durante una seduta parlamentare un senatore tuon\u00f2 che la sola \"Caio Duilio\" avrebbe potuto distruggere l'intera flotta degli Stati Uniti. Anche nel Regno Unito, la Royal Navy, che certo non doveva temere la marina italiana, si sent\u00ec comunque psicologicamente scossa dalla costruzione della Duilio e la risposta non si fece attendere quando, nel 1876, con la corazzata italiana ancora in allestimento, venne varata l'HMS \"Inflexible\", entrata poi in servizio nel 1882.\nL'HMS \"Inflexible\" era una vera e propria risposta mirata alle Duilio, trattandosi di un eccellente bastimento quasi identico alla corazzata della Regia Marina, seppur meno innovativo e non cos\u00ec potentemente armato. Si apr\u00ec inoltre una vera e propria polemica sulle caratteristiche delle Duilio quando il massimo esperto navale inglese dell'epoca, Sir E. J. Reed, ne mise pesantemente in dubbio le qualit\u00e0 specie per quanto riguardava il galleggiamento in caso di colpi incassati. Segu\u00ec uno scambio di lettere aperte sulle colonne del Times tra Reed stesso e Mattei del Genio Navale italiano dalle quali traspariva un certo nervosismo d'oltremanica. In effetti l'inglese, che si riferiva al bastimento italiano come alla \"corazzata italiana tipo \"Inflexible\"\" , pur di sostenere le proprie ragioni si spinse ad affermare che la Duilio sarebbe miseramente affondata ipotizzando condizioni di danneggiamento dello scafo tali da far colare a picco qualsiasi nave al mondo.\nIl lungo periodo di costruzione e allestimento tenne viva la discussione finch\u00e9 all'atto del suo completamento il 6 gennaio 1880 la \"Caio Duilio\" fu, per le caratteristiche di velocit\u00e0, protezione ed armamento, unanimemente riconosciuta come la corazzata pi\u00f9 potente in servizio.\nServizio.\nLa \"Caio Duilio\" svolse Il proprio servizio nel Mediterraneo dove comp\u00ec anche crociere di visita ai paesi rivieraschi e venne talvolta inviata nel Mediterraneo Orientale quando occasioni di tensione o di difesa degli interessi nazionali lo richiedevano. A parte l'indubbio potere dissuasivo nei confronti della Francia, praticamente la \"Caio Duilio\" non ebbe uno sfruttamento politico della sua poderosa presenza sui mari e, date le condizioni politico-economiche dell'Italia dell'epoca che non poteva, o non sapeva, sviluppare una pur vagheggiata politica estera di \"potenza\", proprio in quegli anni il governo italiano rifiut\u00f2 l'invito inglese di partecipare all'occupazione del Canale di Suez, non spost\u00f2 di fatto l'equilibrio navale nel Mediterraneo.\nNel corso della sua vita operativa non venne mai rimodernata e quando venne ritirata dal servizio, nel 1900, pass\u00f2 a compiti di nave scuola timonieri e mozzi, e successivamente utilizzata come batteria di difesa costiera. Nel 1906 venne disarmata e quindi radiata nel 1909.\nAl contrario della \"Caio Duilio\" la corazzata \"Enrico Dandolo\" venne rimodernata nel 1894 e venne mobilitata per la guerra italo turca del 1911-12 svolgendo compiti di appoggio e difesa locale nelle rade di Augusta e Messina.\nDurante il primo conflitto mondiale venne utilizzata con analoghi compiti a protezione delle basi di Brindisi e Valona dove, per qualche tempo, svolse il ruolo di ammiraglia del Comandante della forza navale in Albania.\nAlla fine del conflitto, fino ad ottobre del 1919 fu sede del Comando Superiore Navale a Cattaro, incaricato dell'esecuzione delle clausole armistiziali presso la ex base della Marina Austro-Ungarica.\nLa corazzata Dandolo venne definitivamente radiata il 4 luglio 1920 dopo quasi quattro decenni di servizio."}
{"id": "2200143", "revid": "339329", "url": "https://it.wikipedia.org/wiki?curid=2200143", "title": "Petit testament", "text": ""}
{"id": "2200151", "revid": "170423", "url": "https://it.wikipedia.org/wiki?curid=2200151", "title": "Finanza pubblica", "text": "La finanza pubblica o finanza statale \u00e8 l'espressione che si usa per le tematiche della ricerca e dell'impiego di risorse finanziarie da parte della pubblica amministrazione per il perseguimento dei suoi obiettivi di interesse pubblico. Rappresenta i processi con cui enti pubblici e stati gestiscono i flussi monetari (raccolta, allocazione e usi) nel tempo.\nDescrizione.\nPrincipi di base.\nLa finanza pubblica segue fondamentalmente sei grandi principi:\nCampi di applicazione.\nAll'interno del settore generale della finanza, quello della finanza pubblica riguarda il finanziamento, il bilancio dello Stato e la contabilit\u00e0:\nBilancio pubblico: procedure, risorse, spese.\nLa procedura annuale di bilancio pubblico, la legge di stabilit\u00e0 in Italia, \u00e8 un momento parlamentare molto importante in molti paesi. Le risorse e le spese considerate sono le seguenti:\nSaldo di bilancio e debito pubblico.\nIl saldo tra risorse pubbliche a netto dei prestiti e spese pubbliche \u00e8 il surplus di bilancio o deficit pubblico annuale. Per giudicare la salute finanziaria di un Ente pubblico si possono guardare i seguenti indici:\nAltri indici permettono di giudicare la salute finanziaria di Enti pubblici nel loro complesso:\nCollegamenti esterni.\n[[Categoria:Finanza pubblica| ]]"}
{"id": "2200153", "revid": "287204", "url": "https://it.wikipedia.org/wiki?curid=2200153", "title": "Etheridge Knight", "text": " Divenne famoso con la sua opera prima, \"Poems from Prison\", nel quale ricordava in versi i suoi otto anni di prigione scontati dopo un arresto per rapina nel 1960. Una versione in prosa \u00e8 stata pubblicata in italiano (\"Voci negre dal carcere\") e inglese (\"Black Voices from Prison\", 1970), il quale include anche scritti di altri carcerati.\nVita.\nEtheridge Knight era nato in una povera famiglia rurale a Corinth, in Mississippi nel 1931, ed ebbe sei fratelli. A quattordici anni, dopo aver terminato il nono anno di scuola, Knight decise di abbandonare gli studi. Sebbene fosse giovane, cap\u00ec che senza un'istruzione le sue opportunit\u00e0 erano limitate. A Corinth non riusc\u00ec a trovare che lavori umili come lustrascarpe e pass\u00f2 gran parte del tempo nella sale da biliardo.\nQuesta vita ebbe un'influenza negativa sul suo stato d'animo, e in quel periodo inizi\u00f2 a prendere anfetamine, marijuana ed eroina. Nel 1947, nel tentativo di trovare uno scopo alla sua vita entr\u00f2 nell'esercito. Knight prest\u00f2 servizio come ausiliario medico nella guerra di Corea fino a quando nel 1951 venne colpito da alcune schegge, e per questo motivo fu congedato. Finita la sua vita militare Knight si stabil\u00ec ad Indianapolis dove impar\u00f2 l'arte del toasting. In questo periodo continu\u00f2 la sua dipendenza dagli stupefacenti.\nNel 1960 Knight scipp\u00f2 un'anziana per supportare la sua dipendenza e venne condannato a venticinque anni da scontare nella Indiana State Prison. Arrabbiato per la pesante sentenza, sostenendo che fosse ingiusta e razzista, Knight durante il primo anno di prigione fu ostile e ribelle. Comunque, negli anni successivi si dedic\u00f2 a letture come l\"'Autobiografia di Malcolm X\" e le poesie di Langston Hughes. Ispirato da queste ultime inizi\u00f2 a scrivere le proprie esperienze, attingendo soprattutto al toasting e trasformandolo in poesia. Le poesie che scrisse in questo periodo erano d'effetto tanto che Dudley Randall, un editore e poeta, pubblic\u00f2 la prima raccolta di poesie di Knight, \"Poems from Prison\", e salut\u00f2 Knight come uno dei maggiori poeti del New Black Aesthetic.\nAltri poeti come Amiri Baraka, Don Lee, Gwendolyn Brooks e Sonia Sanchez aiutarono Knight ad ottenere la libert\u00e0 su parola nel 1968.\nDopo la scarcerazione nel 1968 Knight spos\u00f2 Sonia Sanchez, ma divorzi\u00f2 due anni dopo a causa della crescente dipendenza di Knight dagli stupefacenti. Si rispos\u00f2 nel 1974 con Mary McNally e divenne padre dei due figli adottati da quest'ultima. Si stabilirono a Minneapolis, in Minnesota, fino alla loro separazione nel 1977. Successivamente si spost\u00f2 a Memphis dove la sua tossicodipendenza venne trattata con il metadone. Infine si trasfer\u00ec ad Indianapolis dove mor\u00ec di tumore ai polmoni il 10 marzo 1991.\nKnight continu\u00f2 a scrivere per tutta la vita dopo la scarcerazione. \"Belly Song and Other Poems\", pubblicato nel 1973, tratta i temi del razzismo e dell'amore. L'anno successivo gli venne conferita una Guggenheim Fellowship. Knight credeva che il poeta fosse un \"ficcanaso\" o un intermediario tra la poesia e il lettore. Elabor\u00f2 questo concetto nel 1980 nel suo lavoro \"Born of a Woman\". \"The Essential Etheridge Knight\", pubblicato nel 1986, \u00e8 una raccolta delle opere di Knight vincitrice dell'American Book Awards l'anno successivo.\nKnight insegn\u00f2 all'University of Pittsburgh, Hartford e alla Lincoln University, prima di essere costretto dalla malattia a ritirarsi. Continua ad essere ricordato per le sue carismatiche letture di poesie."}
{"id": "2200160", "revid": "12109", "url": "https://it.wikipedia.org/wiki?curid=2200160", "title": "Titolario di classificazione", "text": "Il titolario di classificazione, secondo la legge italiana, \u00e8 uno strumento dell'archivio corrente, che serve per dividere la documentazione prodotta o ricevuta da un soggetto in settori e categorie, schematizzando in maniera logica le sue competenze e funzioni.\nLa predisposizione di un titolario \u00e8 necessaria per smistare i documenti ai vari uffici che compongono un ente e per ricomporla, a fine anno, quando vengono recuperate le pratiche chiuse e trasferite nell'archivio di deposito. Il titolario \u00e8 necessario in Italia per l'archiviazione da parte di tutti gli enti dotati di registro di protocollo (gli enti pubblici), fin dalla circolare del 1\u00ba marzo 1897, n. 17100/2 (Circolare Astengo).\nDescrizione.\nIl titolario non \u00e8 altro che uno schema diviso per \"categorie\" o \"titoli\" numerati, che corrispondono ciascuno ai vari rami dell'attivit\u00e0 svolta dall'ente; a loro volta essi sono suddivisi ciascuno in \"classi\" o \"sezioni\", che corrispondono alle varie tipologie di documenti per ciascuna funzione.\nPer un Comune un esempio (parziale) potrebbe essere il seguente:\n Titolo I - Segreteria e amministrazione\n \u251c-Classe 1: Delibere della Giunta\n \u251c-Classe 2: Delibere del Consiglio Comunale\n \u251c-Classe 3: Rapporti con il personale\n \u251c-Classe 4: Personale direttivo\n \u251c-Classe 5: Personale di concetto\n \u251c-Classe 6: Personale ausiliario\n \u2514-Classe...\n Titolo II - Lavori Pubblici\n \u251c-Classe 1: Lavori a scuole comunali\n \u251c-Classe 2: Lavori a strade comunali\n \u251c-Classe 3: Lavori a ponti comunali\n \u2514-Classe...\n ecc.\nPossono essere disposte anche delle \"sottoclassi\", spesso indicate con lettere alfabetiche minuscole, mentre un quarto numero arabo indica i vari fascicoli.\nQuesto \u00e8 un titolario organizzato per funzioni, secondo l'articolazione dell'attivit\u00e0 dell'ente; in passato sono stati predisposti anche titolari per materia, ma oggi sono alquanto rari e per lo pi\u00f9 sconsigliati perch\u00e9 rischiano di affievolire il vincolo archivistico naturale della documentazione. Un titolario per materia ad esempio avrebbe radunato sotto lo stesso fascicolo tutti gli atti relativi alla costruzione della strada X: dalle delibere, ai bandi di concorso, ai resoconti tecnici, alla corrispondenza, ai documenti fiscali. \u00c8 chiaro come in un'impostazione del genere risulti poi molto complicato ricostruire complessivamente l'attivit\u00e0 dell'Ente in tutte le sue funzioni, venendo privilegiate le singole tematiche.\nIl titolario pu\u00f2 essere predisposto in maniera specificatamente diversa per ogni singolo ente ed \u00e8 soggetto a variare: \u00e8 duttile, ma in linea di massima deve restare stabile, evitando inutili stravolgimenti.\nFunzioni.\nIl codice del titolario viene anche riportato sul registro di protocollo in corrispondenza di ogni singola registrazione, in maniera da mantenere traccia a quale ufficio \u00e8 stato destinato (o da \u00e8 provenuto) quel documento.\nLa presenza di un titolario \u00e8 necessaria per la gestione dell'archivio corrente, ovvero per la gestione della documentazione nel momento iniziale quando viene prodotta. La mancanza del titolario renderebbe estremamente caotica e complessa la gestione archiviaria, ma non inficerebbe la valenza amministrativa e giuridica del registro di protocollo: esso infatti non \u00e8 compresa tra i quattro elementi necessari (progressivo, data, mittente o destinatario e registro).\nCon il titolario ogni atto che esce o entra in un ufficio pu\u00f2 essere siglato con almeno i primi due numeri che individuano l'ufficio competente. Ad esempio la sigla II-1 indicher\u00e0 un documento legato ai Lavori Pubblici, con argomento le scuole comunali. L'Ufficio di Protocollo, dopo aver registrato la documentazione in entrata, pu\u00f2 procedere allo smistamento seguendo i codici del titolario e a fine anno, quando viene chiuso l'archivio corrente, tutte le pratiche chiuse vengono raggruppate in serie seguendo innanzitutto le categorie del titolario e poi secondo criteri cronologici e/o alfabetici.\nRiassumendo quindi il titolario permette di:"}
{"id": "2200161", "revid": "365417", "url": "https://it.wikipedia.org/wiki?curid=2200161", "title": "Marie-Juliette Louvet", "text": "Biografia.\nFiglia di Jacques Henri Louvet e di Josephine Elmire Piedefer, spos\u00f2 il 6 ottobre 1885 Achille Delmaet, un fotografo, ed ebbero due figli: Georges Delmaet (1884-1955), nato prima del matrimonio, e Marguerite Delmaet (1886-1964). Juliette e Achille divorziarono a Parigi il 14 gennaio 1893.\nIn seguito diventer\u00e0 cameriera, modella di foto d'arte a Parigi e lavandaia di un reggimento in Algeria.\nNon si sa molto di come incontr\u00f2 il futuro principe Luigi II di Monaco: probabilmente, quand'era cameriera, il principe la incontr\u00f2 e la port\u00f2 con s\u00e9 nella sua guarnigione, a Costantina, ove fece la lavandaia.\nMarie Juliette e il futuro principe Luigi II di Monaco, figlio di Alberto I di Monaco nel 1898 ebbero una figlia: Charlotte, che inizialmente fu registrata come Charlotte de Monaco, mentre solo nel 1919 fu riconosciuta come figlia del principe Luigi II di Monaco, divenendo di fatto appartenente al trono monegasco.\nTuttavia, sua madre non ricevette mai alcun titolo, n\u00e9 da Alberto I, n\u00e9 da Luigi II, anche se \u00e8 lei ad aver salvato il Principato di Monaco da un'annessione alla Francia. Infatti, un trattato stipulato nel 1918 tra la Francia e il Principato, prevedeva che in mancanza di eredi diretti, che Monaco sarebbe diventato un protettorato della Francia."}
{"id": "2200162", "revid": "21864536", "url": "https://it.wikipedia.org/wiki?curid=2200162", "title": "Classe Caio Duilio (corazzata)", "text": ""}
{"id": "2200166", "revid": "26630", "url": "https://it.wikipedia.org/wiki?curid=2200166", "title": "Juliette Louvet", "text": ""}
{"id": "2200169", "revid": "88740", "url": "https://it.wikipedia.org/wiki?curid=2200169", "title": "Hagerstown", "text": ""}
{"id": "2200170", "revid": "35275553", "url": "https://it.wikipedia.org/wiki?curid=2200170", "title": "Classe Orizzonte (fregata)", "text": ""}
{"id": "2200172", "revid": "300067", "url": "https://it.wikipedia.org/wiki?curid=2200172", "title": "Lorenzo Charles", "text": "\u00c8 scomparso nel 2011 all'et\u00e0 di 47 anni, vittima di un incidente stradale mentre era alla guida di un bus."}
{"id": "2200173", "revid": "287204", "url": "https://it.wikipedia.org/wiki?curid=2200173", "title": "Max Nordau", "text": "Cofondatore, insieme a Theodor Herzl, della Organizzazione Sionista Mondiale, \u00e8 stato presidente o vicepresidente di numerosi congressi sionisti.\nBiografia.\nCome sociologo, scrisse numerosi libri oggetto di discussione, fra cui \"Le menzogne convenzionali della nostra civilt\u00e0\", \"Degenerazione\", e \"Paradoxe\". Oltre alle convenzioni religiose condann\u00f2 quelle politiche e morali dei suoi tempi.\nIl suo libro pi\u00f9 citato, sebbene non fosse tra i pi\u00f9 apprezzati quando era in vita, \u00e8 \"Degenerazione\".\nCesare Lombroso dedic\u00f2 a Max Nordau il suo \"L'uomo delinquente\"."}
{"id": "2200174", "revid": "300067", "url": "https://it.wikipedia.org/wiki?curid=2200174", "title": "Mike Brittain", "text": "Carriera.\nDopo aver vinto il titolo dello Stato della Florida nel 1981 con la \"Clearwater High School\", venne reclutato dalla University of South Carolina, con la quale disputo quattro stagioni.\nNell'anno da \"senior\" fece registrare 10,4 punti e 7,3 rimbalzi a partita, in poco pi\u00f9 di 26 minuti di media.\nVenne selezionato dai San Antonio Spurs nel draft NBA 1985 con la 29\u00aa scelta assoluta (la 5\u00aa del secondo giro). Nella stagione 1985-86 disputo 32 partite con 1,7 punti e 1,5 rimbalzi di media, con un \"career high\" di 7 punti, ottenuto il 10 gennaio contro i Golden State Warriors.\nPrima dell'inizio della stagione successiva venne tagliato.\nGli Spurs gli offrirono due contratti da 10 giorni nel marzo del 1987. Gioc\u00f2 6 partite prima di venire nuovamente tagliato il 30 di marzo.\nNel 1988-89 gioc\u00f2 nella CBA, con i Pensacola Tornados. Fu la sua ultima stagione da professionista.\n\u00c8 morto improvvisamente nel 1995, ad Atlanta, dove lavorava per un'azienda farmaceutica."}
{"id": "2200176", "revid": "599013", "url": "https://it.wikipedia.org/wiki?curid=2200176", "title": "Isaiah Wilson", "text": ""}
{"id": "2200178", "revid": "599013", "url": "https://it.wikipedia.org/wiki?curid=2200178", "title": "Mike Newlin", "text": ""}
{"id": "2200184", "revid": "599013", "url": "https://it.wikipedia.org/wiki?curid=2200184", "title": "Jim McDaniels", "text": ""}
{"id": "2200188", "revid": "767487", "url": "https://it.wikipedia.org/wiki?curid=2200188", "title": "Ted McClain", "text": ""}
{"id": "2200189", "revid": "1305772", "url": "https://it.wikipedia.org/wiki?curid=2200189", "title": "Perrysburg", "text": ""}
{"id": "2200190", "revid": "22475", "url": "https://it.wikipedia.org/wiki?curid=2200190", "title": "Sub7", "text": "Sub7, o SubSeven, \u00e8 una popolare backdoor. Serve principalmente per infastidire, ad esempio nascondendo il puntatore del mouse, cambiando le impostazioni di sistema o aprendo siti web a carattere pornografico. Ma pu\u00f2 benissimo essere usato con finalit\u00e0 criminali, come rubare numeri di carta di credito, in tal caso esso agisce da keylogger. Il suo nome deriva dalla parola \"NetBus\" (altro famoso trojan) letta al contrario (\"suBteN\") e dalla sostituzione del dieci (\"ten\") con il sette (\"seven\").\n\u00c8 stato rilevato per la prima volta il 6 giugno 1999.\nPericolosit\u00e0.\nSub7 si diffonde via email, pertanto un primo filtro alla sua diffusione \u00e8 il buon senso dell'utente, che dovrebbe evitare di eseguire file poco sicuri.\nInoltre questa backdoor \u00e8 solitamente rilevata da un antivirus e fermata da un firewall. Queste tipologie di software sono integrate in quasi ogni sistema operativo, pertanto \u00e8 sempre pi\u00f9 difficile che questa backdoor riesca a penetrare le difese native del computer. Tuttavia, se l'eseguibile \u00e8 compresso dentro un archivio, magari in formato ZIP, qualche antivirus datato potrebbe non essere in grado di riconoscerlo. Gli antivirus di ultima generazione (anche quelli gratuiti) riescono a controllare dentro gli archivi, per cui questo problema \u00e8 quasi totalmente risolto.\nIl trojan \u00e8 capace di infettare solo i computer con installato il Sistema Operativo Windows, pertanto \u00e8 innocuo per gli utenti GNU/Linux e Mac.\nL'autore.\nQuesto software \u00e8 stato inizialmente sviluppato da mobman. Si diceva in giro che era morto o che aveva perso l'interesse sullo sviluppo del progetto ma adesso l'ultima notizia risale al 20 agosto 2009 ed in essa l'autore afferma che non \u00e8 morto e che sta attuando dei miglioramenti al programma..\nFunzionamento.\nCome molti altri trojan horse, Sub7 \u00e8 composto da due applicativi: un server e un client. Il server \u00e8 il programma che la vittima deve eseguire (inconsapevolmente) affinch\u00e9 il suo calcolatore possa essere infettato, mentre il client (dotato di un'interfaccia grafica) permetter\u00e0 all'attacker di controllare il server dalla propria postazione. Fornisce inoltre un terzo programma, chiamato EditorServer, che permette di configurare il server, impostando un indirizzo email al quale mandare l'IP della vittima. Sub7 consente ai cracker di inserire una password nel server, cosicch\u00e9 solo chi la conosca potr\u00e0 accedere al pc della vittima.\nLe vecchie versioni di Sub7 prevedevano inoltre una \"Master password\", essa permetteva il libero accesso alla macchina infetta, sostituendosi alla personale password, rendendola di fatto inutile. Spesso la master password era 14438136782715101980 ma questa \"funzione\" \u00e8 stata eliminata nelle ultime release.\nCaratteristiche.\nDopo che Sub7 \u00e8 avviato effettua i seguenti cambiamenti\nHKEY_LOCAL_MACHINE\\Software\\Classes\\exefile\\shell\\open\\command\nHKEY_LOCAL_MACHINE\\Software\\Microsoft\\Windows\\CurrentVersion\\Run\nIl confronto con Netbus.\nSub7 \u00e8 sempre stato considerato il grande rivale di Netbus. Pur avendo pi\u00f9 funzioni (catturare immagini dalla webcam, reindirizzamento su pi\u00f9 porte, un editor del registro di sistema user-friendly, una chat ed altro), \u00e8 penalizzato sia dalla mancanza di un sistema di loggin delle attivit\u00e0 della vittima sia dal salvarsi nella directory di windows, che lo rende facilmente rilevabile. Va anche detto che Sub7 \u00e8 un po' meno stabile rispetto a NetBus.\nCuriosit\u00e0.\nAlcune versioni del client contengono un codice Hard Drive Killer Pro, capace di distruggere l'Hard Disk del nemico dell'autore. Il codice controlla se sul pc \u00e8 memorizzato un account ICQ e se questo dovesse combaciare con un numero specifico (7889118, il numero ICQ di Sean Hamilton, un rivale dell'autore del trojan) danneggerebbe il disco rigido."}
{"id": "2200194", "revid": "599013", "url": "https://it.wikipedia.org/wiki?curid=2200194", "title": "John Mengelt", "text": ""}
{"id": "2200195", "revid": "287772", "url": "https://it.wikipedia.org/wiki?curid=2200195", "title": "Subseven", "text": ""}
{"id": "2200196", "revid": "599013", "url": "https://it.wikipedia.org/wiki?curid=2200196", "title": "Fred Hilton", "text": ""}
{"id": "2200198", "revid": "154893", "url": "https://it.wikipedia.org/wiki?curid=2200198", "title": "Le Gore di Colle di Val d'Elsa", "text": ""}
{"id": "2200200", "revid": "1776051", "url": "https://it.wikipedia.org/wiki?curid=2200200", "title": "Man in Motion", "text": "Man in Motion \u00e8 il quinto album in studio del gruppo musicale statunitense Night Ranger, pubblicato nel settembre 1988 dalla MCA Records."}
{"id": "2200201", "revid": "174919", "url": "https://it.wikipedia.org/wiki?curid=2200201", "title": "Aeroporto internazionale di Napoli - Capodichino", "text": ""}
{"id": "2200203", "revid": "1652635", "url": "https://it.wikipedia.org/wiki?curid=2200203", "title": "Bypass gastrico", "text": "Con il termine generico di bypass gastrico (o alla \"Roux-en-Y\") in campo medico, si intendono una pluralit\u00e0 di operazioni chirurgiche atte a contrastare la grave obesit\u00e0. Il bypass gastrico \u00e8 un intervento di chirurgia bariatrica di tipo misto ad azione prevalentemente funzionale, in quanto raggruppa le due componenti d'azione di \"gastrorestrizione\" e di \"malassorbimento\".\nStoria.\nLa procedura venne ideata nel 1966 da Edward Mason, inizialmente l'obiettivo era cercare una nuova procedura chirurgica nell'ulcera peptica.\nIndicazioni.\nL'intervento determina calo ponderale grazie alla riduzione della quantit\u00e0 di cibo introdotto e provoca una sensazione di saziet\u00e0 al paziente; viene utilizzato per contrastare un peso corporeo eccessivo.\nSi utilizza anche nel caso di diabete mellito di tipo 2, e nella sindrome metabolica.\nL'intervento nel dettaglio.\nTecnica simile alla gastroplastica verticale, la procedura prevede la creazione di una piccola tasca, il cui volume \u00e8 di circa 30 ml questa si riversa attraverso un piccolo orifizio (dimensioni di 1\u00a0cm) in un'ansa digiunale evitando in tal modo che duodeno e stomaco distale siano coinvolti.\nEsistono varianti tecniche di bypass gastrico funzionale su:\nEffetti collaterali Post-operazione.\nIn seguito all'operazione si sono riscontrati casi di dolore addominale, senso di stanchezza fisica, ernie intestinali.\nPer quanto riguarda gli elementi nutritivi, sono state riscontrate deficienze di ferro, calcio, vitamina B12, folati e squilibro degli elettroliti.\nIn un 10% di casi si verifica la sindrome da dumping; questo perch\u00e9 viene alterata la normale funzione dello stomaco.\nLa mortalit\u00e0 registrata in corso di operazione \u00e8 pressoch\u00e9 identica ad altre procedure simili, attestandosi allo 0,5%.\nFollow Up.\nCon questo intervento si ottiene una riduzione del 60/70% circa del peso in eccesso presente nel periodo precedente all'operazione.\nAlcuni studi (come quelli condotti da Walter Pories) hanno evidenziato un ottimo risultato a distanza di due anni (70% circa dei casi) per quanto riguarda il calo ponderale, mentre a cinque e a dieci anni i risultati peggiorano vistosamente (il 17% delle persone recupera il peso a cinque anni, il 30% a dieci anni).\nLa letteratura medica evidenzia come tali sistemi abbiano successo in determinati pazienti che preferiscono questa operazione in quanto produce una specie di \"autocontrollo\" nell'individuo, persone che dovrebbero essere individuate prima di procedere all'intervento per ottimizzare i risultati.\nRecenti evidenze cliniche.\nDai dati scientifici raccolti in letteratura fino a qualche mese fa, si era osservato che nell'82% delle persone molto obese, l'intervento di chirurgia bariatrica si associava una scomparsa del diabete entro due anni dall'operazione e che nel 62% dei casi il diabete non ricompariva dopo i due anni dall'intervento.\nRecenti dati scientifici, pubblicati il 26 marzo 2012 dall'autorevole rivista \"New England Journal of Medicine\", dimostrano che in soggetti obesi con diabete di tipo 2, la chirurgia bariatrica, oltre a diminuire drasticamente il peso, \u00e8 in grado di controllare il diabete, risultando pi\u00f9 efficace anche della stessa terapia farmacologica. \u00c8 la prima volta che viene dimostrato con chiarezza e rigore scientifico un dato cos\u00ec importante.\nLe evidenze nello specifico dei due studi sono state:\nA due anni dall'inizio dello studio, i pazienti sottoposti a terapia farmacologica tradizionale non mostravano una significativa remissione del diabete, mentre il gruppo di pazienti sottoposti a bypass gastrico i livelli di diabete raggiungevano una diminuzione del 75% rispetto al periodo preoperatorio e del 95% nel gruppo di pazienti sottoposti ad intervento bariatrico di diversione biliopancreatica.\nI parametri come: et\u00e0, sesso, BMI al basale, durata del diabete e cambiamenti di peso preoperatori non sono risultati predittivi per il miglioramento nel periodo dopo l'intervento bariatrico sia dei livelli di diabete a distanza di due anni che della glicemia a 1 e 3 mesi.\nDopo 12 mesi di terapia farmacologica, i pazienti non hanno riportato una riduzione significativa della glicemia rispetto al gruppo di pazienti sottoposti all'intervento chirurgico di bypass gastrico (Roux-en-Y) o di gastrectomia verticale parziale.\nAnche se sono necessari ulteriori approfondimenti, gli esperti ritengono questi risultati molto promettenti ed incoraggianti. Non \u00e8 tanto la perdita di peso conseguente all'operazione a produrre gli effetti positivi, ma la messa in moto di meccanismi legati alla produzione ormonale: il tratto gastro-intestinale ha infatti un ruolo specifico nel diabete di tipo 2 indipendentemente dalla riduzione di peso o dalla modifica di assunzione di cibo, aspetti che comunque contano sulla patologia diabetica."}
{"id": "2200205", "revid": "125848037", "url": "https://it.wikipedia.org/wiki?curid=2200205", "title": "Omicidio di Renata Fonte", "text": "L'omicidio di Renata Fonte venne commesso a Nard\u00f2 (Puglia) il 31 marzo 1984. La vittima era un'assessora alla cultura e alla pubblica istruzione del comune di Nard\u00f2, eletta nel 1982 nelle liste del PRI, che venne uccisa la notte del 31 marzo nella sua citt\u00e0 natale (Nard\u00f2) da due sicari con tre colpi di pistola mentre ritornava a casa dopo una seduta del consiglio comunale. Fu la prima donna nel 1982 ad assumere la carica di Assessore alla Cultura e alla Pubblica istruzione.\nStoria.\nRenata Fonte, nata a Nard\u00f2 il 10 marzo 1951, divenne Consigliera comunale nello stesso comune oltre che militante nel Partito Repubblicano Italiano, e le venne assegnato l'Assessorato all'ambiente; durante il mandato, al fine di difendere l'area di Porto Selvaggio dalla speculazione edilizia, promosse una modifica al piano regolatore; l'omicidio venne commesso pochi giorni prima dalla seduta nella quale si sarebbe decisa la modifica da lei proposta. La notte del 31 marzo 1984, mentre rientrava a casa dopo una riunione del consiglio comunale, venne uccisa a colpi di pistola da due sicari.\nIndagini.\nLe indagini inizialmente si concentrarono sul marito, separato dalla moglie e trasferito in Belgio per lavoro ma grazie anche alla testimonianza di due donne, vennero individuati gli esecutori materiali, Giuseppe Durante e Marcello My e gli intermediari, Mario Cesari e Pantaleo Sequestro, e soprattutto il mandante, Antonio Spagnolo, un collega di partito della vittima e che alle elezioni amministrative era risultato il primo dei non eletti. Le indagini non riuscirono per\u00f2 a ricostruire con certezza le motivazioni dell'omicidio.\nProcessi.\nIl processo di primo grado condann\u00f2 all'ergastolo per omicidio premeditato Antonio Spagnolo come mandante e Giuseppe Durante come esecutore materiale del delitto. Spagnolo era subentrato dopo la morte di Renata Fonte come consigliere comunale in quanto era il primo dei non eletti, e assunse anche l'incarico di assessore; vennero condannati anche a 24 anni di carcere Mario Cesari, come intermediario, e Marcello My, che era insieme al killer e che confess\u00f2 la sua partecipazione al delitto il 25 aprile 1984, dopo essere stato arrestato; Pantaleo Sequestro venne condannato a 18 anni per aver contattato, su mandato di Antonio Spagnolo, My e Durante.\nI gradi successivi hanno confermato il giudizio precedente condannando come mandante Antonio Spagnolo, come esecutori materiali Giuseppe Durante e Marcello My, Mario Cesari e Pantaleo Sequestro come intermediari.\nAccanto a un'avversione personale di Spagnolo, la sentenza di primo grado della Corte d'Assise di Lecce ipotizz\u00f2 la presenza di ulteriori personaggi, non identificati, che avrebbero avuto obiettivi non raggiungibili con l'elezione di Renata Fonte.\nMemoria.\nIn memoria della vittima nel 1998 venne fondata l'associazione \"Donne Insieme\" con l'intento di promuovere la legalit\u00e0 e non violenza sul territorio. Da un'intensa collaborazione con la Procura Nazionale Antimafia, la Questura e il Pool Antiviolenza del Tribunale, nasce la \u201cRete Antiviolenza Renata Fonte\u201d, primo centro antiviolenza, riconosciuto dal Ministero dell'Interno in collaborazione con il Ministero delle Pari Opportunit\u00e0.\nNel comune di Nard\u00f2 \u00e8 stata dedicata a Renata Fonte una piazza.\nNel 2009, in occasione del 25\u00ba anniversario della morte, \u00e8 stata inaugurata al Parco di Porto Selvaggio una stele in memoria dell'impegno civile e politico di Renata Fonte.\nRenata Fonte \u00e8 ricordata ogni anno il 21 marzo nella Giornata della Memoria e dell'Impegno di Libera, la rete di associazioni contro le mafie, che in questa data legge il lungo elenco dei nomi delle vittime di mafia e fenomeni mafiosi.\nA lei \u00e8 dedicata la scuola di politica della Fondazione Benvenuti in Italia, che si riunisce a Torino, nella sede del Gruppo Abele, ogni luned\u00ec sera.\nIl comune di Nard\u00f2 nel 2014, a trent'anni dell'assassinio, ha organizzato delle manifestazioni per ricordare la concittadina Renata Fonte con la presenza di don Luigi Ciotti e del vescovo di Nard\u00f2-Gallipoli Fernando Filograna.\nA lei \u00e8 dedicata l'Aula consiliare.\nA Fonte \u00e8 stata dedicata un'orchidea, la \"Ophrys x sivana\" nothosubsp. \"renatafontae\", incrocio tra \"Ophrys candica\" e \"Ophrys holosericea\" subsp. \"parvimaculata\" ed \u00e8 stata descritta dai naturalisti salentini Roberto Gennaio, Marco Gargiulo, Piero Medagli e Francesco Salvatore Chetta.\nNel comune di Mottola le \u00e8 stata intitolata una piazzetta, che attende di essere inaugurata ufficialmente, su proposta di una classe dell'IC \"A. Manzoni\" che ha vinto la seconda edizione del concorso indetto da Toponomastica femminile.\nA San Nicomede presso il podere Millepioppi, podere confiscato alla mafia, nonch\u00e9 sede del Parco dello Stirone, \u00e8 stata intitolata a Renata Fonte un'aula didattica il 9 aprile 2019.\nInfluenza culturale.\nLa vicenda di Renata Fonte \u00e8 stata narrata da Carlo Bollino, nel libro \"La posta in gioco\", edito da Carmine De Benedittis e da Antonella Mascali nel libro \"Lotta civile\", nel quale \u00e8 narrata la vita di Renata Fonte raccontata dai suoi familiari.\nDal libro di Bollino \u00e8 stato tratto l'omonimo film, \"La posta in gioco\", per la regia di Sergio Nasca e interpretato da Lina Sastri, Turi Ferro e Vittorio Caprioli. Si ipotizza nel film che Renata Fonte abbia potuto impedire la realizzazione di forti guadagni mediante speculazioni edilizie nell'area del parco di Porto Selvaggio, oggi dichiarato Parco naturale regionale insieme alla Palude del Capitano.\nNel 2012 \u00e8 stato pubblicato il graphic novel \"Nostra madre Renata Fonte\", di Ilaria Ferramosca e Gian Marco De Francisco, 001 Edizioni, con i contributi delle figlie Sabrina e Viviana Matrangola, don Luigi Ciotti e Giancarlo Caselli. \nNel 2018 su Canale 5 viene mandata in onda la fiction \"Liberi sognatori\", la cui quarta puntata \u00e8 dedicata proprio alla vita di Renata Fonte, interpretata da Cristiana Capotondi."}
{"id": "2200206", "revid": "767487", "url": "https://it.wikipedia.org/wiki?curid=2200206", "title": "Ravenna (Kentucky)", "text": "Ravenna \u00e8 una citt\u00e0 della contea di Estill, Kentucky, Stati Uniti d'America.\nFu fondata nel 1915 ed ebbe il suo nome in onore di un caposquadra della compagnia ferroviaria che aveva eretto il villaggio."}
{"id": "2200209", "revid": "108782398", "url": "https://it.wikipedia.org/wiki?curid=2200209", "title": "Allievo ufficiale di coperta", "text": "Quello di allievo ufficiale di coperta (in inglese: \"deck cadet, cadet officer\") \u00e8 sia una qualifica professionale, sia un grado della gerarchia di bordo delle navi della marina mercantile.\nAccesso e sviluppo di carriera.\nEsso rappresenta, tra i vari gradi esistenti nello stato maggiore della nave, il primo gradino della scala gerarchica di bordo, la quale, a norma del Codice della navigazione, prevede nella sezione coperta di una nave, avente stazza lorda minima di 500 GT (pu\u00f2 essere imbarcato pure su imbarcazioni di stazzatura inferiore ma la navigazione svolta non farebbe punteggio per il raggiungimento del titolo professionale di ufficiale di coperta), di qualunque fattispecie, i seguenti gradi:\nSu navi da passeggeri o da crociera di stazza lorda superiore a 20.000 GT viene imbarcato anche il comandante in seconda. \nLe qualifiche dello stato maggiore di coperta per poter occupare le posizioni nei vari gradi di bordo, sono quelle di cui agli ultimi aggiornamenti avvenuti in attuazione della Convenzione Internazionale IMO STCW, come emendata nel 1995 e che qui di seguito sono elencati: \nL'allievo ufficiale di coperta, secondo quanto stabilito dal D.M. 30 novembre 2007 al Titolo II, riguardante \"Qualifiche e abilitazioni di coperta\", coadiuva gli ufficiali di navigazione nell\u2019esplicazione dei servizi ad essi attribuiti a bordo di navi aventi stazza lorda pari o superiore a 500 tonnellate, secondo le norme di Compagnia;\nPer conseguire la qualifica di allievo ufficiale di coperta occorrono i seguenti requisiti:\nAll'Allievo Ufficiale di coperta al momento dell'imbarco viene rilasciato, da parte della compagnia di navigazione, un libretto di addestramento conforme alle disposizioni impartite dal decreto direttoriale 30 dicembre 2004 ai sensi della Regola II/1 punto 2.2 della Convenzione STCW e della Sezione A/II/1 del Codice STCW, riguardanti i requisiti minimi obbligatori per la certificazione di ufficiali responsabili di una guardia di navigazione su navi di stazza maggiori o uguali di 500 tonnellate.\nAddestramento.\nI requisiti che l'allievo dovr\u00e0 acquisire per poter accedere agli esami per la qualifica di ufficiale di coperta sono:\nL'allievo ufficiale di coperta a bordo non ha responsabilit\u00e0 e viene affiancato a un ufficiale per il suo addestramento, di solito il Primo ufficiale di coperta. L'Allievo deve familiarizzare con la nave, partecipare a tutte le manovre, deve svolgere la guardia sul ponte di comando in qualit\u00e0 di sott'ordine insieme all'ufficiale e al marinaio, deve imparare cosa \u00e8 la navigazione, cosa \u00e8 una nave, i lavori interni alla nave, le varie problematiche che si possono presentare, la sicurezza, la burocrazia, apprendendo quali sono i documenti della nave, i documenti di partenza e di arrivo in porto, i documenti per poter svolgere determinati lavori, saper svolgere in modo corretto una guardia durante la navigazione, durante le operazioni commerciali in porto, all'ancora, alla deriva, assistere gli ufficiali e il comandante quando richiesto, accompagnare l'ufficiale a leggere i pescaggi, imparare le basi per fare un piano di carico, imparare a consultare le pubblicazioni nautiche e le carte nautiche, imparare a utilizzare gli strumenti di navigazione, di gestione e monitoraggio della zavorra, deve trascorrere una settimana in sala macchine con gli ufficiali di macchina, deve stare per un certo periodo con il nostromo per acquisire manualit\u00e0 con i lavori di coperta, deve partecipare alle esercitazioni previste per l'equipaggio, deve completare durante i 12 mesi il manuale di addestramento, requisito per poter partecipare agli esami per Ufficiale di navigazione, deve acquisire padronanza della lingua inglese e acquisire tutte quelle caratteristiche professionali e umane necessarie per svolgere la sua attivit\u00e0 di ufficiale a bordo di una nave.\nSu alcune navi da crociera degli allievi ufficiali si occupa un ufficiale incaricato dell'addestramento del personale; durante il primo imbarco non vengono svolte dagli allievi guardie sul ponte di comando, ma dei corsi specifici sopra la nave, nei quali gli allievi vengono istruiti secondo un programma di bordo preordinato.\nNautica da diporto.\nAllievo ufficiale di navigazione del diporto.\nPer conseguire la qualifica di allievo ufficiale di navigazione del diporto occorrono i seguenti requisiti: "}
{"id": "2200211", "revid": "1480390", "url": "https://it.wikipedia.org/wiki?curid=2200211", "title": "Francesco Piria", "text": "Biografia.\nFrancesco Piria nacque a Montevideo da Lorenzo Piria e Serafina De Grossi, emigrati da Genova in Uruguay ai primi dell'Ottocento.\nStudi\u00f2 in Italia e si arruol\u00f2 nell'esercito quando torn\u00f2 a Montevideo a 16 anni. Fece molte attivit\u00e0, ma eccelse come imprenditore e costruttore.\nSi spos\u00f2 con una ragazza dell'alta societ\u00e0 uruguaiana, dalla quale ebbe 4 figli.\nDai suoi viaggi in Italia ed Europa trasse l'idea di creare vicino alla capitale uruguaiana una cittadina balneare sul modello di Diano Marina, nella Riviera ligure. Infatti nel 1897 fond\u00f2 Piri\u00e1polis, a cui dedic\u00f2 tutta la sua capacit\u00e0 creativa ed i suoi ingenti mezzi economici.\nPiria divenne uno dei maggiori magnati del Sudamerica, famoso nel mondo per i suoi legami colla massoneria internazionale.\nMor\u00ec nel 1933 dopo avere inaugurato nella sua Piri\u00e1polis un monumentale albergo (l\"'Hotel degli Argentini\"), all'epoca il maggiore di tutta l'America latina.\nOpere.\nFrancesco Piria inizi\u00f2 la sua carriera di imprenditore a Montevideo creando un'agenzia immobiliare che promosse la costruzione di molte sezioni della citt\u00e0.\nIn quegli anni cre\u00f2 il quotidiano \"La Tribuna Popular\" con cui si dedic\u00f2 anche al giornalismo, tentando la via della politica uruguaiana senza troppo successo (principalmente per via dei suoi legami con la massoneria). Piria (che praticava un poco l'alchimia) appartenne all'ordine segreto dei Rosacroce, nel quale ricopr\u00ec una carica elevata. La sua affiliazione lo aiut\u00f2, in parte, a diventare un magnate dell'Uruguay.\nDa giovane Francesco Piria promosse idee socialiste moderate e compose nel 1898 un libro visionario (intitolato \"Il Socialismo trionfante\") sul possibile futuro dell'Uruguay, che raccolse alcuni giudizi positivi tra i critici.\nNel 1890 compr\u00f2 2.700 ettari sulla costa a circa 100\u00a0km dalla capitale e, grazie ad idee avute nei suoi viaggi in Europa ed Italia vi concep\u00ec successivamente una nuova localit\u00e0 balneare sul modello di quelle della Riviera ligure e della Costa azzurra: Piri\u00e1polis.\nNel 1897 vi innalz\u00f2 la sua residenza detta \"Castello di Piria\", su modello rinascimentale. Inoltre vi fece alberghi, chiese, parchi, condomini, scuole e finanche un treno a scartamento ridotto per promuoverne il turismo.\nNel 1910 costru\u00ec il lungomare di Piri\u00e1polis, detto \"Rambla\", lungo circa 10\u00a0km, alberato sul modello di Diano Marina. Alle spalle del lungomare vi sono colline che ricordano la Riviera ligure e Piria le fece raggiungere con una seggiovia panoramica.\nNel 1917 fece realizzare a Montevideo la propria residenza, il Palazzo Piria, oggi sede della Corte suprema di giustizia dell'Uruguay.\nNel 1919 Francesco Piria fond\u00f2 un partito politico (che chiam\u00f2 \"Union Democratica\", di stampo conservatore) e tent\u00f2 di farsi eleggere Presidente dell'Uruguay, ma raccolse pochi voti.\nNel 1920 inizi\u00f2 la costruzione di un monumentale albergo per 1.200 ospiti, l'\"Hotel degli argentini\", che fu inaugurato dieci anni dopo come il pi\u00f9 lussuoso dell'intera America latina.\nL'albergo, con una maestosa facciata di 120 metri, fu dotato di ogni amenit\u00e0 con sfoggio di sfarzosa ricchezza. Piria apport\u00f2 a sue spese il vasellame dalla Germania, la cristalleria dalla Cecoslovacchia, il mobilio dall'Austria e la decorazione artistica dal Regno d'Italia."}
{"id": "2200217", "revid": "486946", "url": "https://it.wikipedia.org/wiki?curid=2200217", "title": "Santuario di Monte Nero", "text": ""}
{"id": "2200229", "revid": "31886", "url": "https://it.wikipedia.org/wiki?curid=2200229", "title": "Riccardo Secchi", "text": "Carriera.\nDopo essersi laureato in Lettere e filosofia a met\u00e0 degli anni ottanta diviene redattore di Alan Ford, fumetto creato dal padre Luciano Secchi (meglio conosciuto con lo pseudonimo di Max Bunker) e da Magnus. Nello stesso periodo lavora saltuariamente come critico musicale per alcune pubblicazioni della Max Bunker Press. Successivamente dirige per alcuni anni la rivista-contenitore \"Super Comics - Rivista di fumetti superlativi\".\nNel 1995 pubblica, sempre con la casa editrice del padre (la \"Max Bunker Press\") una miniserie di 6 albi (pi\u00f9 il numero 0) intitolata \"Gabriel\" con i disegni di Alessio Beccati. Due anni dopo l'editore Phoenix pubblica una seconda miniserie, sempre sui testi di Secchi, ma con i disegni di Roberto Olivetti.\nTerminata l'esperienza con \"Gabriel\" entra a far parte dello staff della Sergio Bonelli Editore, per cui negli anni produce alcune storie per l'ambientazione di Nathan Never, pubblicate sia sulla serie regolare (albi 81, 115,116, 130, 140, 152 e 212), sia sugli spin off Legs Weaver (albo n 74 e Maxi Legs n 1) e Agenzia Alfa (albo n 11). Pur essendo le sue collaborazioni con la testata sporadiche, alcune storie affidate alla sua sceneggiatura sono molto importanti per l'evoluzione dei personaggi.\nNel 1998 inizia a collaborare anche con la The Walt Disney Company Italia, sia con storie pubblicate sulla testata Topolino (per esempio la saga Ultraheroes), sia con storie pubblicate sulle pi\u00f9 innovative Mickey Mouse Mystery Magazine, PK\u00b2 e Kylion.\nNel 2002 collabora con Grundy Italia e Rai Fiction, societ\u00e0 di produzione televisive che realizzano la soap opera Un posto al sole, di cui sar\u00e0 tra gli story editor della settima stagione.\nNel 2007 lavora per Disney Channel, alla sit com Fiore e Tinelli, mentre l'anno seguente \u00e8 in Mediaset, dove lavora come sceneggiatore al progetto di una miniserie in sei puntate, Agata e Ulisse. Sempre nel 2008 \u00e8, con Hubertus Rufledt, tra gli sceneggiatori del fumetto Disney Mad Sonja, realizzato dallo staff dello studio tedesco \"Grey-hound Studio\"\nHa insegnato sceneggiatura all'Accademia Disney e alla Scuola del Fumetto di Milano.\nDal Gennaio 2015 collabora al blog culturale Atmosphereblog.com, per il quale ha scritto un articolo sulla sua band Riccardo III e un saggio sulla serie tv True Detective intitolato \"Due Stagioni All'Inferno - Considerazione Sulla Serie Tv True Detective\"."}
{"id": "2200230", "revid": "599013", "url": "https://it.wikipedia.org/wiki?curid=2200230", "title": "Paul Hackett", "text": "Ha giocato come \"quarterback\" per 3 anni da titolare dal 1966 al 1968 negli UC Davis nella NCAA.\nNella NFL come allenatore.\nStagioni 1981 e 1982\nHa iniziato la sua carriera nella NFL con i Cleveland Browns come \"coach\" dei \"quarterback\".\nStagioni: dalla 1983 alla 1985\nPassa ai San Francisco 49ers con lo stesso ruolo.\nStagioni: dalla 1986 alla 1988\nPassa ai Dallas Cowboys come coordinatore dei passaggi.\nStagioni: dalla 1993 alla 1997\nHa firmato con i Kansas City Chiefs per il ruolo di coordinatore dell'attacco.\nStagioni: dalla 2001 alla 2004\nFirma con i New York Jets sempre per lo stesso ruolo.\nStagioni: dalla 2005 alla 2007\nPassa ai Tampa Bay Buccaneers come \"coach\" dei \"quarterback\".\nDalla stagione 2009 alla 2010\nApproda agli Oakland Raiders firmando il 28 gennaio per la terza volta nella sua carriera come allenatore dei \"quarterback\".\nTerminata la stagione 2010 ha chiuso il suo contratto con i Raiders."}
{"id": "2200232", "revid": "339392", "url": "https://it.wikipedia.org/wiki?curid=2200232", "title": "Marguerite-Louise d\u2019Orl\u00e9ans", "text": ""}
{"id": "2200233", "revid": "339392", "url": "https://it.wikipedia.org/wiki?curid=2200233", "title": "Il Campo d\u2019Internamento di Le Vernet d\u2019Ari\u00e8ge", "text": ""}
{"id": "2200235", "revid": "767487", "url": "https://it.wikipedia.org/wiki?curid=2200235", "title": "Dwaine Board", "text": "Carriera da giocatore.\nPittsburgh Steelers.\nAl draft NFL 1979 \u00e8 stato selezionato come 137o scelta dai Pittsburgh Steelers. Prima della stagione regolare \u00e8 stato svincolato.\nSan Francisco 49ers.\nHa firmato con i San Francisco 49ers e con loro ha giocato 117 partite, mettendo a segno 45 sack. Con i 49ers ha vinto ben 3 Super Bowl.\nNew Orleans Saints.\nPassa ai New Orleans Saints dove gioca le sue ultime 4 partite della sua carriera.\nCarriera da allenatore.\nStagioni: dalla 1990 alla 1993\nHa iniziato la sua carriera nella NFL come assistente coach degli \"defensive lineman\" dei San Francisco 49ers.\nStagioni: dalla 1994 alla 2002\n\u00c8 divenuto l'allenatore dei \"defensive lineman\".\nStagioni: dalla 2003 alla 2008\nPassa ai Seattle Seahawks sempre con lo stesso ruolo.\nStagione 2009\nIl 28 gennaio ha firmato con gli Oakland Raiders con il ruolo di coach dei defensive lineman.\nStagione 2011\nIl 21 gennaio 2011 ha firmato con i Cleveland Browns sempre per lo stesso ruolo."}
{"id": "2200245", "revid": "6923", "url": "https://it.wikipedia.org/wiki?curid=2200245", "title": "Adulterante", "text": "Un adulterante \u00e8 una sostanza aggiunta ad un composto che modifica, solitamente in accezione negativa, il composto stesso.\nNelle sostanze stupefacenti.\nNelle droghe, si utilizzano gli adulteranti come aggiunte ad uno stupefacente per simularne gli effetti secondari.\nAd esempio la cocaina viene tagliata con benzocaina o lidocaina che riproducono, essendo un anestetico locale, la tipica sensazione\ndi denti e gengive anestetizzati provocata dall'inalazione di cocaina.\nNelle pasticche di ecstasy, per provocare eccitazione motoria e cardiaca, spesso all'MDMA vengono aggiunti caffeina, piperazina, efedrina e altri stimolanti del sistema nervoso centrale.\nStoria.\nI primi studi sulle sostanze adulteranti vennero eseguiti nel 1820 dal chimico tedesco Friedrich Accum, che individu\u00f2 molti metalli tossici nei coloranti di cibi e bevande."}
{"id": "2200247", "revid": "599013", "url": "https://it.wikipedia.org/wiki?curid=2200247", "title": "Gerald Drummond", "text": "Carriera.\nNel suo albo d'oro conta vari titoli nazionali col Saprissa, squadra con la quale partecip\u00f2 anche al Mondiale per Club 2005 in Giappone.\nCon la Selezione Nazionale partecip\u00f2 al Mondiale Under-20 1995 in Qatar."}
{"id": "2200248", "revid": "71583", "url": "https://it.wikipedia.org/wiki?curid=2200248", "title": "Citi", "text": ""}
{"id": "2200249", "revid": "339392", "url": "https://it.wikipedia.org/wiki?curid=2200249", "title": "Lombard Odier Darier Hentsch &amp; Cie", "text": ""}
{"id": "2200253", "revid": "73843", "url": "https://it.wikipedia.org/wiki?curid=2200253", "title": "Tanner", "text": ""}
{"id": "2200257", "revid": "339392", "url": "https://it.wikipedia.org/wiki?curid=2200257", "title": "William Tanner Vollmann", "text": ""}
{"id": "2200261", "revid": "729019", "url": "https://it.wikipedia.org/wiki?curid=2200261", "title": "Ubaldo Soddu", "text": "Biografia.\nNacque a Salerno da un ufficiale sardo, il 23 luglio 1883. Frequent\u00f2 la Regia Accademia Militare di Fanteria e Cavalleria di Modena uscendone nel 1904 con il grado di sottotenente, assegnato all'arma di fanteria. Entrato nel Regio Esercito, prese parte alla guerra italo-turca e successivamente alla grande guerra combattendo sul fronte italiano. Massone, fu iniziato nel 1912 nella Loggia \"Nicola Fabrizi - Secura Fides\" di Modena.\nNel 1918 and\u00f2 a combattere sul fronte francese, con il grado di tenente colonnello. Nel luglio dello stesso anno diviene comandante del III Battaglione, 52\u00ba Reggimento fanteria, della Brigata Alpi, inquadrata nell'8\u00aa Divisione del II Corpo d'armata. Si distinse anche su quel fronte, venendo decorato con due Medaglie d'argento al valor militare, una Croce al merito di guerra e con la Legion d'onore francese. Tra il 1927 e il 1930 insegn\u00f2 presso l'Accademia Militare di Modena e quindi al Corso di applicazione per Ufficiali Superiori presso la Scuola di guerra dell'esercito. Dal 1930 al settembre 1933 \u00e8 comandante dell'89\u00ba Reggimento fanteria \"Salerno\"; in quello stesso mese assume l'incarico di Comandante della Scuola centrale di fanteria, ricoprendo tale incarico fino al gennaio 1934, quando viene promosso al grado di generale di brigata, e assume l'incarico di Capo di Gabinetto del Ministero della guerra.\nNel 1936 fu promosso al grado di generale di divisione per meriti eccezionali, e nel luglio dell'anno successivo diviene comandante della 21\u00aa Divisione fanteria \"Granatieri di Sardegna\". Nel 1937 diviene Sottocapo di Stato maggiore dell'esercito, e nell'aprile 1938 viene elevato al rango di generale di corpo d'armata. Nel novembre dello stesso anno il generale Alberto Pariani gli fa esaminare un piano operativo di invasione dell'Egitto redatto dal Governatore della Libia Italo Balbo, che prevedeva di concentrare le forze disponibili a est, e di mantenersi strettamente sulla difensiva sulla frontiera tunisina. In un documento ufficiale, egli riconobbe che l'offensiva verso l'Egitto non aveva alternativa \"perch\u00e9 un atteggiamento difensivo alla frontiera orientale favorirebbe il concentramento delle truppe inglesi\", ma in un documento \"personale\" aggiunse, per\u00f2, che un serio piano offensivo poteva attuarsi solo con la disponibilit\u00e0 \"immediata\" (cio\u00e8 in Libia) delle forze sufficienti a realizzarlo.\nIl 31 ottobre 1939 venne nominato Sottosegretario di Stato presso il Ministero della guerra. Il 31 marzo 1940 ricevette un promemoria segreto scritto da Mussolini in cui egli annunciava l'intenzione di entrare in guerra a fianco della Germania, contro Francia e Gran Bretagna: tale riservatissimo memorandum fu consegnato a Vittorio Emanuele III quello stesso giorno e successivamente al Ministro degli Esteri Galeazzo Ciano, al Capo di Stato Maggiore Generale Pietro Badoglio, ai tre capi di Stato maggiore, Rodolfo Graziani, Domenico Cavagnari e Francesco Pricolo, al Ministro dell'Africa italiana Attilio Teruzzi, al segretario del PNF Ettore Muti.\nIl 10 aprile 1940 viene insignito del titolo di Commendatore dell'Ordine militare di Savoia. In quel mese si occup\u00f2 anche di riorganizzare il Servizio Informazioni Militare, disponendo che il ramo che si occupava di controspionaggio e antisabotaggio andasse a costituire un nuovo servizio: il C.S.M.S.S. (Controspionaggio Militare e Servizi Speciali). Posto al comando del colonnello Santo Emanuele, tale servizio era destinato a compiti di controspionaggio e ai Servizi Speciali (essenzialmente sabotaggi, attentati, terrorismo e anche eliminazione fisica degli avversari).\nLa seconda guerra mondiale.\nPoco dopo l'entrata in guerra del Regno d'Italia, il 13 giugno 1940 assunse anche gli incarichi di sottocapo di Stato Maggiore Generale e comandante dell'Armata Territoriale. Dopo l'inizio dell'offensiva contro la Francia, lanciata dal Gruppo d'armate Ovest al comando del Principe di Piemonte, and\u00f2 a ispezionare il fronte insieme al Capo di Stato Maggiore dell'Esercito, Maresciallo d'Italia Rodolfo Graziani. L'8 novembre 1940, dopo le prime inconcludenti battute della campagna di Grecia, fu chiamato a sostituire il generale Sebastiano Visconti Prasca alla testa del Comando Superiore Truppe Albania; lo stesso giorno \u00e8 promosso al grado di generale d'armata.\nArrivato in Albania il primo ordine emanato fu quello di arrestare definitivamente l'offensiva, per passare alla difesa in attesa dell'arrivo di consistenti rinforzi: solo in un secondo momento, con pi\u00f9 truppe a disposizione, avrebbe lanciato l'offensiva finale che avrebbe consentito di risolvere la guerra. Durante un'ispezione effettuata il 17 novembre il Capo di stato maggiore della Regia Aeronautica Pricolo ebbe un incontro con lui. Nel suo diario Pricolo annot\u00f2 che lo trov\u00f2 insicuro e pauroso sulla situazione: \"mostrava preoccupazione e fiducia a scatti\".\nLe disposizioni emanate furono criticate dal suo predecessore, Visconti Prasca, ora al comando dell'11\u00aa Armata, il quale gi\u00e0 l'11 novembre fu sostituito dal generale Carlo Geloso. Il 14 novembre l'esercito greco al comando del generale Alexander Papagos pass\u00f2 decisamente all'offensiva. Quattro divisioni e una brigata attaccarono il settore nord-occidentale del fronte macedone tenuto dalle truppe italiane, attestate lungo il corso del fiume Devoli, concentrandosi in particolare tra il massiccio della Morova e il monte Ivan, con obiettivo Coriza.\nCon l'arrivo di altre due divisioni greche in zona di combattimento, la situazione del fronte si fece insostenibile e, temendo lo sfondamento, egli decise per una ritirata di circa cinquanta chilometri, abbandonando Coriza al nemico. La conquista della citt\u00e0 ebbe grosse ripercussioni sia politiche (in Grecia vi furono pubbliche manifestazioni di giubilio per le strade da parte della popolazione) sia militari: il 30 novembre fu sostituito nelle cariche di sottocapo di Stato Maggiore Generale e Sottosegretario di Stato alla Guerra dal generale Alfredo Guzzoni. Il generale Geloso, comandante dell'11\u00aa Armata, propose che anche il fronte dell'Epiro, per evitare un possibile accerchiamento, si ritirasse di sessanta chilometri attestandosi a nord di Santi Quaranta e di Argirocastro. Egli non accett\u00f2 e tra il 1\u00ba e il 2 dicembre i greci ruppero il fronte italiano nel settore di Permeti.\nTale disastro gli caus\u00f2 un forte stress emotivo, dovuto alla mancanza di abitudine al comando di un'armata in tempo di guerra. In una telefonata con Guzzoni del 4 dicembre arriv\u00f2 a invitare Mussolini a risolvere il conflitto in modo diplomatico, cio\u00e8 con una proposta di armistizio. La risposta del Duce fu l'invio sul posto del generale Ugo Cavallero (il quale, dopo le dimissioni di Pietro Badoglio avvenute il 28 novembre, divenne ufficialmente Capo di Stato Maggiore Generale il 4 dicembre) in Albania con il compito di affiancarlo, e valutarne l'operato. Cavallero arriv\u00f2 a Elbasan, in Albania (dove si trovava il comando della 9\u00aa Armata del generale Mario Vercellino) nel pomeriggio del 4 dicembre, accolto da Soddu e Vercellino, e da allora affianc\u00f2 di fatto Soddu nella condotta delle operazioni belliche, sostituendolo ufficialmente al comando delle truppe il 13 gennaio 1941.\nEssendo entrato a far parte della Camera dei fasci e delle corporazioni nel 1939, durante la XXX Legislatura, rimase parlamentare fino all'8 agosto 1943. Dopo la caduta del fascismo, avvenuta il 25 luglio di quell'anno, si ritir\u00f2 definitivamente a vita privata, ma divenne un osservato speciale del nuovo governo guidato da Badoglio. Fu arrestato e rinchiuso nel carcere militare di Forte Boccea, da dove venne liberato il 12 settembre su ordine del Feldmaresciallo Albert Kesselring. Nel marzo del 1944 giur\u00f2 fedelt\u00e0 alla Repubblica Sociale Italiana, confermando le sue simpatie per i tedeschi e per il rinnovato regime, ma poich\u00e9 inviso agli stessi fascisti non prest\u00f2 alcun servizio attivo.\nTra il dicembre 1944 e il marzo 1945 venne duramente attaccato da Giovanni Preziosi, che dalle colonne de \"La vita italiana\" lo accus\u00f2 di essere massone e di aver sabotato di proposito la guerra di Grecia. Egli protest\u00f2 presso Mussolini ma il Duce stemper\u00f2 la cosa, replicando che non era il tempo di inchieste. Dopo la fine della guerra non scrisse alcun libro di memorie sulla campagna ellenica, tranne un dattiloscritto inedito intitolato \"Memorie e riflessioni di un generale\" e datato \u00abDesenzano del Garda, inverno 1948\u00bb. Una volta finita la guerra non ebbe particolari altri strascichi disciplinari, anche perch\u00e9 era ai margini da anni. Si spense a Roma il 25 luglio 1949.\nOnorificenze.\n "}
{"id": "2200266", "revid": "114871221", "url": "https://it.wikipedia.org/wiki?curid=2200266", "title": "Annio Bignardi", "text": "Nel 1941 divenne presidente della \"Confederazione fascista dei lavoratori dell'agricoltura\". Nella riunione del Gran Consiglio del Fascismo del 25 luglio 1943 vot\u00f2 a favore dell'ordine del giorno Grandi.\nFu condannato a morte in contumacia dal tribunale di Verona.\nNel dopoguerra ha ricoperto cariche in associazioni sportive dopo essere stato, dal 1939 al 1941, presidente della SPAL."}
{"id": "2200267", "revid": "1209850", "url": "https://it.wikipedia.org/wiki?curid=2200267", "title": "Umberto Albini (politico)", "text": "Biografia.\nLaureato in Scienze politiche e sociali, prese parte alla prima guerra mondiale come tenente di fanteria. Si iscrisse al PNF nel 1921 e nell'ottobre 1922 partecip\u00f2 alla marcia su Roma, Entrato nei ranghi del ministero dell'interno, fu reggente della sottoprefettura di Spezia. Quindi fu nominato questore di La Spezia dal settembre 1923 al 1925 e poi prefetto di diverse citt\u00e0, tra le quali Teramo (1925), Taranto (1926), Bari (1928), Palermo (1929), Genova (1933) e Napoli (1941)..\nConsole generale della MVSN dal 1936 (fuori quadro), nel 1943 divenne Consigliere nazionale della Camera dei Fasci e delle Corporazioni in quanto nominato sottosegretario agli interni del governo Mussolini, dal febbraio al luglio 1943.\nPartecip\u00f2 alla seduta del Gran Consiglio del Fascismo del 25 luglio 1943 e vot\u00f2 a favore dell'ordine del giorno Grandi. Fu cos\u00ec condannato a morte in contumacia dal tribunale di Verona nel gennaio 1944.\nMesso a disposizione dal settembre 1943, fu collocato a riposo nell'agosto 1944 dal governo Bonomi."}
{"id": "2200268", "revid": "104458", "url": "https://it.wikipedia.org/wiki?curid=2200268", "title": "Giochi d'abilit\u00e0", "text": ""}
{"id": "2200270", "revid": "838137", "url": "https://it.wikipedia.org/wiki?curid=2200270", "title": "Istv\u00e1n Sz\u00edv\u00f3s (pallanuotista 1920)", "text": "Era il padre di Istv\u00e1n Sz\u00edv\u00f3s, a sua volta vincitore della medaglia d'oro nella pallanuoto a Montr\u00e9al 1976. Vinse due medaglie d'oro alle olimpiadi di Melbourne 1956 e a quelle di Helsinki 1952; vinse anche una medaglia d'argento alle olimpiadi di Londra 1948."}
{"id": "2200271", "revid": "73843", "url": "https://it.wikipedia.org/wiki?curid=2200271", "title": "Dollaro di Saint Lucia", "text": "Il dollaro \u00e8 stato dal 1920 la valuta di Saint Lucia. Attualmente circola il dollaro dei Caraibi orientali.\nStoria.\nDal 1851 circol\u00f2 a Saint Lucia la sterlina britannica, in sostituzione del livre di Saint Lucia. Dopo il 1882 cominciarono ad essere emesse sull'isola banconote private denominate in dollari. Dal 1920 alcune di queste banconote riportarono anche il valore in sterline, al cambio di 1 dollaro = 4 \"shillings\" e 2 \"pence\". Durante questo periodo non vennero emesse frazioni del dollaro e continuarono a circolare le monete inglesi. Anche il governo di Saint Lucia emise nel 1920 carta moneta denominata in sterline.\nNel 1935 fu introdotto il dollaro delle Indie occidentali britanniche, dello stesso valore del dollaro di Saint Lucia e degli altri dollari che circolavano nelle Indie occidentali britanniche. Le banche private continuarono ad emettere banconote fino al 1940. Il dollaro delle Indie occidentali britanniche fu sostituito nel 1965 dal dollaro dei Caraibi orientali.\nBanconote.\nLa \"Royal Bank of Canada\" introdusse banconote da 5 dollari nel 1920. La \"Colonial Bank\" emise biglietti da 5 dollari fino al 1926, dopo di che la \"Barclays Bank\" (che nel frattempo aveva assorbito la \"Colonial Bank\") inizi\u00f2 ad emettere biglietti da 5 dollari e continu\u00f2 fino al 1940."}
{"id": "2200272", "revid": "599013", "url": "https://it.wikipedia.org/wiki?curid=2200272", "title": "Cappella di Sant'Anna (Stella)", "text": "La cappella di Sant'Anna \u00e8 un luogo di culto cattolico situato nella frazione di San Martino nel comune di Stella, in provincia di Savona.\nStoria e descrizione.\nLa chiesetta \u00e8 a navata unica con presbiterio quadrato. La costruzione risale agli ultimi anni dell'Ottocento e venne edificata come mausoleo per la famiglia Picconi-Bolla dei cui membri, all'interno, sono ospitati molti sepolcri.\nL'altare maggiore ha un profilo semplicissimo ed \u00e8 sormontato da una piccola statua di \"Sant'Anna con la Vergine bambina\".\nLa struttura dell'edificio \u00e8 in stile neogotico sui modelli delle cappelle nordeuropee, secondo i canoni dell'epoca. Si trova su una collina in posizione dominante tra la valle del Sansobbia e quella del Teiro."}
{"id": "2200274", "revid": "101990322", "url": "https://it.wikipedia.org/wiki?curid=2200274", "title": "Antal Bolv\u00e1ri", "text": ""}
{"id": "2200275", "revid": "2036687", "url": "https://it.wikipedia.org/wiki?curid=2200275", "title": "Ervin Z\u00e1dor", "text": "\u00c8 rimasto famoso per essere stato colpito da Valentin Prokopov nel cosiddetto Bagno di sangue di Melbourne, incontro svoltosi il 6 dicembre 1956 sullo sfondo della rivoluzione ungherese. "}
{"id": "2200276", "revid": "2036687", "url": "https://it.wikipedia.org/wiki?curid=2200276", "title": "Valentin Prokopov", "text": "\u00c8 noto in particolar modo per aver colpito il giocatore ungherese Ervin Z\u00e1dor nel famoso incontro avvenuto il 6 dicembre 1956, poi denominato Bagno di sangue di Melbourne. "}
{"id": "2200277", "revid": "124123", "url": "https://it.wikipedia.org/wiki?curid=2200277", "title": "Jurij \u0160ljapin", "text": ""}
{"id": "2200278", "revid": "1573940", "url": "https://it.wikipedia.org/wiki?curid=2200278", "title": "P\u00ebtr Breus", "text": ""}
{"id": "2200279", "revid": "39884", "url": "https://it.wikipedia.org/wiki?curid=2200279", "title": "Boris Markarov", "text": ""}
{"id": "2200280", "revid": "1573940", "url": "https://it.wikipedia.org/wiki?curid=2200280", "title": "Michail Ry\u017eak", "text": ""}
{"id": "2200283", "revid": "39884", "url": "https://it.wikipedia.org/wiki?curid=2200283", "title": "Nodar Gvakhariya", "text": ""}
{"id": "2200285", "revid": "228587", "url": "https://it.wikipedia.org/wiki?curid=2200285", "title": "Chiesa domestica", "text": "Il concetto cristiano di Chiesa domestica deriva da alcuni versetti biblici del Nuovo Testamento nei quali si menziona l'abitudine dei primi cristiani a riunirsi nelle abitazioni per celebrare il culto a Dio.\n\u00c8 per lo pi\u00f9 l'apostolo San Paolo che definisce questo concetto e svela questa realt\u00e0 poco conosciuta, e lo fa attraverso sue lettere paoline.\nLa conformazione attuale.\nLa chiesa domestica \u00e8 per i cristiani un'istituzione divina non riconosciuta giuridicamente dallo Stato Italiano e non \u00e8 contemplata dottrinalmente dalle pi\u00f9 ricche ed istituzionalizzate religioni occidentali (Cattolicesimo e Ortodossia). Tuttavia molti cristiani, a partire da San Paolo Apostolo, la ritengono pienamente conforme alla dottrina cristiana originale e quindi approvata da Dio.\nTutte le attivit\u00e0 relative alla chiesa domestica non possono prescindere da quella che \u00e8 l'unica fonte universalmente accettata, cio\u00e8 la Bibbia.\nTutte le eventuali altre forme di associazione domestica a scopo di culto religioso che non si attengono scrupolosamente alle indicazioni scritturali di Ges\u00f9 e degli apostoli contenute nei libri canonici biblici del Nuovo Testamento non possono essere considerate forme di chiesa domestica cristiana.\nCaratteristica della chiesa domestica \u00e8 infatti il non appartenere ad associazioni, enti o istituzioni religiose, e quindi non essere assoggettata in alcun modo a regole di qualunque genere al di fuori, appunto, di quelle contenute nella sacra scrittura.\nNonostante la chiesa domestica non sia per sua natura conformata in alcuna forma di organizzazione o denominazione religiosa, \u00e8 possibile che pi\u00f9 chiese domestiche si riuniscano periodicamente come un'unica chiesa (sotto la guida di un ministro di culto eletto appositamente da Dio tramite testimonianze multiple e pubbliche) al fine di poter celebrare un culto comunitario collettivo nell'occasione del quale spesso si preferisce celebrare la Santa Cena istituita da Ges\u00f9. Per questa celebrazione viene utilizzato esclusivamente pane azzimo e vino, i quali vengono prima benedetti da una preghiera e poi suddivisi in piccole unit\u00e0 uguali (di scarso valore nutirizionale, quindi simboliche) e, rispettando le norme igieniche, vengono distribuite a tutti i partecipanti che ne mangiano e ne bevono.\nTeologia.\nLe attivit\u00e0 di culto consistono in sostanza in \"preghiere spontanee e personali\"; \"cantici\"(accompagnati o meno da strumenti musicali); \"lettura e/o studio della Bibbia\"(e solo di questa) in tutte le sue parti (dalla Genesi all'Apocalisse) tramite la tecnica della \"somma delle scritture\", senza quindi ricorrere ad altri testi teologici o religiosi di alcun genere o di altri autori.\nQuest'ultima caratteristica in conformit\u00e0 ad alcune delle pi\u00f9 importanti indicazioni di Ges\u00f9 su come fare per comprendere le sue parabole. In particolare quella dove indica che Dio preferisce rivelare il significato pi\u00f9 profondo delle sue parole e la sua volont\u00e0 a coloro che sono privi di istruzione professionale e che non dispongono di particolari doti intellettuali.\n\"In quel tempo Ges\u00f9 prese a dire: \u00abIo ti rendo lode, o Padre, Signore del cielo e della terra, perch\u00e9 hai nascosto queste cose ai savi e agli intelligenti, e le hai rivelate ai piccoli fanciulli\"(Matteo 11:25)\nAlla luce di quest'insegnamento dottrinale la chiesa domestica non si avvale di trattati di teologia per lo studio della Bibbia (considerati fuorvianti) ma si affida esclusivamente alla preghiera e alla rivelazione che, secondo le scritture, Dio concede a coloro che manifestano umilt\u00e0.\n\"Ma quando verr\u00e0 lui, lo Spirito di verit\u00e0, egli vi guider\u00e0 in ogni verit\u00e0, perch\u00e9 non parler\u00e0 da se stesso, ma dir\u00e0 tutte le cose che ha udito e vi annunzier\u00e0 le cose a venire\" (Vangelo di Giovanni 16:13)\nDi seguito una serie di citazioni bibliche necessarie e qualificative.\nDa notare che, riguardo ad alcuni dei versetti sumenzionati, nell'edizione biblica curata dalla Conferenza Episcopale Italiana si evita di usare il termine \"chiesa\" ma si preferisce usare il sinonimo \"comunit\u00e0\".\nNon si capisce il perch\u00e9 di questa particolare scelta dei traduttori dato che il termine greco corrispondente \u00e8 ekkl\u00easia, il quale viene correttamente tradotto con la parola chiesa in altre parti della traduzione CEI, come per esempio in \"Atti 5:11\"."}
{"id": "2200287", "revid": "287204", "url": "https://it.wikipedia.org/wiki?curid=2200287", "title": "Giacomo Antonelli (ingegnere)", "text": "Biografia.\nLaureatosi in ingegneria all'Universit\u00e0 di Padova, si un\u00ec all'ingegner Giulio Dreossi di Cervignano del Friuli fondando uno studio di ingegneria con sede prima a Trieste e poi a Cervignano del Friuli, che inizialmente oper\u00f2 nella progettazione di strutture industriali, in particolare nei cantieri navali di Monfalcone, e di altre opere nell'allora Impero Austroungarico, a Trieste, Spalato e in Bosnia.\nGrazie al prestigio raggiunto dallo studio, l'iniziativa di Antonelli e Dreossi di sviluppare una rete ferroviaria nell'area friulana venne raccolta da diversi comuni e da alcuni possidenti privati e, il 27 luglio 1893, questi soci fondarono la Societ\u00e0 Ferroviaria Friulana, che si occup\u00f2 prima della costruzione e poi della gestione delle linee ferroviarie Monfalcone-Cervignano-San Giorgio di Nogaro e Cervignano-Grado.\nEletto deputato al Parlamento austriaco ed in carica dal 1901 al 1906, Giacomo Antonelli port\u00f2 in quella sede le esigenze della sua terra, facendosi promotore di alcune iniziative per combattere la povert\u00e0 delle popolazioni meno abbienti e la realizzazione e conservazione di edifici ed infrastrutture, contribuendo tra l'altro alla realizzazione di un ponte in ferro sul fiume Ausa ed alla conservazione e risanamento della Basilica di Aquileia.\nQuesta attivit\u00e0 in favore dell'area friulana gli valse una discreta popolarit\u00e0 tra la popolazione ma anche un sospetto di irredentismo da parte delle autorit\u00e0 imperiali.\nIl palazzetto tardo-ottocentesco nel centro di Cervignano che fu di sua propriet\u00e0 \u00e8 indicato ancor oggi come \"Casa Antonelli\". Inoltre, il Comune ha intitolato al suo nome una strada del capoluogo."}
{"id": "2200293", "revid": "287204", "url": "https://it.wikipedia.org/wiki?curid=2200293", "title": "Acaia", "text": "Acaia \u00e8 un toponimo con cui ai tempi omerici veniva indicata l'antica Grecia, da cui i termini \"Achei\" o \"Achiri\" usati nell'\"Iliade\" per indicare i Greci antichi in generale."}
{"id": "2200294", "revid": "7336", "url": "https://it.wikipedia.org/wiki?curid=2200294", "title": "Achiri", "text": ""}
{"id": "2200295", "revid": "63756", "url": "https://it.wikipedia.org/wiki?curid=2200295", "title": "Zo d'axa", "text": ""}
{"id": "2200296", "revid": "63756", "url": "https://it.wikipedia.org/wiki?curid=2200296", "title": "Alphonse Gallaud de la P\u00e9rouse", "text": ""}
{"id": "2200297", "revid": "599013", "url": "https://it.wikipedia.org/wiki?curid=2200297", "title": "Ivo Cipci", "text": ""}
{"id": "2200298", "revid": "99753709", "url": "https://it.wikipedia.org/wiki?curid=2200298", "title": "Tomislav Franjkovi\u0107", "text": ""}
{"id": "2200299", "revid": "99753833", "url": "https://it.wikipedia.org/wiki?curid=2200299", "title": "Vladimir Ivkovi\u0107", "text": ""}
{"id": "2200300", "revid": "1784492", "url": "https://it.wikipedia.org/wiki?curid=2200300", "title": "Zdravko Je\u017ei\u0107", "text": ""}
{"id": "2200302", "revid": "99752303", "url": "https://it.wikipedia.org/wiki?curid=2200302", "title": "Hrvoje Ka\u010di\u0107", "text": ""}
{"id": "2200303", "revid": "1784492", "url": "https://it.wikipedia.org/wiki?curid=2200303", "title": "Zdravko-\u0106iro Kova\u010di\u0107", "text": ""}
{"id": "2200305", "revid": "1784492", "url": "https://it.wikipedia.org/wiki?curid=2200305", "title": "Lovro Radonji\u0107", "text": ""}
{"id": "2200308", "revid": "1573940", "url": "https://it.wikipedia.org/wiki?curid=2200308", "title": "Marijan \u017du\u017eej", "text": ""}
{"id": "2200309", "revid": "223320", "url": "https://it.wikipedia.org/wiki?curid=2200309", "title": "Gnemredde", "text": ""}
{"id": "2200310", "revid": "1728", "url": "https://it.wikipedia.org/wiki?curid=2200310", "title": "Trizona", "text": ""}
{"id": "2200311", "revid": "110157", "url": "https://it.wikipedia.org/wiki?curid=2200311", "title": "Grand Champions Cup di pallavolo maschile 2009", "text": "La Grand Champions Cup di pallavolo maschile 2009 si \u00e8 svolta dal 18 al 23 novembre 2009 a Nagoya e Osaka, in Giappone: al torneo hanno partecipato sei squadre nazionali e la vittoria finale \u00e8 andata per la terza volta, la seconda consecutiva, al Brasile.\nRegolamento.\nFormula.\nLe squadre hanno disputato un'unica fase con formula del girone all'italiana.\nCriteri di classifica.\nSono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nBrasile(Terzo titolo)\nSecondo posto.\nCuba\nTerzo posto.\nGiappone"}
{"id": "2200313", "revid": "695417", "url": "https://it.wikipedia.org/wiki?curid=2200313", "title": "\u00cb", "text": "La \u00cb, in minuscolo \u00eb (\"e\" con dieresi), \u00e8 una lettera delle lingue albanese, casciuba, ladina, e piemontese presente anche in afrikaans, olandese, francese e lussemburghese."}
{"id": "2200314", "revid": "2092989", "url": "https://it.wikipedia.org/wiki?curid=2200314", "title": "Bocaue", "text": "Bocaue \u00e8 una municipalit\u00e0 di Prima classe delle Filippine, situata nella Provincia di Bulacan, nella Regione del Luzon Centrale.\nBocaue \u00e8 formata da 19 baranggay:"}
{"id": "2200316", "revid": "399", "url": "https://it.wikipedia.org/wiki?curid=2200316", "title": "Bruno Nicolini (cantante)", "text": ""}
{"id": "2200322", "revid": "599013", "url": "https://it.wikipedia.org/wiki?curid=2200322", "title": "Chiesa di Sant'Antonio Abate (Varazze)", "text": "La chiesa di Sant'Antonio abate \u00e8 un edificio religioso sito in piazza IV Novembre nella frazione di Alpicella, a Varazze in provincia di Savona. La chiesa \u00e8 sede della parrocchia omonima del vicariato di Varazze della diocesi di Savona-Noli.\nStoria e descrizione.\nPosta in posizione dominante su uno sperone di roccia in centro paese e a picco sulla vallata, dalla sua piazza lo sguardo pu\u00f2 spaziare sino al mare. La chiesa di Alpicella \u00e8 uno tra gli edifici di culto pi\u00f9 antichi del territorio varazzino: secondo le fonti storiche potrebbe essere stata edificata nel corso del XIII secolo e comunque in un periodo di poco successivo alla fondazione dell'antica chiesa di San Donato sul colle del Parasio; nel sinodo del 1357, indetto dal vescovo della diocesi di Savona Antonio II de' Saluzzi, compare tra le autorit\u00e0 ecclesiastiche e religiose del territorio anche il rettore della parrocchia di Alpicella.\nLa parrocchia, istituita presumibilmente poco dopo la fondazione della chiesa, aveva anticamente un'ampia giurisdizione religiosa confinante, a ponente, con la parrocchia di Santa Maria Maggiore di Cogoleto e di Sant'Ambrogio ad Invrea, con la comunit\u00e0 di San Giovanni Battista di Sassello a nord, e con le parrocchie di San Martino di Stella e di Sant'Ambrogio a Varazze. Tra le propriet\u00e0 cinquecentesche della chiesa e relativa parrocchia anche due mulini, gli unici del territorio e dove obbligatoriamente i parrocchiani dovevano usufruirne per la macinazione dei prodotti agricoli; tale \"servit\u00f9\" fu al centro di ampi contrasti tra la popolazione e il parroco di Alpicella negli anni 1564 e 1571.\nUn'importante opera strutturale, in particolare un'inversione d'orientamento della facciata e dell'ingresso che furono traslati a ponente (come si presenta allo stato attuale), fu attuata nel corso del 1888, assieme alla demolizione di ci\u00f2 che restava del vecchio cimitero (che fu sostituito da un piazzale), su progetto di un anonimo carmelitano.\nDalla grande giurisdizione parrocchiale vennero, in tempi diversi, distaccate e istituite nuove comunit\u00e0 parrocchiali quali la parrocchia di Casanova nel 1750, la parrocchia del Pero nel 1917 e la parrocchia di Faje nel 1948.\nDescrizione.\nLa facciata incompiuta ha andamento ondulatorio, ricordando vagamente il barocco piemontese. La struttura dell'edificio \u00e8 a navata unica, a croce greca, ed edificata con pietra e mattoni; la stessa volta, anzich\u00e9 in canniccio, \u00e8 in muratura.\nL'interno \u00e8 ampio e luminoso, pur essendo semplice e privo di pitture o affreschi alle pareti. Nell'abside, sopra il coro ligneo del XVII secolo, \u00e8 posizionato l'organo a canne Nicomede Agati del 1866 (opera n\u00b0 518).\nTra le opere scultoree diverse statue marmoree e lignee raffiguranti \"san Sebastiano\", \"san Marco con il leone\", la \"Madonna del Carmine\", \"sant'Antonio abate\", \"san Giuseppe e il bambino Ges\u00f9\", \"san Lorenzo\"; la raffigurazione di san Sebastiano \u00e8 opera settecentesca dello scultore genovese Pasquale Navone.\nLa chiesa conserva tre altari laterali marmorei, realizzati da Galeazzo Alessi, provenienti dalla cattedrale di San Lorenzo di Genova; gli altari, rimossi nel 1895 per volere dell'arcivescovo genovese Tommaso Reggio (nell'opera di ripristino degli interni della cattedrale al precedente stile gotico), giunsero nella parrocchiale di Alpicella, senza non poche polemiche e soprattutto iniziali ripensamenti da parte della curia genovese, dopo la \"trattativa d'acquisto\" effettuata dall'allora parroco don Puppo tra il 1896 e il 1897; giunti a Varazze furono trainati nella frazione collinare con l'ausilio di carri trainati da buoi."}
{"id": "2200323", "revid": "287204", "url": "https://it.wikipedia.org/wiki?curid=2200323", "title": "Bustos (Bulacan)", "text": "Bustos \u00e8 una municipalit\u00e0 di Terza classe delle Filippine, situata nella Provincia di Bulacan, nella Regione del Luzon Centrale.\nBustos \u00e8 formata da 14 baranggay:"}
{"id": "2200326", "revid": "21690280", "url": "https://it.wikipedia.org/wiki?curid=2200326", "title": "Henry Young", "text": ""}
{"id": "2200327", "revid": "1442080", "url": "https://it.wikipedia.org/wiki?curid=2200327", "title": "Gaio Atilio Regolo (console 257 a.C.)", "text": "Biografia.\nProveniente da una delle maggiori famiglie di Roma antica, fu eletto console per ben due volte, nel 257 a.C. e nel 250 a.C., durante la prima guerra punica. Guid\u00f2 la flotta romana durante la battaglia di Tindari."}
{"id": "2200329", "revid": "287204", "url": "https://it.wikipedia.org/wiki?curid=2200329", "title": "Calumpit", "text": "Calumpit \u00e8 una municipalit\u00e0 di Prima classe delle Filippine, situata nella Provincia di Bulacan, nella Regione del Luzon Centrale.\nCalumpit \u00e8 formata da 29 baranggay:"}
{"id": "2200331", "revid": "110157", "url": "https://it.wikipedia.org/wiki?curid=2200331", "title": "Grand Champions Cup di pallavolo femminile 2009", "text": "La Grand Champions Cup di pallavolo femminile 2009 si \u00e8 svolta dal 10 al 15 novembre 2009 a Fukuoka e Tokyo, in Giappone: al torneo hanno partecipato sei squadre nazionali e la vittoria finale \u00e8 andata per la prima volta all'Italia.\nRegolamento.\nFormula.\nLe squadre hanno disputato un'unica fase con formula del girone all'italiana.\nCriteri di classifica.\nSono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nItalia(Primo titolo)\nSecondo posto.\nBrasile\nTerzo posto.\nRepubblica Dominicana"}
{"id": "2200333", "revid": "124443953", "url": "https://it.wikipedia.org/wiki?curid=2200333", "title": "Anime, guida al cinema d'animazione giapponese", "text": "Anime, guida al cinema d'animazione giapponese \u00e8 un volume pubblicato nel 1991 dalla Granata Press. Gli autori del volume sono Andrea Baricordi, Massimiliano De Giovanni, Andrea Pietroni, Barbara Rossi e Sabrina Tunesi.\nIl libro presenta sotto forma di scheda tecnica tutte le serie animate giapponesi dalle origini fino al 1988. Per ogni serie animata sono indicati una serie di dati, tra cui anno di creazione, data di messa in onda giapponese e italiana, autori e trama. Si tratta quindi di una specie di enciclopedia degli anime, da consultare, piuttosto che da leggere. Pur essendo stato un volume fondamentale in Italia sono stati rilevati moltissimi errori che ne diminuiscono il valore enciclopedico. Nonostante questi difetti, Anime resta ancora oggi un punto di riferimento e non si pu\u00f2 non riconoscere che fu un libro all'epoca molto atteso dagli appassionati.\nLa prefazione venne scritta da G\u014d Nagai, il quale afferm\u00f2 nella stessa che a suo parere questo libro rappresentasse il lavoro pi\u00f9 completo mai realizzato al mondo sulle produzioni di anime.\nNel 2012 il volume \u00e8 stato ripubblicato da Kappalab.\nNel 2021, in occasione del trentennale, Kappalab ha inoltre annunciato una nuova edizione del libro, riveduta, aggiornata e ampliata."}
{"id": "2200334", "revid": "729019", "url": "https://it.wikipedia.org/wiki?curid=2200334", "title": "Do\u00f1a Remedios Trinidad", "text": "Do\u00f1a Remedios Trinidad \u00e8 una municipalit\u00e0 di Seconda classe delle Filippine, situata nella Provincia di Bulacan, nella Regione del Luzon Centrale.\nDo\u00f1a Remedios Trinidad \u00e8 formata da 8 baranggay:"}
{"id": "2200336", "revid": "287204", "url": "https://it.wikipedia.org/wiki?curid=2200336", "title": "Dona Remedios Trinidad", "text": ""}
{"id": "2200338", "revid": "110157", "url": "https://it.wikipedia.org/wiki?curid=2200338", "title": "Futuro antico V", "text": "Futuro Antico V - Musica della Serenissima \u00e8 un album di Angelo Branduardi.\nIl disco.\nQuinto capitolo del progetto che vede l'artista ripercorrere le tappe della musica antica e, nello specifico, quella Veneziana del '500-'600 a favore dell'ascoltatore odierno.\nIl progetto viene presentato al pubblico con un concerto presso il Casin\u00f2 di Venezia il 29 gennaio 2009, con la partecipazione dell'ensemble Scintille di musica.\nCome per gli album precedenti anche in questo sono presenti quattro momenti ben definiti che raggruppano melodie e temi simili, abbiamo quindi:"}
{"id": "2200345", "revid": "287204", "url": "https://it.wikipedia.org/wiki?curid=2200345", "title": "Guiguinto", "text": "Guiguinto \u00e8 una municipalit\u00e0 di Seconda classe delle Filippine, situata nella Provincia di Bulacan, nella Regione del Luzon Centrale.\nGuiguinto \u00e8 formata da 14 baranggay:"}
{"id": "2200347", "revid": "838137", "url": "https://it.wikipedia.org/wiki?curid=2200347", "title": "Hagonoy", "text": "Il toponimo Hagonoy pu\u00f2 riferirsi a diverse localit\u00e0 delle Filippine:"}
{"id": "2200349", "revid": "339392", "url": "https://it.wikipedia.org/wiki?curid=2200349", "title": "Varare", "text": ""}
{"id": "2200350", "revid": "110157", "url": "https://it.wikipedia.org/wiki?curid=2200350", "title": "Partito Progressista Serbo", "text": "Il Partito Progressista Serbo (in serbo \u0421\u0440\u043f\u0441\u043a\u0430 \u043d\u0430\u043f\u0440\u0435\u0434\u043d\u0430 \u0441\u0442\u0440\u0430\u043d\u043a\u0430, \"Srpska napredna stranka\", \u0421\u041d\u0421, \"SNS\") \u00e8 attualmente il maggiore partito politico serbo.\nSNS \u00e8 un partito nazional-conservatore nato nell'ottobre 2008 ad opera di Tomislav Nikoli\u0107, quale scissione del Partito Radicale Serbo (SRS).\nStoria.\nInizio.\nDal 2003, anno dell'estradizione del leader del Partito Radicale Vojislav \u0160e\u0161elj al Tribunale dell'Aja per crimini di guerra, Nikoli\u0107 come vicepresidente del partito, aveva assunto la leadership di SRS, diventando candidato alle elezioni presidenziali del 2004 e del 2008, anche se fu sconfitto entrambe le volte dal candidato del Partito Democratico Boris Tadi\u0107.\nA settembre 2008, Nikoli\u0107 gi\u00e0 critico sulla linea che il partito doveva assumere rispetto all'entrata nell'UE, si scontr\u00f2 col presidente \u0160e\u0161elj e si dimise da vicepresidente di SRS. Il 21 ottobre 2008 fond\u00f2 il suo nuovo partito di cui venne eletto presidente, mentre il segretario generale di SRS Aleksandar Vu\u010di\u0107 (che aveva deciso di seguire Nikoli\u0107) fu nominato vicepresidente.\nLa vittoria alle elezioni del 2012.\nSNS ha formato nel 2011 una coalizione con Nuova Serbia, Movimento della Forza di Serbia, Movimento dei Socialisti e altri denominata \"\"Attiviamo la Serbia - Tomislav Nikoli\u0107\" e ha annunciato che i partiti si presentano in una lista unitaria alle elezioni parlamentari nel 2012.\nAlle elezioni parlamentari la coalizione progressista arriva al primo posto con il 24,04% e 73 seggi di cui 55 vanno a SNS che cos\u00ec ottiene la maggioranza relativa. Il risultato pi\u00f9 importante per il partito si verifica alle elezioni presidenziali, dove il candidato progressista Tomislav Nikoli\u0107 arriva secondo al primo turno ottenendo il 25,0% mentre il suo rivale Boris Tadi\u0107 ottiene il 25,3%. Il 20 maggio al ballottaggio per\u00f2 Nikoli\u0107 riesce a ottenere quasi il 50% e a battere Tadi\u0107 fermo al 47% e diventando cos\u00ec per la prima volta capo di stato del suo paese. A causa della sua elezione Nikoli\u0107 si \u00e8 dimesso da presidente del partito.\nDopo l'elezione di Nikoli\u0107, SNS inizia le trattative per la formazione del governo. Il 28 giugno SNS insieme al Partito Socialista di Serbia, alle Regioni Unite di Serbia ed altri partiti minori, annuncia la formazione della nuova maggioranza di governo che ha eletto premier il leader dei socialisti Ivica Da\u010di\u0107. Il 27 luglio 2012 il nuovo governo riceve l'appoggio del Parlamento. SNS ha espresso 8 ministri su 16 e il vicepremier del governo e ha anche ottenuto la presidenza del Parlamento.\nIl 29 settembre 2012 SNS ha tenuto il suo secondo congresso dove Aleksandar Vu\u010di\u0107 (gi\u00e0 vicepresidente di SNS) \u00e8 stato eletto presidente del partito mentre Jorgovanka Tabakovi\u0107 come suo vice.\n2014: nuova vittoria e Vu\u010di\u0107 primo ministro.\nNel gennaio 2014 i progressisti raggiungono un accordo col Partito Socialista ponendo fine al governo di Ivica Da\u010di\u0107 e inducendo il presidente Nikoli\u0107 a indire elezioni anticipate. SNS decide di creare una nuova lista elettorale chiamata \"Aleksandar Vu\u010di\u0107 - Il futuro in cui crediamo\" insieme a Partito Socialdemocratico di Serbia, Nuova Serbia, Movimento del Rinnovamento Serbo, Movimento dei Socialisti e altri. Le elezioni si tengono il 16 marzo e segnano la vittoria della lista progressista che ha ottenuto il 48,35% dei voti conquistando la maggioranza assoluta dei seggi (158 su 250, di cui 131 al SNS). Aleksandar Vu\u010di\u0107 ha pertanto ottenuto l'incarico di formare il nuovo governo.\nIl 27 aprile 2014 dopo un accordo con SPS e con l'Alleanza degli Ungheresi di Voivodina, Vu\u010di\u0107 \u00e8 diventato premier e SNS ha ottenuto anche la vicepremiership e 6 ministeri.\n2016: terza vittoria.\nIn occasione delle concomitanti elezioni locali Vu\u010di\u0107 decide di andare a nuove elezioni parlamentari per confermare il percorso europeo del paese. SNS ha formato una lista elettorale denominata \"Aleksandar Vu\u010di\u0107 - La Serbia sta vincendo\" includendo Partito Socialdemocratico di Serbia, Partito dei Pensionati Uniti di Serbia, Nuova Serbia, Movimento del Rinnovamento Serbo, Movimento dei Socialisti e altri. La coalizione ottiene il 48,25% alle elezioni del 24 aprile confermando la maggioranza assoluta dei seggi (anche se ridotta 131 su 250, di cui 93 al SNS).\nL'11 agosto 2016 viene inaugurato il secondo governo Vu\u010di\u0107.\nIdeologia.\nSNS ha posizioni molto pi\u00f9 moderate rispetto a SRS e si colloca tra i partiti della destra conservatrice europea.\nA livello internazionale SNS ha forti relazioni con Russia Unita, partito del presidente russo Vladimir Putin e con il Partito della Libert\u00e0 Austriaco, nell'ottica delle forze di destra europee. SNS \u00e8 contrario all'indipendenza del Kosovo, sostenitore di riforme in senso centralista dello stato serbo e favorevole al dialogo con l'UE. All'interno dell'Assemblea parlamentare del Consiglio d'Europa i deputati SNS siedono nel gruppo del Partito Popolare Europeo."}
{"id": "2200357", "revid": "307923", "url": "https://it.wikipedia.org/wiki?curid=2200357", "title": "Gaio Atilio Regolo (disambigua)", "text": "Gaio Atilio Regolo fu il nome di diversi personaggi della storia romana. Tra questi si ricordano:"}
{"id": "2200358", "revid": "729019", "url": "https://it.wikipedia.org/wiki?curid=2200358", "title": "Hagonoy (Bulacan)", "text": "Hagonoy \u00e8 una municipalit\u00e0 di Prima classe delle Filippine, situata nella Provincia di Bulacan, nella Regione del Luzon Centrale.\nHagonoy \u00e8 formata da 26 baranggay:"}
{"id": "2200361", "revid": "339329", "url": "https://it.wikipedia.org/wiki?curid=2200361", "title": "Enjambements", "text": ""}
{"id": "2200362", "revid": "1413985", "url": "https://it.wikipedia.org/wiki?curid=2200362", "title": "Proporzionalit\u00e0 tributaria", "text": ""}
{"id": "2200365", "revid": "767487", "url": "https://it.wikipedia.org/wiki?curid=2200365", "title": "Jun Hayami", "text": ""}
{"id": "2200371", "revid": "6923", "url": "https://it.wikipedia.org/wiki?curid=2200371", "title": "Alfie (Cher)", "text": "Alfie \u00e8 una canzone scritta da Burt Bacharach e Hal David nel 1966, per la colonna sonora del film \"Alfie\", diretto da Lewis Gilbert. Il brano originariamente interpretato da Cher, \u00e8 stato oggetto di numerose cover nel corso degli anni.\nVersione di Cher.\nCher registr\u00f2 \"Alfie\" nel 1966, ed il brano fu inserito nell'album \"Cher\", oltre che nella colonna sonora del film omonimo, dove venina suonata durante i titoli di coda. Pubblicato come singolo dalla Imperial Records, e prodotto da Sonny Bono, \"Alfie\" riusc\u00ec ad entrare nella top 40 della \"Billboard Hot 100\", raggiungendo la posizione numero 32.\nVersione di Dionne Warwick.\nNel 1967, Dionne Warwick pubblic\u00f2 la propria cover di \"Alfie\" come singolo. Questa versione del singolo super\u00f2 di gran lunga il successo dell'originale di Cher, arrivando alla quinta posizione della classifica \"Black Single\" ed alla 19 della \"Billboard Hot 100\".\nVersione di Stevie Wonder.\nNel 1968, Stevie Wonder pubblic\u00f2 una versione strumentale del brano, suonata con l'armonica. Il singolo nella versione di Wonder arriv\u00f2 alla sessantaseiesima posizione della \"Billboard Hot 100\", ed alla undicesima della classifica \"Adult Contemporary Tracks\". Il singolo fu pubblicato per la Gordy Records, sotto lo pseudonimo Eivets Rednow.\nAltre cover.\nNello stesso anno della pubblicazione del singolo di Cher, la cantante Cilla Black pubblic\u00f2 una propria versione del brano, che pur non ottenendo particolare successo negli Stati Uniti, riusc\u00ec a giungere alla nona posizione della \"Official Singles Chart\".\nFra gli altri artisti ad aver registrato una cover del brano si ricordano: Vikki Carr, The Delfonics, Bill Evans, Percy Faith, Blossom Dearie, Maynard Ferguson, Stan Getz, Dick Hyman, Jack Jones, The Anita Kerr Singers, Johnny Mathis, Brad Mehldau, Matt Monro, Mina, Olivia Newton-John, Buddy Rich, Joss Stone (per la colonna sonora del film del 2004 \"Alfie\", remake del film del 1966), Barbra Streisand, The Sweet Inspirations, McCoy Tyner, Midge Ure, Sarah Vaughan, Nancy Wilson e Karima Ammar.\nIn una scena tagliata del film \"Austin Powers in Goldmember\", c'\u00e8 una parodia del brano, in cui il nome \"Alfie\" \u00e8 sostituito da \"Austin\". Il brano viene cantato da quasi tutto il cast del film, compreso Michael Caine, che era l'attore che interpretava Alfie nel film originale."}
{"id": "2200373", "revid": "228587", "url": "https://it.wikipedia.org/wiki?curid=2200373", "title": "Basarwa", "text": ""}
{"id": "2200375", "revid": "1305772", "url": "https://it.wikipedia.org/wiki?curid=2200375", "title": "Bang Bang", "text": ""}
{"id": "2200377", "revid": "486946", "url": "https://it.wikipedia.org/wiki?curid=2200377", "title": "Cattedrale di San Siro", "text": ""}
{"id": "2200379", "revid": "73843", "url": "https://it.wikipedia.org/wiki?curid=2200379", "title": "Livre di Saint Lucia", "text": "Il livre \u00e8 stato la valuta di Saint Lucia fino al 1814. La valuta era costituita da dollari spagnoli o da real coloniali spagnoli tagliati in parti. Il \"livre\" era suddiviso in 20 \"sous\", ciascuna dei quali suddiviso a sua volta in 12 \"deniers\". L'\"escalin\" valeva 15 \"sous\", mentre lo \"stampee\" valeva 3 \"sous\" e 9 \"deniers\" (ovvero \u00bc \"escalin\"). Fino al 1813 12 \"escalins\" erano pari a 8 \"reales\" (ovvero a un dollaro spagnolo), dopodich\u00e9 il rapporto divenne di 15 \"escalins\" per 8 \"reales\". Nel 1851 fu introdotta la circolazione della sterlina.\nDalla fine del XIX secolo la valuta di Saint Lucia \u00e8 il dollaro: prima il dollaro di Saint Lucia, quindi il dollaro delle Indie occidentali britanniche e, attualmente, il dollaro dei Caraibi orientali.\nMonete.\nNel 1798 furono emesse monete da 2, 3, 4 e 6 \"escalins\". Queste erano ottenute utilizzando un sesto, un quarto, un terzo e una met\u00e0 delle monete da 8 \"reales\", sulle quali venivano contromarcate le lettere \"SL\".\nL'emissione del 1811 comprendeva monete da 3 \"stampees\", 1, 1\u00bd e 2 \"escalins\". Le prime due erano realizzate utilizzando un quarto e un terzo delle monete da 2 \"reales\", mentre i due tagli superiori erano ottenuti con un quarto e un terzo delle monete da 4 \"reales\". Il 3 \"stampees\" era contromarcato con un cerchio merlato, mentre gli altri da 1, 1\u00bd e 2 \"escalins\" erano contromarcati, rispettivamente, con uno, due e tre cerchi.\nL'emissione finale del 1813 era composta da 3 e 9 \"escalins\". Queste monete furono prodotte tagliande le monete da 8 \"reales\"in tre parti, con le due parti esterne, ciascuna delle quali consisteva in un quinto della moneta, da utilizzare come 3 \"escalins\" e la parte centrale, che consisteva in tre quinti della moneta, da utilizzare come 9 \"escalins\". Queste erano tutte contromarcate con le parole \"S:Lucie\"."}
{"id": "2200381", "revid": "204012", "url": "https://it.wikipedia.org/wiki?curid=2200381", "title": "Folati", "text": ""}
{"id": "2200389", "revid": "628767", "url": "https://it.wikipedia.org/wiki?curid=2200389", "title": "Monte Washington", "text": "Il monte Washington si trova nel New Hampshire; \u00e8 il monte pi\u00f9 alto degli Stati Uniti Nord Orientali, pur essendo elevato soltanto 1917 metri.\n\u00c8 famoso per le condizioni del tempo, molto variabili ed avverse; dal 1932 \u00e8 sede di un osservatorio permanente che studia i fenomeni meteo."}
{"id": "2200391", "revid": "287204", "url": "https://it.wikipedia.org/wiki?curid=2200391", "title": "Faje", "text": "Le Faje sono una frazione di 186 abitanti del comune di Varazze, in provincia di Savona, insieme a Castagnabuona, Cantalupo, Casanova, Pero, Alpicella e Piani di Invrea. \u00c8 raggiungibile in auto in circa quindici minuti dal centro di Varazze.\nCaratteristiche.\nLa frazione \u00e8 composta da un pugno di case sparse attornianti la chiesa di Nostra Signora delle Grazie. L'abitato \u00e8 posto in posizione panoramica, alle pendici del monte Beigua. Da qui la vista spazia su Genova, promontorio di Portofino e oltre. Il paese \u00e8 caratterizzato da 14 edicole con le rappresentazioni delle varie tappe della \"Via Crucis\", disposte lungo la strada che lo attraversa ad anello.\nDiversi sentieri escursionistici dipartono o attraversano la frazione, dirigendosi verso il monte Beigua, il monte Sciguelo, Varazze, Alpicella e l'eremo del Deserto. Esistono ancora consistenti tracce di un'antica mulattiera sostenuta in pi\u00f9 tratti da muri a secco di contenimento, che collegava le Faje con il mare e forse proseguiva nell'entroterra fino sulla cima delle montagne. In un tratto essa incrocia l'attuale strada di collegamento con l'eremo del Deserto, e l\u00ec prende la denominazione de Il Muraglione, in quanto apparentemente tale sembra essere.\nData il relativo isolamento culturale che per secoli deve avere caratterizzato la zona, vista la posizione defilata, si riscontra qualche differenza linguistica tra il locale dialetto della lingua ligure e quello parlato nel comune capoluogo (Varazze) e delle cittadine costiere vicine. Si tratta probabilmente di termini arcaici, poi caduti in disuso, quasi sicuramente legati al mondo pastorale. Ad esempio la parola \"pecora\", solitamente \u00e8 resa nella maggior parte dei dialetti liguri con \"p\u00e8gua\", ma che qui invece diventa \"F\u00e8e\", termine direttamente connesso alla parola \"F\u00e8a\" diffusa in area provenzale e ligure alpina, nonch\u00e9 veneta e trentina, e forse di origine norrena (F\u00e6r = pecora)."}
{"id": "2200396", "revid": "124701815", "url": "https://it.wikipedia.org/wiki?curid=2200396", "title": "Bruno Pelaggi", "text": "Biografia.\nIl padre di \"Mastro\" Bruno Alfonso Pelaggi. si chiamava Gabriele ed era un falegname; la madre, invece, Serafina Drago discendeva da una nota famiglia di scalpellini. Visse in un arco di tempo che abbraccia molte e gravi vicende storiche, sociali ed economiche per tutta la Calabria. La cittadina di Serra San Bruno, in particolare, godeva a met\u00e0 Ottocento di un relativo benessere per il prosperare di una ricca attivit\u00e0 agricola, che riceveva l'impronta della perizia tecnica, della genialit\u00e0 e del gusto artistico delle numerose \"maestranze\" (la cosiddetta \"maestranza di la Serra\") dislocate nelle varie botteghe-laboratorio cittadine. Discendente di artigiani, aveva cominciato naturalmente a percorrere la via del lavoro di bottega, alle dipendenze degli scalpellini Drago. La decadenza economica della societ\u00e0 calabrese negli anni dell'unit\u00e0 di Italia furono motivo di ispirazione per la produzione di poesie in dialetto.\nIn vita fu apprezzato per la sua abilit\u00e0 artistica di prodotti lapidei in granito per conto del monastero di Santo Stefano del Bosco al punto di avere l'incarico di realizzare la facciata della chiesa confraternale di Maria Santissima Assunta nel cimitero di Serra San Bruno e inoltre present\u00f2 nel 1883 un disegno per la facciata della chiesa parrocchiale sita in localit\u00e0 Spinetto dedicata a Santa Maria Assunta, realizzata dal cugino Biagio Pelaggi. Dopo morto divenne molto pi\u00f9 noto per la sua produzione letteraria in dialetto calabrese.\nCome poeta fu soprattutto indirizzato verso temi di contestazione del potere , in un dialetto molto vivace. Componeva durante il lavoro di scalpellino e la sera dettava alla figlia che spesso si scandalizzava per le espressioni molto colorite.\nLa critica ha rivalutato la sua opera poetica e nel 1965 \u00e8 stata curata una prima edizione dei testi, ripresi poi anche in spettacoli teatrali, in contrapposizione ad uno Stato visto come antagonista con tematiche che esprimono o addirittura anticipano la questione meridionale\nNel 2014 viene inserito nel \"Dizionario Biografico degli Italiani\" della storica e prestigiosa Enciclopedia Treccani."}
{"id": "2200397", "revid": "247672", "url": "https://it.wikipedia.org/wiki?curid=2200397", "title": "Le Faje", "text": ""}
{"id": "2200398", "revid": "247672", "url": "https://it.wikipedia.org/wiki?curid=2200398", "title": "Faie", "text": ""}
{"id": "2200399", "revid": "228587", "url": "https://it.wikipedia.org/wiki?curid=2200399", "title": "For Once in My Life", "text": "For Once in My Life \u00e8 una canzone scritta nel 1967 da Ron Miller e Orlando Murden, e originariamente registrata da Jean DuShon.\nTuttavia la versione pi\u00f9 popolare del brano divent\u00f2 quella registrata l'anno seguente da Stevie Wonder, pubblicata dalla Tamla Motown nel 1968 ed estratta come secondo singolo dall'album \"For Once in My Life\". Il singolo di Wonder riusc\u00ec ad ottenere la seconda posizione sia della \"Billboard Hot 100\" che della classifica Billboard \"Black Singles\".\nCover.\nFra gli altri cantanti ad aver registrato una cover del brano, si ricordano Stevie Wonder, The Temptations, Tony Bennett, John Farnham, Ella Fitzgerald, Frank Sinatra, Vonda Shepard, Roberto Carlos, Dean Martin, James Brown, Jackie Wilson, Michael Bubl\u00e9, Harry Connick jr\ned Irene Grandi con Stefano Bollani."}
{"id": "2200402", "revid": "247672", "url": "https://it.wikipedia.org/wiki?curid=2200402", "title": "Le Faie", "text": ""}
{"id": "2200410", "revid": "125478008", "url": "https://it.wikipedia.org/wiki?curid=2200410", "title": "Cittadini per lo Sviluppo Europeo della Bulgaria", "text": "Cittadini per lo Sviluppo Europeo della Bulgaria (in bulgaro: \u0413\u0440\u0430\u0436\u0434\u0430\u043d\u0438 \u0437\u0430 \u0435\u0432\u0440\u043e\u043f\u0435\u0439\u0441\u043a\u043e \u0440\u0430\u0437\u0432\u0438\u0442\u0438\u0435 \u043d\u0430 \u0411\u044a\u043b\u0433\u0430\u0440\u0438\u044f - \u0413\u0415\u0420\u0411; trasl. \"Gra\u017edani za evropejsko razvitie na B\u0103lgarija\" - GERB) \u00e8 un partito politico bulgaro di orientamento conservatore e liberale fondato nel 2006.\nGuidato da Bojko Borisov, gi\u00e0 sindaco di Sofia e deputato del Movimento Nazionale Simeone II, \u00e8 membro del Partito Popolare Europeo.\nStoria.\nIl partito si presenta per la prima volta alle elezioni europee del 2007, in cui ottiene il 21,7% dei voti attestandosi come la prima forza politica del Paese: supera dunque la Piattaforma dei Socialisti Europei, formata, tra gli altri, dal Partito Socialista Bulgaro, e il Movimento per i Diritti e le Libert\u00e0.\nAlle elezioni parlamentari del 2009 il GERB ottenne il 39,7% dei voti e 116 seggi su 240. Borisov divenne primo ministro a guida di un governo composto unicamente da esponenti di GERB. Alle elezioni europee dello stesso anno, GERB cal\u00f2 al 24,3%, ma increment\u00f2 i voti rispetto alle europee precedenti e si conferm\u00f2 primo partito. Nel settembre 2011 le esponenti di GERB Rosen Plevneliev e Margarita Popova vinsero le elezioni rispettivamente come Presidente e Vicepresidente della Bulgaria. Nel febbraio 2013 le proteste di piazza per la crisi economica spinsero Borisov a dare le dimissioni anticipatamente; le nuove elezioni erano infatti previste per il luglio dello stesso anno.\nAlle elezioni parlamentari del 2013, GERB si conferm\u00f2 prima forza politica del Paese, ma cal\u00f2 al 30,5% ed ottenne 97 seggi (- 19). I conservatori, non potendo contare su un'ampia maggioranza, si rifiutarono di formare il nuovo governo e si ritrovarono cos\u00ec all'opposizione del governo guidato da Plamen Ore\u0161arski, sostenuto dai socialisti e dai turco-liberali, che potevano contare su 120 seggi su 240. La formazione del nuovo governo, per\u00f2, non ferm\u00f2 le proteste di piazza.\nLe elezioni parlamentari del 2014 sono state anticipate in quanto il governo di coalizione guidato dal socialista Sergej Stani\u0161ev si \u00e8 dimesso dopo un cattivo risultato alle Europee dello stesso anno. La tornata elettorale \u00e8 stata vinta da Borisov con 1.072.491 voti, che gli hanno valso il 32,67% delle preferenze e 84 seggi sui 240 totali. Il nuovo governo di centro-destra venne formato dal GERB, dal Blocco Riformista e dal Fronte Patriottico.\nNel 2017 si tennero di nuovo delle elezioni anticipate: Borisov si dimise a causa della disfatta della sua candidata, Cecka Ca\u010deva alle Presidenziali del 2016. Nel periodo di transizione si insedi\u00f2 il governo dell'indipendente Ognjan Gerd\u017eikov, che traghett\u00f2 il Paese fino alle prossime elezioni. Alle urne prevalse nuovamente il GERB, che form\u00f2 un nuovo esecutivo con i Patrioti Uniti, tutt'oggi in carica. La formazione di governo occupa il 50,8% dei seggi, soglia limite della maggioranza. L'esecutivo gode per\u00f2 dell'appoggio esterno dei nazionalisti di Volont\u00e0, che garantiscono la tenuta della coalizione.\nTra aprile e luglio del 2021 in Bulgaria si tengono due elezioni parlamentari, in cui GERB subisce un forte calo dei consensi che dopo 10 anni lo estromette dal governo."}
{"id": "2200420", "revid": "110157", "url": "https://it.wikipedia.org/wiki?curid=2200420", "title": "R\u00e1tka", "text": "R\u00e1tka \u00e8 un comune dell'Ungheria di 1.068 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n. "}
{"id": "2200421", "revid": "1573940", "url": "https://it.wikipedia.org/wiki?curid=2200421", "title": "Chiesa di Santa Maria ad Nives (Rimini)", "text": "La chiesa di Santa Maria ad Nives, fino al 1814 chiesa di Santa Maria della Misericordia, \u00e8 una chiesa sconsacrata di Rimini. Risalente al XIV secolo, fu completamente ricostruita a met\u00e0 del Settecento. Dal 2016 ospita il \"Visitor Center della Rimini romana\".\nStoria.\nLa chiesa faceva parte del complesso dell'ospedale di Santa Maria della Misericordia, sorto nel 1368 lungo il decumano massimo (l'attuale Corso d'Augusto) su un terreno donato dal Capitolo Lateranense alla Confraternita della Beata Vergine, all'angolo con l'attuale vicolo di Santa Maria in Corte.\nIl 26 giugno del 1486 Galeotto IV Maletesta, tutore di Pandolfo IV, per far fronte alle necessit\u00e0 dei pi\u00f9 deboli e dei pi\u00f9 poveri, unific\u00f2 tutti e 12 gli ospedali della citt\u00e0 non facenti parte della mensa vescovile in un'unica struttura che fu proprio identificata nell'ospedale della Misericordia. Questo comport\u00f2 delle significative modifiche all'architettura dell'edificio. Per altro in generale gli ospedali non erano concepiti esattamente come li intendiamo oggi, ma come suggerisce il nome (dal latino \"hospitalis\", che designava un luogo in cui si dava un alloggio a forestieri) il termine \"spedale\" (poi \"ospedale\") designava dei luoghi in cui, grazie alla beneficenza dei cittadini, venivano ospitati i pi\u00f9 bisognosi della citt\u00e0 (mendicanti, affamati, storpi, lebbrosi, appestati, folli, donne di strada, orfani ed ammalati). Nel XVI secolo l'ospedale divenne anche orfanotrofio e ancor oggi sulla facciata della chiesa esiste la buca usata allora per introdurre, come dice l'iscrizione incisa su marmo, \"Elemosine e Resti all'Hospitale M[isercordia]\".\nFrattanto, tra il 1730 ed il 1754, la chiesa ospedaliera fu rifatta in forme barocche.\nNel 1800 nacque a Rimini l'ospedale in senso moderno, inteso cio\u00e8 come \"palazzo della malattia\". Nel settembre di quell'anno i malati poveri ma curabili furono cos\u00ec trasferiti dall'ospedale Della Misericordia all'ex Collegio dei padri Gesuiti, sito nell'attuale palazzo Tonini (oggi sede del Museo della citt\u00e0 di Rimini), che prese il nome di ente \"Ospedale Infermi\" e che mantenne qui la sede fino al 14 giugno 1976.\nLa chiesa del vecchio ospedale rimase parrocchiale fino al 1806, quando divenne succursale della chiesa dei Servi. Chiusa nel 1809, nel 1814 col ritorno di Rimini sotto lo Stato della Chiesa fu riaperta col titolo di Santa Maria ad Nives.\nSeriamente danneggiata dal terremoto del 1916, la chiesa fu definitivamente sconsacrata nel 1930 e successivamente fu acquistata dal Comune di Rimini. Nel 1984 fu restaurata ad opera degli architetti Massimo Mori e Giulio Cumo e divenne sede di esposizioni temporanee, fino a quando nel 1996 la neonata Provincia di Rimini acquist\u00f2 la chiesa e l'annessa sede dell'ex Ospedale per farne la sua sede. La chiesa fu nuovamente restaurata, fu spogliata dell'altare ed adibita a sala consiliare."}
{"id": "2200432", "revid": "767487", "url": "https://it.wikipedia.org/wiki?curid=2200432", "title": "Reg\u00e9c", "text": "Reg\u00e9c \u00e8 un comune dell'Ungheria di 101 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2200436", "revid": "599", "url": "https://it.wikipedia.org/wiki?curid=2200436", "title": "Carlo Bonferroni", "text": ""}
{"id": "2200437", "revid": "608200", "url": "https://it.wikipedia.org/wiki?curid=2200437", "title": "Jean Greisch", "text": "Biografia.\n\u00c8 stato professore ordinario di Filosofia della religione e poi decano della Facolt\u00e0 di filosofia, presso l\"'Institut Catholique de Paris\". Dal 2009 al 2012 \u00e8 stato titolare della cattedra \u00abRomano Guardini\u00bb presso l'Universit\u00e0 Humboldt di Berlino.\nDiverse sono le sue pubblicazioni in francese. Si occupa soprattutto di fenomenologia di Martin Heidegger e di filosofia della religione. Ha al suo attivo diversi contributi presso l'Archivio di Filosofia.\nUn suo studio molto importante \u00e8 quello sui diversi paradigmi che la ragione ha assunto durante la storia del pensiero: \"Le Buisson ardent et les Lumi\u00e8res de la Raison\"."}
{"id": "2200438", "revid": "599013", "url": "https://it.wikipedia.org/wiki?curid=2200438", "title": "Chiesa di Nostra Signora delle Grazie (Varazze)", "text": "La chiesa di Nostra Signora delle Grazie \u00e8 un edificio religioso sito nella frazione di Faje, a Varazze in provincia di Savona. La chiesa \u00e8 sede della parrocchia omonima del vicariato di Varazze della diocesi di Savona-Noli.\nStoria e descrizione.\nLa piccola chiesa \u00e8 apparentemente stata eretta nella seconda met\u00e0 del XIX secolo. Il campanile e la terrazza a pronao sull'ingresso sono state aggiunte dei primi del Novecento.\nL'interno \u00e8 a navata unica con volta a botte. Gli arredi sono poveri e le pareti prive di pitture. L'altare maggiore in stile vagamente barocco (non originale dell'epoca) e la balaustra del presbiterio sono in marmo. Nell'abside si staglia una piccola statua della \"Vergine\", priva di valore artistico."}
{"id": "2200440", "revid": "767487", "url": "https://it.wikipedia.org/wiki?curid=2200440", "title": "R\u00e9p\u00e1shuta", "text": "R\u00e9p\u00e1shuta \u00e8 un comune dell'Ungheria di 549 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n. "}
{"id": "2200447", "revid": "729019", "url": "https://it.wikipedia.org/wiki?curid=2200447", "title": "R\u00e9vle\u00e1nyv\u00e1r", "text": "R\u00e9vle\u00e1nyv\u00e1r \u00e8 un comune dell'Ungheria di 622 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2200450", "revid": "767487", "url": "https://it.wikipedia.org/wiki?curid=2200450", "title": "Saj\u00f3b\u00e1bony", "text": "Saj\u00f3b\u00e1bony \u00e8 un comune dell'Ungheria di 3.140 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n. "}
{"id": "2200453", "revid": "767487", "url": "https://it.wikipedia.org/wiki?curid=2200453", "title": "Saj\u00f3ecseg", "text": "Saj\u00f3ecseg \u00e8 un comune dell'Ungheria di 1.124 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2200454", "revid": "47843", "url": "https://it.wikipedia.org/wiki?curid=2200454", "title": "Onda acustica superficiale", "text": ""}
{"id": "2200455", "revid": "767487", "url": "https://it.wikipedia.org/wiki?curid=2200455", "title": "Hocus Pocus (gruppo musicale)", "text": "Gli Hocus Pocus sono un gruppo hip hop di Nantes, in Francia. Formato da sei membri, il gruppo si distingue all'interno del panorama hip hop transalpino per la mescolanza dei tradizionali \"sample\" e di veri strumenti suonati dal vivo e per l'attitudine positiva tipica delle loro canzoni. Il suono risultante da questa commistione \u00e8 un hip hop fortemente tendente al jazz e al soul.\nIl gruppo debutta nel 2005, con l'album \"73 Touches\", seguito a distanza di due anni da \"Place 54\". Il secondo album, pubblicato da Motown France, costola francese della storica etichetta discografica soul americana, ottiene un disco d'oro, dimostrando la maturit\u00e0 artistica del gruppo.\nTra le loro collaborazioni anche quella con l'MC italiano Ghemon Scienz, per cui 20Syl, il produttore degli Hocus Pocus, ha realizzato \"Una vita nel giorno di Ghemon\", da \"La rivincita dei buoni\""}
{"id": "2200456", "revid": "767487", "url": "https://it.wikipedia.org/wiki?curid=2200456", "title": "Saj\u00f3galg\u00f3c", "text": "Saj\u00f3galg\u00f3c \u00e8 un comune dell'Ungheria di 400 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2200464", "revid": "247222", "url": "https://it.wikipedia.org/wiki?curid=2200464", "title": "Roy Lee Hamilton", "text": ""}
{"id": "2200465", "revid": "729019", "url": "https://it.wikipedia.org/wiki?curid=2200465", "title": "Manihiki", "text": "Manihiki \u00e8 un atollo appartenente all'arcipelago delle Isole Cook, localizzato 1.160\u00a0km a nord di Rarotonga e 43\u00a0km a sud-est di Rakahanga."}
{"id": "2200469", "revid": "282466", "url": "https://it.wikipedia.org/wiki?curid=2200469", "title": "20Syl", "text": ""}
{"id": "2200470", "revid": "344646", "url": "https://it.wikipedia.org/wiki?curid=2200470", "title": "Chiesa ortodossa copta francese", "text": "La Chiesa ortodossa copta francese (M\u00e9tropole copte orthodoxe de France) \u00e8 una Chiesa ortodossa orientale nata in seno alla Chiesa ortodossa copta di Alessandria. La sede del metropolita \u00e8 a Tolone.\nStoria.\nL'immigrazione copta in Francia inizi\u00f2 nel 1801 dopo l'invasione francese dell'Egitto, ed ebbe un significativo incremento dopo la rivoluzione egiziana del 1952.\nLa Chiesa fu canonicamente istituita da Papa Shenouda III il 2 luglio 1974 come Eparchia ortodossa copta francese. Il 18 giugno 1994, Papa Shenouda elev\u00f2 lo status dell'eparchia a quello di Chiesa ortodossa copta francese, nuovo corpo ecclesiastico autogovernato (la Chiesa \u00e8 integrata in quella alessandrina, ma \u00e8 considerata autonoma in materia di governo).\nAttualmente il seggio di capo della Chiesa ortodossa copta francese \u00e8 vacante in seguito alla morte del metropolita Marcos avvenuta nel 2008, bench\u00e9 il vescovo Atanasio serva ancora la comunit\u00e0 copta di lingua francese in Francia, in quanto membro del Santo Sinodo della Chiesa ortodossa copta."}
{"id": "2200478", "revid": "6923", "url": "https://it.wikipedia.org/wiki?curid=2200478", "title": "Carte Tachigrafiche", "text": ""}
{"id": "2200480", "revid": "4711", "url": "https://it.wikipedia.org/wiki?curid=2200480", "title": "Leroy Ellis", "text": ""}
{"id": "2200483", "revid": "1522738", "url": "https://it.wikipedia.org/wiki?curid=2200483", "title": "Wisteria Lane", "text": ""}
{"id": "2200488", "revid": "122457798", "url": "https://it.wikipedia.org/wiki?curid=2200488", "title": "Numero di protocollo", "text": "Il numero di protocollo \u00e8 un numero progressivo, unico e obbligatorio, che viene assegnato a ciascun documento registrato sul registro di protocollo. Nella Pubblica Amministrazione il numero di protocollo diventa cos\u00ec una sorta di censimento automatico dei documenti, uno strumento di classificazione cronologica e una garanzia sulla data certa di un documento.\nCaratteristiche.\nOgni documento in entrata e in uscita da un ente (o da un altro soggetto che usi il protocollo) riceve cos\u00ec un numero univoco, che permette di rintracciarlo e assicura la ricezione (o l'invio): il protocollo \u00e8 infatti un atto \"di fede pubblica privilegiata\", cio\u00e8 tutela in sede giudiziaria e \"fa fede\" sempre, a meno che non si riesca a comprovarne la falsificazione.\nAnche le azioni che muove la macchina della pubblica amministrazione devono essere correttamente verbalizzate con regolare numero di protocollo. In questo caso il registro di protocollo, infatti, da un punto di vista giuridico \u00e8 un atto pubblico destinato a garantire cosa come e quando \u00e8 stato fatto, indipendentemente dalla regolarit\u00e0 dell'azione stessa. Quindi il documento regolarmente protocollato evita la sua manomissione ed \u00e8 idoneo a produrre effetti giuridici a favore o a danno delle parti. \n\u00c8 vietato assegnare lo stesso numero a due documenti, anche se si tratta di una veloce \"botta e risposta\" (documento in entrata e in uscita). In caso di registri informatici \u00e8 necessario che non sia possibile modificare i campi, registrando con un vecchio numero di protocollo lasciato vuoto un documento arrivato magari molto dopo: \u00e8 un atto illegale che inficia la valenza giuridica del protocollo. Da ci\u00f2 ne consegue anche la particolare gestione degli errori: l'assegnazione di un numero errato annulla quel numero, che non deve essere pi\u00f9 riutilizzato (nei registri cartacei l'errore deve essere vidimato e controfirmato dai responsabili dell'Ente).\nIl numero \u00e8 importante anche da un punto di vista archivistico, perch\u00e9 il registro compone il primo inventario dell'archivio corrente, ovvero il primo strumento predisposto per l'organizzazione e la ricerca della documentazione.\nNel mondo.\nItalia.\nLa numerazione \u00e8 regolata nella pubblica amministrazione italiana dalla circolare del 1\u00ba marzo 1897, n. 17100/2 (Circolare Astengo) del 1897, e confermata nelle disposizioni di legge successive, in particolare dal Decreto del Presidente della Repubblica 20 ottobre 1998, n. 428 dal D.P.R. 28 dicembre 2000, n. 445 e infine dal decreto legislativo 7 marzo 2005, n. 82. Esso indica l'ordine di arrivo di un documento nell'Ufficio di Protocollo: essa deve essere crescente e viene azzerata ogni anno al 1\u00ba gennaio. Fa parte dei quattro elementi necessari del Registro (assieme alla data, l'indicazione del mittente o destinatario, e il regesto)."}
{"id": "2200490", "revid": "4711", "url": "https://it.wikipedia.org/wiki?curid=2200490", "title": "James Riffey", "text": ""}
{"id": "2200491", "revid": "124123", "url": "https://it.wikipedia.org/wiki?curid=2200491", "title": "Horihone Saiz\u014d", "text": ""}
{"id": "2200496", "revid": "4711", "url": "https://it.wikipedia.org/wiki?curid=2200496", "title": "John Horan", "text": ""}
{"id": "2200500", "revid": "112662965", "url": "https://it.wikipedia.org/wiki?curid=2200500", "title": "American Association of Variable Star Observers", "text": "L'American Association of Variable Star Observers (abbreviato AAVSO) \u00e8 un'associazione che, fin dalla sua fondazione, avvenuta nel 1911, ha coordinato, raccolto, valutato, analizzato, pubblicato e archiviato tutte le osservazioni delle stelle variabili condotte in gran parte da astronomi amatoriali e curato dei registri consultabili dagli astronomi professionisti, ricercatori e docenti; questi registri stabiliscono anche la curva di luce che disegna la variazione di luminosit\u00e0 di una stella nel corso del tempo.\nCaratteristiche.\nDato che gli astronomi professionisti non hanno il tempo materiale o le risorse per monitorare tutte le stelle variabili, l'astronomia \u00e8 una delle poche scienze dove gli appassionati possono fornire dei reali contributi alle ricerche scientifiche. L'\"AAVSO International Database\" contiene all'incirca 25 milioni di osservazioni inviate nel corso di circa cento anni; attualmente riceve oltre 500.000 osservazioni all'anno da circa 2000 osservatori amatoriali e professionisti.\nL'AAVSO \u00e8 anche molto attiva nel campo dell'educazione: periodicamente organizzano dei corsi di formazione e pubblicano delle riviste con amatori e coautori. Hanno aperto la strada al moderno sistema secondo cui professionisti e dilettanti collaborano come dei membri di una squadra nell'analisi dei dati, a differenza del classico sistema in cui professionisti svolgono il ruolo di guide ai dilettanti, i quali si limitano a fornire semplicemente l'assistenza d'osservazione. Inoltre, l'AAVSO ha sviluppato un percorso pratico di astrofisica, col supporto della National Science Foundation.\nIl direttore dell'AAVSO \u00e8 stata per oltre trent'anni, dal 1973 al 2004, Janet Mattei, che mor\u00ec nel 2004 per una leucemia. L'attuale direttore in carica \u00e8 Arne Henden.\nLa sede dell'associazione si trovava in origine all'Harvard College Observatory, nel periodo compreso fra il 1911 ed il 1956; in seguito venne spostata a Cambridge, prima di avere una sede propria in un edificio di propriet\u00e0 nel 1985 - The Clinton B. Ford Astronomical Data and Research Center Nel 2007, l'AAVSO ha acquistato e si \u00e8 trasferita nei locali restati vuoti della sede della rivista Sky and Telescope.\nL'associazione conta oltre 2000 membri e osservatori, la met\u00e0 dei quali si trova negli Stati Uniti.\nAll'AAVSO \u00e8 stato dedicato un asteroide, 8900 AAVSO."}
{"id": "2200503", "revid": "183483", "url": "https://it.wikipedia.org/wiki?curid=2200503", "title": "AAVSO", "text": ""}
{"id": "2200511", "revid": "1846411", "url": "https://it.wikipedia.org/wiki?curid=2200511", "title": "Network 10", "text": "Network 10 (o Channel Ten) \u00e8 uno dei principali network televisivi australiani.\nEsso nacque nel 1965 dopo che il governo decise di concedere la licenza per la costruzione di un terzo network televisivo privato che andasse a rompere il duopolio commerciale di Seven Network e Nine Network.\nLe maggiori stazioni operative appartenenti al network si trovano nelle cinque citt\u00e0 pi\u00f9 popolate (Sydney, Melbourne, Brisbane, Adelaide e Perth) mentre numerose tv affiliate ad essa coprono l'intero territorio australiano. \u00c8 storicamente il terzo canale pi\u00f9 seguito in Australia, dopo Seven Network e Nine Network e davanti a ABC e SBS. Ha avuto anche una sua versione in HD, poi diventata simulcast del network e sostituita da un canale tematico.\nDopo una profonda crisi finanziaria, nel 2017 il network \u00e8 stato acquisito da CBS Corporation (ora Paramount Global) e ha assunto il nome attuale."}
{"id": "2200517", "revid": "1543377", "url": "https://it.wikipedia.org/wiki?curid=2200517", "title": "Una Troubridge", "text": "\u00c8 ai pi\u00f9 nota come la compagna di lunga data (28 anni) di Marguerite \"John\" Radclyffe Hall, autrice de \"Il pozzo della solitudine\". La loro relazione lesbica \u00e8 stata molto criticata nella prima met\u00e0 del 1900.\nTroubridge era una donna molto colta, pienamente realizzata dalle sue opere. Come traduttrice introdusse la scrittrice francese Colette ai lettori inglesi e la sua fama di scultrice le permise di ricevere e far posare pi\u00f9 volte per lei il coreografo Ni\u017einskij.\nUna \"Vincenzo\" Troubridge e la Radclyffe Hall compirono diversi viaggi in Italia, ed in particolare a Firenze, dove si stabilirono nel 1937. Allo scoppio della Seconda guerra mondiale le due donne tornarono per\u00f2 in Inghilterra, dove la Radclyffe Hall si spense, a causa di un tumore, nel 1943.\nBiografia.\nTroubridge cresce in una famiglia dell'alta-borghesia inglese a Montpelier Square, Kensington, Londra. Secondo Lovat Dickson, un biografo della Radclyffe Hall, \"la vita familiare l'ha formata alla bellezza, alla intelligenza e allo stile\". I genitori erano soliti soprannominarla \"Una\" da bambina, mentre il secondo soprannome \"Vincenzo\" che utilizzava lo scelse da sola.\nTroubridge fu allieva presso il Royal College of Art, e dopo aver conseguito la laurea apr\u00ec uno studio di scultura. Nel 1907 muore suo padre, lasciandola con un limitato sostegno finanziario che la port\u00f2 per stabilizzare la sua situazione economica a sposarsi col capitano Ernest Troubridge, da cui acquis\u00ec il cognome coniugale. Dalla loro unione nacque nell'ottobre del 1908 la figlia Andrea. Ernest sal\u00ec al grado di ammiraglio dopo la Prima guerra mondiale .\nEra una devota ammiratrice del basso lirico italiano-russo Nicola Rossi-Lemeni, e segui la sua carriera con molta attenzione. Successivamente divent\u00f2 una cara amica sia di Rossi-Lemeni che di sua moglie, il soprano Virginia Zeani, facendo anche da madrina della loro giovane figlia."}
{"id": "2200519", "revid": "232134", "url": "https://it.wikipedia.org/wiki?curid=2200519", "title": "Down By Law", "text": ""}
{"id": "2200522", "revid": "11959", "url": "https://it.wikipedia.org/wiki?curid=2200522", "title": "Ahmad ibn Yahya al-Baladhuri", "text": "Ab\u016b l-\u1e24asan A\u1e25mad b. Ya\u1e25y\u0101 b. J\u0101bir b. D\u0101w\u016bd al-Bal\u0101dhur\u012b \u00e8 stato uno storico arabo, vissuto nel IX secolo (III secolo dell'Egira). Uno fra i pi\u00f9 importanti storici musulmani di tutti i tempi, pass\u00f2 gran parte della propria vita a Baghdad e godette di grande influenza presso la corte del Califfo al-Mutawakkil. \nViaggi\u00f2 in Siria e Iraq, studiando sotto la guida di al-Mad\u0101\u02bein\u012b, Ibn Sa\u02bfd e Mu\u1e63\u02bfab al-Zubayr\u012b, raccogliendo informazioni storiche che travas\u00f2 poi nei suoi principali lavori sul primissimo Islam e sul periodo delle prime conquiste islamiche.\nNome.\nAl-Baladhuri deve il suo ultimo nome al fatto di essere deceduto a causa dell'abuso di una droga chiamata \"bal\u0101dhur\" (\"Semecarpus anacardium\"), descritta dagli studiosi musulmani medievali come un potente corroborante della memoria.\nBiografia.\nAnche se alcuni studiosi gli attribuiscono una dubbia origine iraniana, la sua lingua era l'arabo e in arabo scrisse le sue opere. Agli Arabi inoltre andavano le sue simpatie, tanto da essere rimproverato da Mas'udi come un convinto e accanito nemico del movimento letterario (ma con inevitabili sfumature socio-politiche) definito Shu'ubiyya, in cui era criticata decisamente la presunzione degli Arabi di una loro superiorit\u00e0 e si rivalutavano, in chiave decisamente nazionalistica, i meriti (\"fa\u0101\u02beil\") dei non-Arabi.\nVisse alla corte dei Califfi al-Mutawakkil e al-Musta'in e fu tutore del figlio di al-Mu'tazz.\nOpere.\nIl suo capolavoro, che condensa una storia pi\u00f9 ampia, \u00e8 il \"Kit\u0101b fut\u016b\u1e25 al-buld\u0101n\" (), ossia \"Il libro delle conquiste delle contrade\", edito da Michael Jan de Goeje sotto il titolo \"Liber expugnationis regionum\" (Leiden, 1863-66) e poi tradotto in inglese da Philip K. Hitti e F.C. Murgotten sotto il titolo \"The Origins of the Islamic State\" (New York, 1916, 1924). Esso riguarda le guerre e le conquiste degli Arabi a partire dal VII secolo, dalle conquiste dell'Arabia, della Siria-Palestina, dell'Egitto e del Nordafrica (Ifriqiya), a quelle della Spagna (al-Andalus), della Mesopotamia (futuro Iraq), dell'Iran e del Sind.\nUn'altra sua opera, rimasta incompleta e a lungo non edita in lingue occidentali, \u00e8 rappresentata dagli \"Ans\u0101b al-Ashr\u0101f\" (), ossia le \"Genealogie delle persone illustri\", un ampio lavoro biografico sulla cosiddetta aristocrazia arabo-islamica, da Muhammad e dai suoi contemporanei ai Califfi omayyadi e abbasidi, riguardante le imprese da essi realizzate e i fatti pi\u00f9 rilevanti che hanno caratterizzato i primi secoli dell'Islam politico."}
{"id": "2200523", "revid": "21880", "url": "https://it.wikipedia.org/wiki?curid=2200523", "title": "Specie naturalizzate", "text": ""}
{"id": "2200525", "revid": "21880", "url": "https://it.wikipedia.org/wiki?curid=2200525", "title": "Specie spontaneizzata", "text": ""}
{"id": "2200526", "revid": "21880", "url": "https://it.wikipedia.org/wiki?curid=2200526", "title": "Specie spontaneizzate", "text": ""}
{"id": "2200528", "revid": "1305772", "url": "https://it.wikipedia.org/wiki?curid=2200528", "title": "Naturalizzato", "text": "Naturalizzato si pu\u00f2 riferire a"}
{"id": "2200530", "revid": "232134", "url": "https://it.wikipedia.org/wiki?curid=2200530", "title": "L Seven", "text": ""}
{"id": "2200532", "revid": "767487", "url": "https://it.wikipedia.org/wiki?curid=2200532", "title": "Soul David", "text": "Biografia.\nI Fratelli.\nDavid inizia a farsi strada nella musica nella natia Genova, come voce del gruppo hip hop I Fratelli. Nel 1998 I Fratelli partecipano al concorso Oltre l'Hit Parade, organizzato dal Secolo XIX e piazzandosi tra i finalisti. A giugno vengono chiamati a far parte dell'Hip-Hop Village, una delle manifestazioni musicali legate al genere pi\u00f9 famose dell'epoca. Inoltre partecipano a Territorio Match Music, evento ripreso dalle telecamere di Match Music e acquisiscono una buona capacit\u00e0 nei live, accanto a nomi come Sangue Misto, Sottotono, Frankie hi-nrg mc ed Almamegretta.\nNel 1999 la Microsolco-Mondopop, etichetta nata dalle ceneri della Vox Pop propone al quartetto un contratto discografico. Il risultato \u00e8 una partecipazione alla compilation \"Oltre la mia citt\u00e0\".\nNel 2002 esce l'album del gruppo, il cui titolo \u00e8 semplicemente \"I fratelli\"; poco dopo il gruppo si scioglie.\nEsperienza solista.\nPoco dopo lo scioglimento del gruppo David decide di lasciare il rap per concentrarsi maggiormente sul canto, influenzato dai vecchi dischi soul, e registra un demo, dal titolo \"I cinque sensi\". Okayplayer, etichetta discografica di artisti come The Roots ed Erykah Badu, nota il demo e lo segnala sul proprio sito internet. Inoltre un remix di David, in cui ad una base dei The Roots era sovrapposta la parte vocale di un vecchio disco di Marvin Gaye, verr\u00e0 utilizzata come sottofondo della pagina personale di QuestLove dei Roots, sempre su OkayPlayer.com.\nPer David segue un periodo di intense collaborazioni con artisti italiani come Ghemon Scienz e Mr. Phil e la partecipazione alla compilation \"Soulvillians\", del collettivo Soulville.\nIl 14 ottobre 2005 esce l'album ufficiale, dal titolo \"Amorestereo\", recensito dalle principali riviste di settore, come Groove\n, nonch\u00e9 da alcune pubblicazioni nazionali come Il Corriere della Sera.\n\"Lasciati andare\", il primo singolo estratto dal lavoro, entra a far parte di \"Emancipation\", una compilation realizzata dal dj americano Come of Age, nonch\u00e9 del sampler allegato al numero 21 di Groove, la maggiore rivista di settore italiana e della compilation in free download realizzata dalla Mercedes Benz, che otterr\u00e0 pi\u00f9 di 250.000 download nel mondo.\n\"Miele\", il secondo singolo, viene incluso nella compilation \"I-ndipendente\" della Edel e premiato come Miglior Rivelazione al M.E.I. (Meeting delle Etichette Indipendenti).\nIl 2 aprile, esce il nuovo singolo di Souldavid dal titolo \"Il Solco\". Il pezzo \u00e8 un tributo alla Motown ed alla musica soul e nu-soul in generale. David si fa accompagnare in questo pezzo da Ill Treeo, anticipando l'EP \"Spontaneo\", che li vedr\u00e0 di nuovo insieme."}
{"id": "2200533", "revid": "21880", "url": "https://it.wikipedia.org/wiki?curid=2200533", "title": "Naturalizzata", "text": ""}
{"id": "2200535", "revid": "21880", "url": "https://it.wikipedia.org/wiki?curid=2200535", "title": "Spontaneizzata", "text": ""}
{"id": "2200539", "revid": "21880", "url": "https://it.wikipedia.org/wiki?curid=2200539", "title": "Spontaneizzato", "text": ""}
{"id": "2200546", "revid": "767487", "url": "https://it.wikipedia.org/wiki?curid=2200546", "title": "Priestess", "text": "I Priestess sono un gruppo musicale hard rock canadese formatosi nel 2003 a Montr\u00e9al, in Qu\u00e9bec, da Mikey Heppner (cantante/chitarrista), Mike Dyball (bassista), Vince Nudo (cantante/batterista), e Dan Watchorn (cantante/chitarrista).\nStoria del gruppo.\nI Priestess si sono formati nel 2003. Mike Heppner era il chitarrista dei The Dropouts quando 3 dei componenti della band decisero di trasferirsi a New York per formare i The Stills. Finita questa esperienza, Mike Heppner decide di formare una nuova band chiamandola Priestess. Nel 2005, pubblicano il loro primo album, \"Hello Master\". L'album \u00e8 stato pubblicato con la Indica Records in Canada e con la Ace Fu Records negli Stati Uniti. Un anno dopo arriva il contratto con la prima Major, la RCA Records nel 2006; sempre lo stesso anno i Priestess fanno da gruppo di apertura dei Dinosaur Jr. durante il loro tour primaverile negli Stati Uniti. Oltre ai Dinosaur Jr. il gruppo partecipa ai tour di The Sword, Early Man e Diamond Nights durante il 2006.\nUna versione rimasterizzata di \"Hello Master\" viene pubblicata nel giugno dello stesso anno, e il gruppo partecipa ad altri spettacoli live con i Riverboat Gamblers e i Bronx. Grazie a questa seconda Release, le tracce \"Talk to Her\" e \"Lay Down\" sono state inserite nella programmazione radiofonica delle pi\u00f9 importanti radio rock.\nLa Band durante i vari tour ha suonato vari pezzi del loro prossimo album, il quale verr\u00e0 messo in commercio nel marzo 2009.\nNel febbraio 2010 hanno accompagnato i Bigelf in Europa in occasione del \"Cheat the Gallows Tour\", facendo tappa anche in Italia il 12 febbraio al New Age Club di Roncade (TV) e il 13 febbraio al Tunnel di Milano."}
{"id": "2200550", "revid": "194977", "url": "https://it.wikipedia.org/wiki?curid=2200550", "title": "SEGS", "text": ""}
{"id": "2200556", "revid": "247222", "url": "https://it.wikipedia.org/wiki?curid=2200556", "title": "Mattia Mustacchio", "text": "Caratteristiche tecniche.\n\u00c8 un esterno offensivo dalle ottime doti atletiche e tecniche, che agisce principalmente come ala destra, abile negli inserimenti, pu\u00f2 giocare anche da laterale destro di centrocampo nel modulo (4-4-2). Possiede grande dinamismo e un'ottima capacit\u00e0 di corsa dove pu\u00f2 svariare su tutto il fronte avanzato. Inoltre, all'occorrenza pu\u00f2 essere impiegato come prima punta.\nCarriera.\nClub.\nCresciuto nelle giovanili del Cologne, si trasferisce nell'estate del 2001 nel Brescia, dove prosegu\u00ec la trafila nelle giovanili fino al 31 gennaio 2008, quando si \u00e8 trasferito in compropriet\u00e0 alla Sampdoria per 700.000 \u20ac, dove si \u00e8 aggiudicato con la Primavera sia la Coppa Italia, vinta il 10 aprile contro l'Atalanta, sia il Campionato, vinto l'8 giugno contro l'.\nNella stagione 2008-09 viene aggregato alla prima squadra. Il 29 gennaio 2009, a 19 anni, esordisce in Serie A entrando in campo al 90' di Sampdoria-Lazio (3-1). Con il tecnico Mazzarri ottiene 5 presenze in campionato.\nIl 26 febbraio fa il suo esordio nella Coppa UEFA in occasione di Metalist Kharkiv-Sampdoria (2-0), valida per i sedicesimi di finale.\nNell'estate del 2009 viene ceduto in prestito all' in Serie B, dove non riesce tuttavia a realizzare neppure una rete.\nIl 25 giugno 2010 la Samp ne acquista, dal Brescia, l'intero cartellino, girandolo successivamente in prestito al , neopromosso in Serie B.\nIl 20 gennaio 2011 si trasferisce in prestito con diritto di riscatto (esercitato a fine stagione) al Vicenza, con cui disputa 14 partite. A fine stagione torna a Genova, ma il 1\u00ba luglio 2011 torna al Vicenza in compartecipazione.\nIl 22 giugno 2012 viene acquistato l'intero cartellino del giocatore da parte del Vicenza. Il 12 luglio 2014 viene acquistato dall', che lo cede il 1\u00ba settembre 2015 alla Pro Vercelli con cui firma un contratto annuale con un'opzione di rinnovo per la stagione successiva.\nIl 24 gennaio 2017 il Perugia acquista dalla Pro Vercelli l'attaccante, prelevandolo a titolo definitivo e concludendo l'esperienza vercellese dopo due anni. Il 31 gennaio 2019 passa in prestito dal Perugia al Carpi. Il 23 febbraio segna il suo primo gol stagionale aprendo le marcature nella vittoria casalinga per 3-2 contro lo Spezia.\nIl 24 luglio 2019, viene ceduto al Crotone, con cui firma un contratto biennale con opzione. Il 24 settembre successivo segna il suo primo gol con il club pitagorico, nel 2-0 interno alla Juve Stabia. Il 2 novembre successivo, realizza una doppietta con la maglia calabrese, nella partita persa dal Crotone per 3-2 in casa contro il Perugia sua (ex squadra).\nIl 15 gennaio 2021, dopo aver passato la prima parte della stagione da \"fuori rosa\" con il club calabrese, viene acquistato a titolo definitivo dall'.Dopo aver ottenuto la promozione in serie B con i \"grigi\", trova la sua prima rete il 27 novembre 2021, decisiva per il successo sulla Cremonese. \nNazionale.\nConta 3 presenze ed una rete con l'Under-17: gioc\u00f2 due amichevoli, contro la Romania, ed una gara nella fase di qualificazione \u00e9lite al Campionato europeo di calcio Under-17 del 2006 contro l'Inghilterra, incontro in cui realizz\u00f2 una rete.\nNel 2009 Mustacchio, con la nazionale Under-20, ha partecipato ai XVI Giochi del Mediterraneo, dove ha realizzato 3 gol: due contro la Grecia e uno contro la Spagna in finale.\nIl 12 agosto dello stesso anno ha esordito nella Nazionale Under-21, guidata da Pierluigi Casiraghi, entrando nel secondo tempo della partita amichevole Russia-Italia (3-2) disputata a San Pietroburgo.\nSuccessivamente ha partecipato ai Mondiali Under-20 in Egitto, dove agli ottavi di finale ha realizzato una doppietta contro la Spagna. Anche se la Nazionale italiana \u00e8 stata eliminata ai quarti di finale, Mustacchio viene inserito nella lista dei 10 giocatori pi\u00f9 forti del Mondiale candidati alla vittoria del pallone d'oro della competizione.\nIl 7 settembre 2010 segna il suo primo gol con l'Under-21, decisivo nella vittoria contro il Galles (1-0) che permette all'Italia di disputare i play-off per l'Europeo Under-21 2011; nei quali la Bielorussia elimina l'Italia.\nStatistiche.\nPresenze e reti nei club.\n\"Statistiche aggiornate al 27 novembre 2021.\""}
{"id": "2200560", "revid": "74801", "url": "https://it.wikipedia.org/wiki?curid=2200560", "title": "Michael Jan de Goeje", "text": "Biografia.\nNato in Frisia, M. J. de Goeje \u00e8 stato uno dei pi\u00f9 importanti orientalisti del XIX secolo.\nDedic\u00f2 la sua giovent\u00f9 allo studio delle lingue orientali e divenne particolarmente versato in arabo, sotto la guida del grande maestro suo compatriota Reinhart Dozy e di Theodor Willem Johannes Juynboll, dei quali divenne poi collega e intimo amico.\nSi diplom\u00f2 nel 1860 nell'Universit\u00e0 di Leida (Universiteit Leiden) - antico e rinomato centro di studi orientalistici in Europa - e poi studi\u00f2 per un anno a Oxford, nella cui storica biblioteca Bodleiana esamin\u00f2 e collazion\u00f2 i manoscritti di al-Idrisi (parte dei quali pubblic\u00f2 nel 1866, in collaborazione proprio con R. P. Dozy, sotto il titolo \"Description de l'Afrique et de l'Espagne\"). All'incirca nello stesso periodo scrisse \"M\u00e9moires de l'histoire et de la geographie orientales\", e cur\u00f2 l'edizione della \"Expugnatio regionum\" (il \"Fut\u016bh al-buld\u0101n\" di Bal\u0101dhur\u012b. Nel 1883, alla morte di Dozy, divenne professore di Arabo a Leida, andando in pensione nel 1906.\nMalgrado non fosse un docente di primissimo ordine, fu un grande studioso e ricercatore e influenz\u00f2 notevolmente durante la sua lunga carriera accademica non solo i suoi allievi diretti ma anche teologi e amministratori che operavano in oriente che molto si avvantaggiarono dei suoi studi. Le sue numerose edizioni di testi manoscritti arabi sono ancor oggi di inevitabile riferimento per gli studiosi. L'edizione di pi\u00f9 duratura fama \u00e8 senza dubbio quella degli \"Annali\" di \u1e6cabar\u012b, per la quale egli coinvolse i principali studiosi internazionali, fra cui - responsabile dei preziosi Indici - il noto semitista italiano Ignazio Guidi.\nPartecip\u00f2 al Congresso Internazionale di Algeri del 1905, fu membro dell'Institut de France, fu insignito di un'importante onorificenza dalla Germania (Pour le M\u00e9rite) ed ebbe riconoscimenti accademici di alto profilo dalla Cambridge University. Alla sua morte era presidente della recentemente costituita International Association of Academies of Science.\nTra i suoi principali lavori si ricordano:\nFu anche redattore capo della \"Encyclopaedia of Islam\" (I ediz., voll. I-III) e contribu\u00ec con numerosi articoli di alto livello alle rivista orientalistiche specialistiche. Scrisse per la 9\u00aa edizione della Encyclop\u00e6dia Britannica."}
{"id": "2200569", "revid": "767487", "url": "https://it.wikipedia.org/wiki?curid=2200569", "title": "Amorestereo", "text": "Amorestereo \u00e8 il primo album ufficiale di Soul David, realizzato dopo la separazione dal gruppo I Fratelli."}
{"id": "2200571", "revid": "859666", "url": "https://it.wikipedia.org/wiki?curid=2200571", "title": "Picolet Chardin II", "text": ""}
{"id": "2200573", "revid": "486946", "url": "https://it.wikipedia.org/wiki?curid=2200573", "title": "Picolet Chardin", "text": ""}
{"id": "2200575", "revid": "92723", "url": "https://it.wikipedia.org/wiki?curid=2200575", "title": "Chotyn", "text": "Chotyn () \u00e8 una citt\u00e0 dell'Ucraina che sorge sul fiume Nistro, vicino al confine con la Romania e la Moldavia, famosa per la sua possente fortezza medioevale.\nLa citt\u00e0 fece inizialmente parte del principato di Moldavia, sebbene la sua fortezza, nodo strategico fondamentale per il controllo della regione, fu aspramente contesa ed occupata dagli eserciti di diverse nazioni: Polacchi, Turchi, Austriaci. La citt\u00e0 venne occupata dalle forze dell'Impero russo per un secolo (1812-1917), entrando a far parte del Governatorato della Bessarabia; pass\u00f2 poi per brevissimo tempo alla Repubblica Democratica Moldava (1917-1918), alla Romania (1918\u20131940, 1941\u20131944) e all'Unione Sovietica (1940\u20131941, 1944\u20131991).\nChotyn, le cui prime testimonianze datano l'anno 1001, si trova sulla riva destra del Nistro, nella regione storica della Bessarabia. Le opere architettoniche pi\u00f9 famose della citt\u00e0 sono la Fortezza di Chotyn, realizzata tra il XIII ed il XV secolo, e le due famose costruzioni commissionate da \u0218tefan III cel Mare, principe di Moldavia, il \"Palatul Domnesc\" (\"palazzo del principe\") e la Torre dell'Orologio.\nStoria.\nDurante la Guerra polacco-ottomana (1633-1634), la citt\u00e0 di Chotyn fu teatro di aspri combattimenti tra gli eserciti polacco-cosacchi e gli invasori ottomani."}
{"id": "2200576", "revid": "2012839", "url": "https://it.wikipedia.org/wiki?curid=2200576", "title": "Sion Sono", "text": "Biografia.\nNato a Toyokawa, nella prefettura di Aichi, Sion Sono inizi\u00f2 a scrivere poesie sin dall'adolescenza, e ottenne i suoi primi riconoscimenti all'et\u00e0 di 17 anni. Frequent\u00f2 quindi l'universit\u00e0 di Housei, e nel 1985 debutt\u00f2 nel cinema, girando il suo primo cortometraggio intitolato \"Ore wa Sion Sono da!!\", ovvero una lettura delle sue poesie, mentre nel 1990 scrisse e diresse il suo primo lungometraggio, \"Jitensha toiki\".\nNel 1992 vinse il premio della giuria al Tokyo Sundance Film Festival con il thriller \"Heya\". L'anno seguente i registi francesi Jean-Jacques Beineix e Jackie Bastide utilizzarono alcune sue poesie per il documentario \"Otaku\".\nNel 2002, Sion Sono si fece definitivamente conoscere al di fuori del Giappone con il controverso film \"Suicide Club\", che racconta di una serie di suicidi di gruppo aventi per vittime giovani ragazzi e ragazze. Prima parte di una trilogia, il film vinse il premio della giuria al Fant-Asia Film Festival e gener\u00f2 un manga composto da un volume unico, intitolato \"Jisatsu Circle\", e un romanzo scritto dallo stesso Sono, intitolato \"\". Nel 2005, il regista diresse \"Noriko's Dinner Table\", seconda parte della trilogia iniziata con \"Suicide Club\". In realt\u00e0 non si tratta di un sequel del film precedente, bens\u00ec di una riflessione sulla solitudine e sull'alienazione della societ\u00e0 giapponese.\nNel 2005, Sono diresse altri due film: l'onirico \"Strange Circus\" e l'action \"Hazard\", girato interamente in digitale. Seguirono altri quattro film e un episodio della miniserie televisiva \"Jik\u014d keisatsu\".\nNel 2008 dirige \"Love Exposure\", altro film che gli valse il successo internazionale."}
{"id": "2200587", "revid": "204012", "url": "https://it.wikipedia.org/wiki?curid=2200587", "title": "Arterite a cellule giganti", "text": ""}
{"id": "2200593", "revid": "298229", "url": "https://it.wikipedia.org/wiki?curid=2200593", "title": "Nuoto ai V Giochi panamericani", "text": "Il nuoto ai Giochi panamericani 1967 ha visto lo svolgimento di 29 gare, 15 maschili e 14 femminili."}
{"id": "2200599", "revid": "287204", "url": "https://it.wikipedia.org/wiki?curid=2200599", "title": "Johann Christoph Richter", "text": "Richter trascorse tutta la sua vita nella citt\u00e0 natale. Quasi nulla si sa della sua formazione giovanile, se non che nel 1716 fu mandato in Italia per arricchire la propria conoscenza musicale. Nel 1727 divenne organista di corte, posizione che mantenne per oltre 50 anni. Dal 1750 fu direttore delle funzioni di liturgia protestante e nel 1760 fu nominato Kapellmeister (maestro di cappella).\nRichter fu in vita ampiamente conosciuto come organista. Per la corte di Dresda egli produsse due opere: \"Il re pastore\" e \"Opera drammatica per festeggiare il gloriosissimo giorno natalizio della real altezza principessa, imp. di Sassonia\" (ambedue su libretto di Pietro Metastasio) rappresentate rispettivamente a Dresda nel 1762 e 1764. Quest'ultima si basa sull'azione teatrale \"Il natal di Giove\", sempre di Metastasio. Tra le sue composizioni strumentali note, vi \u00e8 un Concerto con echo in 15 parti, un Trio per 2 clavicembali e basso e una raccolta di danze. Talvolta egli \u00e8 confuso con il coevo oboista Johann Christian Richter (1689-1744), attivo sempre presso la corte sassone."}
{"id": "2200605", "revid": "149485", "url": "https://it.wikipedia.org/wiki?curid=2200605", "title": "Medaglie maschili dei Campionati europei di nuoto in vasca corta", "text": "In questa pagina sono elencate tutte le medaglie maschili dei campionati europei di nuoto in vasca corta, organizzati dalla LEN, a partire da Gelsenkirchen 1991 fino a Kazan 2021."}
{"id": "2200606", "revid": "124863460", "url": "https://it.wikipedia.org/wiki?curid=2200606", "title": "Diuretici dell'ansa", "text": "I diuretici dell'ansa rappresentano una sottocategoria di farmaci diuretici che agiscono a livello del tratto ascendente dell'ansa di Henle, elemento anatomico del nefrone. Vengono utilizzati per il trattamento dell'ipertensione e dell'edema spesso causati dall'insufficienza cardiaca e dall'insufficienza renale.\nVengono anche chiamati \"Diuretici ad alto tetto\" (in inglese \"high ceiling\") perch\u00e9 hanno un'efficacia superiore rispetto ad altri diuretici.\nMeccanismo d'azione.\nI diuretici dell'ansa agiscono sul cotrasportatore Na-K-Cl (proteina co-trasportatore di membrana) nel tratto ascendente dell'ansa di Henle in maniera tale da inibire il riassorbimento del sodio e del cloro. Ci\u00f2 pu\u00f2 avvenire grazie a una competizione al sito di legame del Cl- (ione cloruro).\nNel tratto ascendente dell'ansa il riassorbimento del magnesio e del calcio dipende dalle concentrazioni di sodio e cloro (principalmente per il riciclo del potassio causato dalla mancata generazione di un gradiente elettropositivo). I diuretici dell'ansa inibiscono il riassorbimento di questi ultimi ioni, rendendo impossibile la concentrazione dell'urina e impedendo cos\u00ec la creazione di una midollare renale ipertonica. In tal modo l'acqua perde in forza osmotica che le consentirebbe di lasciare il dotto collettore, con il risultato di un'aumentata produzione di urina.\nGrazie a questo meccanismo i diuretici dell'ansa provocano un aumento della diuresi, riducendo cos\u00ec il volume di acqua contenuto nel plasma (volume plasmatico).\nI diuretici dell'ansa provocano inoltre vasodilatazione a livello venoso e a livello dei vasi sanguigni renali. Tali effetti (decremento del volume sanguigno e vasodilatazione) hanno come risultato finale un miglioramento dell'edema.\nEffetti.\nSono numerosi gli effetti dei diuretici ad alto tetto:\nUtilizzo clinico.\nVengono utilizzati principalmente per le seguenti condizioni:\nVengono altres\u00ec usati talvolta nel trattamento di:\nNon sono invece adatti per curare l'ipertensione.\nResistenza.\nL'insufficienza renale \u00e8 caratterizzata da riduzione della velocit\u00e0 di filtrazione glomerulare (GFR, \"glomerular filtration rate\"). In questa condizione si riduce la capacit\u00e0 di questa classe di diuretici a raggiungere l'ansa di Henle, loro organo bersaglio.\nIn modo similare, i FANS (anti-infiammatori non steroidei) diminuiscono la velocit\u00e0 di filtrazione glomerulare con risultati comparabili. Nei pazienti con filtrazione glomerulare ridotta, le dosi massimali di diuretici dell'ansa sono aumentate proporzionalmente alla riduzione del GFR stesso. Spesso risultano efficaci i trattamenti simultanei con un farmaco della classe dei diuretici tiazidici, come l'idroclorotiazide per inibire il riassorbimento multiplo del sodio nel nefrone.\nI pazienti che soffrono di insufficienza cardiaca tendono ad accentuare la ritenzione del sodio; per tale ragione necessitano anch'essi di un aumento del dosaggio; lo stesso vale per i pazienti con un'aumentata assunzione di sodio.\nEventi avversi.\nLa tossicit\u00e0 di tali farmaci \u00e8 rara, hanno un profilo tossicologico ridotto, per lo pi\u00f9 dato da squilibri elettrolitici. \nLe pi\u00f9 comuni reazioni avverse osservabili con l'impiego dei diuretici dell'ansa, sono correlate alla dose e all'effetto di tali farmaci sulla diuresi e sul bilancio elettrolitico.\nTra queste vanno menzionate: l'iponatremia, l'ipokaliemia, l'ipomagnesiemia, la disidratazione, l'iperuricemia, le vertigini, l'ipotensione posturale e la sincope.\nMeno frequenti sono la dislipidemia, l'aumento della concentrazione di creatinina nel siero, l'ipocalcemia e il rash cutaneo.\nRara, ma grave, \u00e8 l'ototossicit\u00e0 (danni all'orecchio) che pu\u00f2 essere associata all'utilizzo di questa classe di farmaci (dall'acufene fino alla sordit\u00e0). \u00c8 solitamente reversibile."}
{"id": "2200608", "revid": "297745", "url": "https://it.wikipedia.org/wiki?curid=2200608", "title": "John &quot;Sonny&quot; Franzese", "text": ""}
{"id": "2200616", "revid": "123915920", "url": "https://it.wikipedia.org/wiki?curid=2200616", "title": "Medaglie femminili dei Campionati europei di nuoto in vasca corta", "text": "In questa pagina sono elencate tutte le medaglie femminili dei campionati europei di nuoto in vasca corta, organizzati dalla LEN, a partire da Gelsenkirchen 1991 fino a Kazan 2021."}
{"id": "2200620", "revid": "765341", "url": "https://it.wikipedia.org/wiki?curid=2200620", "title": "Quadro clinico", "text": "Il quadro clinico (gr: \"Kl\u00ecne\", letto: \"klinik\u00f2s\", che si svolge a letto) \u00e8 l'insieme delle manifestazioni, segni e sintomi, con le quali una malattia si presenta all'osservazione del medico. In questo senso contribuisce in maniera decisiva al raggiungimento della diagnosi di una malattia.\nDescrizione.\nLa malattia pu\u00f2 essere considerata come la risposta dell'organismo a una \"noxa patogena\" (lat. \"noxa\": danno; gr. \"pathos\": malattia; \"genesis\": origine). Sono molte le cause (eziologia) che determinano una malattia; a volte note, altre sconosciute, esterne all'organismo o interne, ma in ogni caso esse determinano un danno alla normale struttura (anatomia normale) di uno o pi\u00f9 organi e apparati del corpo (anatomia patologica) con conseguente alterazione (fisiopatologia) del loro normale funzionamento (fisiologia).\nQuesto complesso fenomeno non sempre si manifesta in modo evidente e pu\u00f2 accadere che venga svelato da esami praticati occasionalmente come nel caso dei valori alterati della glicemia che consentono di scoprire un diabete o quando la positivit\u00e0 al test per la ricerca del sangue occulto nelle feci rivela una emorragia digestiva misconosciuta.\nIl pi\u00f9 delle volte invece l'entit\u00e0 dei danni anatomici e fisiologici subiti e la risposta di difesa messa in atto dall'organismo si rivelano con alcune manifestazioni dette:\nQueste manifestazioni inoltre possono essere generiche: febbre, astenia, nausea o specifiche di alcune patologie a carico di organi o apparati tanto da essere definite \"patognomoniche\" (gr: \"pathos\", malattia e \"gnomon\" indicare): pirosi (esofago), esantemi (malattie infettive), melena (emorragie digestive alte).\nMolti sono i fattori che influiscono sull'insorgenza, sulla evoluzione e sull'esito di una malattia:\nTutto ci\u00f2 contribuisce a determinare le condizioni per cui una malattia si contrae, segue un suo decorso e ha un determinato esito. Spiega perch\u00e9 in determinate situazioni, ad esempio durante una epidemia influenzale, e in particolari ambienti, quale pu\u00f2 essere un'aula scolastica, solo alcuni individui e non tutti contraggono l'infezione e perch\u00e9 in coloro che si ammalano non sempre si riscontrano gli stessi sintomi, la stessa gravit\u00e0, la stessa durata.\nUna malattia quindi, pur avendo una eziologia una patogenesi e una anatomia patologica comune, non necessariamente si manifesta allo stesso modo in tutti i pazienti ma pu\u00f2 dare luogo a quadri clinici diversi anche se riconducibili alla stessa patologia.\nLe malattie possono essere raggruppate in base alla comune eziologia, patogenesi, anatomia patologica o sintomatologia e come tali sono oggetto di studio della patologia generale che le inquadra in specifiche categorie: infiammatorie, neoplastiche, dismetaboliche, emorragiche.\nNei corsi universitari lo studio della patologia generale costituisce il presupposto essenziale allo studio della malattia nel paziente, alla \"clinica\", disciplina che si interessa anche degli aspetti diagnostici, prognostici e terapeutici.\nLa materia estremamente complessa e vasta \u00e8 suddivisa in varie discipline accademiche generali: medicina interna, chirurgia, o specialistiche: ginecologia, ortopedia e pediatria."}
{"id": "2200633", "revid": "1602064", "url": "https://it.wikipedia.org/wiki?curid=2200633", "title": "Grotte verdi di Pradis", "text": "Le grotte verdi di Pradis si trovano in provincia di Pordenone, nelle Prealpi carniche, a poca distanza dall'abitato della frazione di Pradis di sotto \u2013 Gerchia.\nLe \"grotte verdi di Pradis\" sono formate dall'insieme di una profonda forra scavata nel calcare dal torrente Cosa e da tre caverne ad essa collegate, l\u2019\"Andris di Gercie\", l\u2019\"Andri scur\" e l\u2019\"Andri blanc\". Non si tratta perci\u00f2 di una vera e propria grotta, ma di un complesso di pi\u00f9 parti congiunte.\nLa grotta \u00e8 stata resa accessibile al pubblico mediante lavori eseguiti negli anni 1964-1968. Per mezzo di sentieri in discesa e di numerosi gradini si riesce a scendere sino a livello del torrente, in uno scenario di grande spettacolarit\u00e0 dovuto alla particolare conformazione del luogo."}
{"id": "2200637", "revid": "287204", "url": "https://it.wikipedia.org/wiki?curid=2200637", "title": "Francisco Eppens Helguera", "text": "Biografia.\n\u00c8 noto per esser stato il disegnatore dello stemma attualmente inserito nella bandiera del Messico a partire dal 1968."}
{"id": "2200638", "revid": "8596", "url": "https://it.wikipedia.org/wiki?curid=2200638", "title": "Totoro", "text": ""}
{"id": "2200645", "revid": "713168", "url": "https://it.wikipedia.org/wiki?curid=2200645", "title": "Girolamo Casanate", "text": "Biografia.\nNato da una famiglia di origine spagnola, proveniente da Aoiz nella Navarra, si laure\u00f2 \"in utroque iure\" nel 1635. Suo padre Mattia fu luogotenente della Regia Camera della Sommaria dal 1639 al 1642 e Grassiere o prefetto dell'annona dal 1637 al 1651. Per volere del padre si dedic\u00f2 prima all'attivit\u00e0 forense e in seguito intraprese la vita ecclesiastica.\nPresso la Santa Sede svolse incarichi prestigiosi quali governatore della Sabina, di Fabriano, di Camerino, di Ancona. Nel 1658 fu nominato inquisitore a Malta. Il suo ruolo comprendeva la difesa della dottrina cattolica e la salvaguardia degli interessi pontifici dall'Ordine Gerosolimitano.\nNel 1663 ritorn\u00f2 a Roma e ricevette diversi incarichi: divenne segretario della Congregazione dei riti e di Propaganda Fide; fu nominato assessore del Santo Uffizio e protettore di diversi ordini religiosi. Infine divenne bibliotecario di Santa Romana Chiesa. Fra le sue passioni si ricorda in particolare quella di bibliofilo, che aveva ereditato dal padre Mattia, dal quale aveva ricevuto in eredit\u00e0 una collezione di circa 1600 volumi. Nel corso della sua vita, il cardinale Casanate arricch\u00ec la collezione che alla sua morte, avvenuta il 3 marzo 1700 (sei mesi prima di Papa Innocenzo XII), contava oltre 25.000 volumi. Questa importante collezione fu lasciata in eredit\u00e0 ai padri Domenicani e costitu\u00ec il primo nucleo della Biblioteca Casanatense."}
{"id": "2200649", "revid": "1543377", "url": "https://it.wikipedia.org/wiki?curid=2200649", "title": "TK-202", "text": "Il TK-202 \u00e8 stato il secondo sottomarino della classe Typhoon costruito. Impostato presso il cantiere Sevmash di Severodvinsk, ha prestato servizio nella Flotta del Nord ed \u00e8 stato demolito nel 2000.\nStoria.\nLa costruzione del \"TK-202\" inizi\u00f2 presso il cantiere Sevmash di Severodvinsk il 1\u00ba ottobre 1980, e lo scafo del sottomarino fu varato il 26 aprile 1982. Entrato in servizio nella marina sovietica il 28 dicembre 1983, fu inquadrato nella 18\u00aa Divisione della Flotta del Nord.\nIl 28 aprile 1986, il sottomarino fin\u00ec in una rete a strascico. Tra il 20 settembre 1989 ed il 1\u00ba ottobre 1994 fu sottoposto a lavori di riparazione. Nel 1997 fu posto fuori servizio per essere \"ricaricato\" di combustibile nucleare. Tuttavia, non rientr\u00f2 mai in servizio, e venne demolito tra il 2003 ed il 2005."}
{"id": "2200658", "revid": "146644", "url": "https://it.wikipedia.org/wiki?curid=2200658", "title": "Valli Secche di McMurdo", "text": ""}
{"id": "2200663", "revid": "339392", "url": "https://it.wikipedia.org/wiki?curid=2200663", "title": "Heavy metal tradizionale", "text": ""}
{"id": "2200664", "revid": "770813", "url": "https://it.wikipedia.org/wiki?curid=2200664", "title": "Fuerza A\u00e9rea del Per\u00fa", "text": "La Fuerza A\u00e9rea del Per\u00fa, spesso abbreviata in FAP, e conosciuta internazionalmente con la denominazione in lingua inglese \"Peruvian Air Force\", \u00e8 l'attuale aeronautica militare del Per\u00f9 e parte integrante delle forze armate peruviane. Come le altre forze armate del paese opera sotto il controllo del Comando Conjunto de las Fuerzas Armadas del Per\u00fa.\nOrigini.\nL'aeronautica militare peruviana venne costituita il 20 maggio 1929 con la denominazione di Cuerpo de Aviaci\u00f3n del Per\u00fa, fino ad allora sotto il comando della Marina de Guerra del Per\u00fa. Dopo pochi anni venne coinvolta nel suo primo evento bellico, la guerra colombo-peruviana del 1932-1933, scontrandosi con la Fuerza A\u00e9rea Colombiana. Successivamente assunse la nuova denominazione di Cuerpo Aeron\u00e1utico del Per\u00fa coinvolto nuovamente, nel 1938, in un altro conflitto locale, la guerra ecuadoriano\u2013peruviana, nel quale si distinse per un atto eroico il pilota Jos\u00e9 Qui\u00f1ones Gonz\u00e1les, a cui venne da quel momento intitolata l'aeronautica militare peruviana.\nNel 1950 assunse l'attuale denominazione Fuerza A\u00e9rea del Per\u00fa. Nei primi mesi del 1995, viene coinvolta nuovamente in un episodio bellico con l'Ecuador nell'Alto Cenepa, una zona di confine tra i due stati sulla Cordigliera del Condor (Ande), e chiamata guerra del Cenepa o guerra dell'Alto Cenepa.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "2200665", "revid": "36426", "url": "https://it.wikipedia.org/wiki?curid=2200665", "title": "Ducato longobardo", "text": ""}
{"id": "2200667", "revid": "1494169", "url": "https://it.wikipedia.org/wiki?curid=2200667", "title": "Acqua in bocca", "text": ""}
{"id": "2200668", "revid": "232134", "url": "https://it.wikipedia.org/wiki?curid=2200668", "title": "The big one", "text": ""}
{"id": "2200674", "revid": "110157", "url": "https://it.wikipedia.org/wiki?curid=2200674", "title": "Museo archeologico nazionale di Chiusi", "text": "Il Museo Nazionale Etrusco di Chiusi si trova in via Porsenna 93 e raccoglie numerosi reperti provenienti dagli scavi nella zona, in particolare antichissimi canopi e i tipici sarcofagi. Con il biglietto del museo si possono anche visitare la tomba del Leone, la tomba della Pellegrina e, su prenotazione, la tomba della Scimmia. Vi \u00e8 annesso anche un importante laboratorio di restauro, specializzato in materiale archeologico.\nDal dicembre 2014 il Ministero per i beni e le attivit\u00e0 culturali lo gestisce tramite il Polo museale della Toscana, nel dicembre 2019 divenuto Direzione regionale Musei.\nStoria.\nIl Museo venne istituito nel 1871 come museo comunale. Nel 1901 venne trasferito nella sede attuale, dentro un edificio di origine neoclassica. Un ampliamento risale al 1932, quando furono esposte nuovi reperti provenienti da collezioni private. Fu danneggiato durante la seconda guerra mondiale e divenne statale nel 1963. Nel 2003 \u00e8 stato interamente riallestito, migliorando l'esposizione che risaliva all'impaginazione del 1985, con modifiche del 1992.\nCollezioni.\nNel portico si trova una serie di iscrizioni funerarie, cippi e statue marmoree, provenienti dalla tomba della \"gens Allia\" sulla via Cassia (fine del I secolo a.C.)\nL'esposizione \u00e8 ordinata per criteri cronologici e tematici, con una stretta connessione col territorio di Chiusi. Dove possibile \u00e8 sempre indicato il luogo di reperimento e alcune cartine facilitano la localizzazione nell'area. La prima sala \u00e8 dedicata alle Et\u00e0 del Ferro e del Bronzo, oltre alla fase \"orientalizzante\" della produzione etrusca. Vi si trovano sia oggetti di produzione locale, sia altri oggetti di importazione nell'antichit\u00e0, come i buccheri con decorazione a cilindretto.\nLa sala successiva traccia la peculiare produzione chiusina tra VII ed il VI secolo a.C., incentrata sui canopi antropomorfi, tra i quali spicca il famoso canopo di Dolciano, posto in un trono di bronzo decorato a sbalzo. Un'altra sala mostra la scultura in pietra fetida, con statue usate come cinerari, rilievi e sculture funerarie, come le figure di sfingi o donne piangenti.\nTra le opere di importazione spiccano le ceramiche attiche a figure nere (come l'anfora con \"Achille e Aiace che giocano a dadi alla presenza di Atena\", del pittore di Kleophrades), a figure rosse (\"skyphos\" con una rara raffigurazione di Telemaco, del Pittore di Penelope con scene dall\"'Odissea\") e di ceramiche di imitazione etrusca, sia figure nere che rosse. La stessa sala ospita anche reperti di bucchero pesante tipici della produzione locale, bronzi e opere di oreficeria.\nLa sezione territoriale ospita reperti provenienti dagli scavi nella zona di Petriolo e dalle necropoli della zona, con corredi databili dal VII al III secolo a.C. Tra questi ultimi spicca il corredo della Tomba della Pania, con una grande situla in bronzo e il calco della pisside eburnea conservata oggi al Museo archeologico nazionale di Firenze. Il cinerario Paolozzi \u00e8 decorato da figure femminili piangenti e teste di grifo.\nIl piano inferiore \u00e8 dedicato ai reperti di et\u00e0 ellenistica e romana. Vi si trovano numerose urne in marmo e alabastro, caratterizzate da un ritratto idealizzato del defunto sdraiato sul coperchio e scene mitologiche sulla cassa; le pi\u00f9 antiche si rifanno alla mitologia greca, quelle successive hanno mostri alati dell'Oltretomba etrusco; spesso l'urna conserva il nome del defunto. Tra gli esemplari pi\u00f9 raffinati figura l'urna in alabastro di Larth Sentinates Caesa, dalla tomba della Pellegrina. Altre urnette cinerarie sono in terracotta dipinta e sono esposte anche terrecotte architettoniche e votive. Chiusi \u00e8 la citt\u00e0 etrusca che ha restituito il maggior numero di iscrizioni di epoca ellenistica, a testimoniare la straordinaria alfabetizzazione e fioritura culturale di quelle periodo.\nL'epoca romana \u00e8 documentata dalla ceramica sigillata di produzione aretina, vetri, bronzi, cippi funerari, alcuni statue (un Augusto, una statua acefala e ritratti del II e III secolo) e una base onoraria. Spicca anche un emblema musivo, con \"Melagro che caccia il cinghiale calidonio\". Raro \u00e8 un \"glirarium\", contenitore per allevare i ghiri, all'epoca considerati vere ghiottonerie.\nSegue una sezione sull'arte longobarda (Chiusi fu un importante Ducato), con vari materiali rinvenuti in tombe della zona di Arcisa: armi, fibule e gioielli.\nLe ultime vetrine ospitano i reperti delle collezioni Paolozzi e Mieli Servadio, che fecero da base alla raccolta museale."}
{"id": "2200675", "revid": "104458", "url": "https://it.wikipedia.org/wiki?curid=2200675", "title": "Caroline Lalive", "text": "Biografia.\nStagioni 1995-1998.\nSciatrice polivalente originaria di Steamboat Springs, Caroline Lalive esord\u00ec il 18 agosto 1994 a Coronet Peak, in Nuova Zelanda, disputando uno slalom gigante valido come gara FIS e piazzandosi 9\u00aa. Il 20 novembre dello stesso anno debutt\u00f2 in Nor-Am Cup in occasione dello slalom speciale di Winter Park, che non port\u00f2 a termine. Il suo primo podio nel circuito continentale nordamericano fu il 3\u00ba posto ottenuto nel supergigante di Crested Butte del 12 febbraio 1996.\nIl 21 novembre 1996 partecip\u00f2 alla sua prima gara di Coppa del Mondo sulle nevi statunitensi di Park City, uno slalom gigante, non riuscendo a concludere la prima manche. Poco pi\u00f9 tardi debutt\u00f2 in Coppa Europa, ma anche nello slalom gigante di Sankt Sebastian del 12 dicembre non termin\u00f2 la prima manche.\nStagioni 1999-2002.\nIl 28 gennaio 1998 colse a Falcade in slalom gigante la sua unica vittoria, nonch\u00e9 primo podio, in Coppa Europa; in seguito venne convocata per i XVIII Giochi olimpici invernali di , in Giappone, dove giunse 7\u00aa nella combinata e non concluse lo slalom gigante. Ai Mondiali di Vail/Beaver Creek 1999, sua prima presenza iridata, fu 28\u00aa nel supergigante e non complet\u00f2 slalom gigante e slalom speciale; ai successivi Mondiali juniores di Pra Loup 1999 vinse la medaglia d'oro nella combinata.\nIl 12 febbraio 2000 sal\u00ec per prima volta sul podio in Coppa del Mondo con il 2\u00ba posto nello slalom gigante disputato a Santa Caterina Valfurva, in Italia, alle spalle della fuoriclasse austriaca Renate G\u00f6tschl. Sia ai Mondiali di Sankt Anton am Arlberg 2001, sia ai XIX Giochi olimpici invernali di non complet\u00f2 nessuna della gare cui si era iscritta (la discesa libera, il supergigante e lo slalom speciale ai Mondiali, la discesa libera, il supergigante e la combinata alle Olimpiadi). Il 23 marzo 2002 ottenne invece a Nakiska in slalom gigante la sua unica vittoria in Nor-Am Cup.\nStagioni 2003-2009.\nFu al cancelletto di partenza anche ai Mondiali del 2003 disputati a Sankt Moritz, dove si piazz\u00f2 30\u00aa nella discesa libera, 27\u00aa nello slalom gigante, 13\u00aa nella combinata e non completando il supergigante. Nella stagione successiva, il 27 febbraio 2004, ottenne a Sankt Sebastian il suo secondo e ultimo podio in Coppa Europa (3\u00aa). Ai Mondiali di Bormio/Santa Caterina Valfurva 2005, sua ultima presenza iridata, fu 12\u00aa nel supergigante e non complet\u00f2 discesa libera e combinata; il 1\u00ba aprile successivo a Mammoth Mountain sal\u00ec per l'ultima volta sul podio in Nor-Am Cup (2\u00aa in discesa libera).\nIn Coppa del Mondo il suo ultimo podio fu il 2\u00ba posto nella discesa libera di Val-d'Is\u00e8re del 17 dicembre 2005 e l'ultima gara il supergigante di Garmisch-Partenkirchen del 1\u00ba febbraio 2009, con la quale si conged\u00f2 dalla competizioni. , appena dopo aver compiuto trent'anni; .\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante\nNor-Am Cup.\nNor-Am Cup - vittorie.\nLegenda:\nGS = slalom gigante"}
{"id": "2200679", "revid": "61051", "url": "https://it.wikipedia.org/wiki?curid=2200679", "title": "Aeronautica militare peruviana", "text": ""}
{"id": "2200680", "revid": "61051", "url": "https://it.wikipedia.org/wiki?curid=2200680", "title": "Peruvian Air Force", "text": ""}
{"id": "2200682", "revid": "11959", "url": "https://it.wikipedia.org/wiki?curid=2200682", "title": "Baladhuri", "text": ""}
{"id": "2200683", "revid": "767487", "url": "https://it.wikipedia.org/wiki?curid=2200683", "title": "Triage (film)", "text": "Triage \u00e8 un film del 2009 diretto da Danis Tanovi\u0107 ed interpretato da Colin Farrell. Il film \u00e8 tratto dal libro omonimo di Scott Anderson.\nIl film \u00e8 stato presentato in concorso al Festival Internazionale del Film di Roma 2009.\nTrama.\nMark e David sono due fotografi di guerra che negli anni '80 seguono il conflitto tra curdi e iracheni in prima fila sul luogo degli scontri. Nell'imminenza di una controffensiva curda David che non \u00e8 pi\u00f9 in grado di sopportare la vista della guerra decide di tornare in patria a Dublino dove lo aspetta la moglie in attesa di partorire. Mark vorrebbe rimanere e proseguire il suo lavoro nonostante le atrocit\u00e0 a cui assiste come quella di un medico dei curdi che uccide di sua mano i soldati gravemente feriti che sa di non poter salvare. Infine prevale in Mark il sentimento dell'amicizia e si unisce sulla strada del ritorno al compagno che, colpito da un'esplosione, perde entrambe le gambe. Mark cerca di salvare l'amico caricandoselo sulle spalle ma \u00e8 costretto a gettarsi con lui in un fiume per attraversarlo. In acqua David si aggrappa al collo del compagno che per non morire soffocato \u00e8 costretto ad abbandonarlo. Nella caduta Mark si \u00e8 gravemente ferito e, dopo essere stato salvato dal medico curdo, torna a Dublino dove \u00e8 costretto a ricoverarsi per i postumi delle ferite. In realt\u00e0 Mark \u00e8 pi\u00f9 colpito nell'anima che nel fisico straziato com'\u00e8 dal senso di colpa che cerca di nascondere a s\u00e9 e a chi gli vuol bene. La prima ad accorgersi dello stato del giovane \u00e8 la sua fidanzata Elena Morales che chiama in aiuto il nonno, uno psichiatra che ha guarito la psiche degli assassini e torturatori durante la guerra di Spagna e che riuscir\u00e0 a far prendere atto a Mark che la vita ci pone di fronte a scelte che non possiamo evitare.\nProduzione.\n\"Triage\" \u00e8 uscito per la prima volta in Spagna il 13 Novembre 2009 ed \u00e8 stato proiettato nelle sale italiane il 27 Novembre 2009 (01 Distribution).\nLa lavorazione del film \u00e8 durata dal 1 Aprile 2008 al 1 Gennaio 2009 in Irlanda e Spagna.\nIl film \u00e8 stato girato prevalentemente ad Alicante e presso la Comunit\u00e0 Valenzana"}
{"id": "2200684", "revid": "1522738", "url": "https://it.wikipedia.org/wiki?curid=2200684", "title": "Dobraine Taborwin", "text": ""}
{"id": "2200686", "revid": "61051", "url": "https://it.wikipedia.org/wiki?curid=2200686", "title": "Cuerpo Aeron\u00e1utico del Per\u00fa", "text": ""}
{"id": "2200687", "revid": "61051", "url": "https://it.wikipedia.org/wiki?curid=2200687", "title": "Cuerpo de Aviaci\u00f3n del Per\u00fa", "text": ""}
{"id": "2200694", "revid": "599", "url": "https://it.wikipedia.org/wiki?curid=2200694", "title": "Charles de la Vall\u00e9e Poussin", "text": ""}
{"id": "2200702", "revid": "1573940", "url": "https://it.wikipedia.org/wiki?curid=2200702", "title": "Chiesa di San Francesco (Lodi)", "text": "La chiesa di San Francesco, risalente alla fine del Duecento, \u00e8 l'edificio sacro pi\u00f9 originale della citt\u00e0 di Lodi. La sua peculiarit\u00e0 principale \u00e8 rappresentata dalle due bifore \"a cielo aperto\" della facciata, le quali rappresentano il primo esempio di un modello che tra Trecento e Quattrocento si diffuse in tutta l'Italia settentrionale.\nStoria.\nL'edificio venne innalzato tra il 1280 e i primi anni del Trecento laddove precedentemente sorgeva una piccola chiesa dell'Ordine dei Frati Minori dedicata a San Nicol\u00f2. Su iniziativa del vescovo di Lodi Bongiovanni Fissiraga, i religiosi intrapresero la costruzione dell'attuale corpo di fabbrica sostenuti dalle donazioni del nobile Antonio Fissiraga.\nNel 1527 la gestione del tempio venne affidata ai Francescani Riformati di San Bernardino, cui nel 1840 subentrarono i Padri Barnabiti, i quali avevano gi\u00e0 occupato nel 1834 il convento adiacente trasformandolo in collegio; i primi anni della loro attivit\u00e0 furono interamente dedicati a un profondo lavoro di restauro del complesso, che ebbe termine nel 1842. Bench\u00e9 i Barnabiti abbiano ottenuto il ministero apostolico della chiesa di San Francesco \"a uso perpetuo\", la propriet\u00e0 dell'edificio \u00e8 sempre rimasta appannaggio della parrocchia della Cattedrale di Lodi, da cui tuttora dipende. L'edificio \u00e8 annoverato fra i monumenti nazionali italiani.\nArchitettura e arte.\nLa facciata.\nLa facciata in cotto rosato, rimasta incompiuta, \u00e8 caratterizzata da un alto protiro ogivale con colonne in cotto su plinti di pietra, da due lesene semi-cilindriche e da un grande rosone in marmo bianco; ai lati, due singolari bifore a sesto acuto si aprono al cielo donando leggerezza alla struttura frontale.\nL'interno.\nL'ampio spazio interno della chiesa \u00e8 diviso in tre navate di quattro campate ciascuna, con cappelle laterali e pianta a croce latina; grosse colonne in laterizio reggono archi ogivali e volte a crociera. La terza cappella della navata destra, intitolata a San Bernardino, venne ricavata nel 1477 da una torretta fortificata di epoca anteriore.\nLe colonne e le pareti sono decorate da numerosi affreschi risalenti ai secoli compresi tra il Trecento e il Settecento; in particolare, tra i moltissimi affreschi del XIV secolo, il pi\u00f9 significativo \u00e8 senza dubbio quello collocato nel transetto destro, intitolato \"Madonna col Bambino, i santi Nicola e Francesco e il signor Antonio Fissiraga che presenta il modellino della chiesa\", attribuito a un anonimo maestro lombardo che realizz\u00f2 anche la \"Madonna col Bambino\" sulla parete della navata di destra, tra le cappelle dedicate a Santa Caterina e a San Bernardino.\nNon mancano interessanti testimonianze di opere settecentesche che esprimono con vivacit\u00e0 e raffinatezza il gusto per la decorazione tipico del Secolo dei Lumi. Spicca la Cappella dell'Immacolata, dominata nella nicchia dalla statua lignea della Vergine, policroma e dorata dal manto mosso e dalle pose aggraziate. Completano l'apparato decorativo della cappella i rivestimenti marmorei e la volta delicatamente affrescata dai luganesi fratelli Torricelli, gi\u00e0 ampiamente attivi in Valtellina e nel Canton Ticino. Anche la Cappella di Santa Caterina e quella di Santa Margherita da Cortona possono vantare elementi pregiati frutto di capaci maestranze del marmo e del ferro oltre che dall'apporto di validi decoratori.\nGli affreschi realizzati sulla parete della seconda campata destra, tra cui \"Madonna Immacolata tra San Francesco, San Bonaventura e un donatore\", risalgono invece al XVI secolo e sono opera del lodigiano Francesco Soncini, collaboratore e allievo di Callisto Piazza. Vanno inoltre segnalati gli affreschi settecenteschi di Sebastiano Galeotti presenti nella zona absidale, che attualmente versano in uno stato di notevole degrado.\nL'edificio conserva anche alcuni importanti dipinti cinquecenteschi e seicenteschi, quali \"Sant'Antonio da Padova che incontra Ezzelino da Romano\" di Giovan Battista Trotti detto il Malosso (ospitato nella cappella Fissiraga), \"San Francesco che riceve le stimmate\" del lodigiano fra Sollecito Arisi e \"Madonna di Caravaggio\" di Enea Salmeggia. \nNella chiesa sono infine collocati i sepolcri di alcuni lodigiani illustri, tra cui il librettista Francesco De Lemene, la poetessa Ada Negri e il naturalista Agostino Bassi, pioniere della moderna batteriologia."}
{"id": "2200703", "revid": "1305772", "url": "https://it.wikipedia.org/wiki?curid=2200703", "title": "Come on Home", "text": ""}
{"id": "2200706", "revid": "1543377", "url": "https://it.wikipedia.org/wiki?curid=2200706", "title": "TK-12 Simbirsk", "text": "Il TK-12 \"Simbirsk\" \u00e8 stato il terzo SSBN costruito della classe Typhoon. Impostato presso il cantiere Sevmash di Severodvinsk, ha prestato servizio nella Flotta del Nord. Posto in riserva a partire dal 2000, alla fine del 2006 risultava in attesa della demolizione.\nStoria.\nLa costruzione del \"TK-12\" inizi\u00f2 presso il cantiere Sevmash di Severodvinsk il 27 aprile 1982, e lo scafo del sottomarino fu varato il 17 dicembre 1983. Entrato in servizio nella marina sovietica il 27 dicembre 1984, fu inquadrato nella 18\u00aa Divisione della Flotta del Nord.\nNel 1986 ebbe probabilmente una collisione con il sottomarino nucleare inglese HMS \"Splendid\". Tra il 16 settembre 1991 ed il 20 gennaio 1992 fu sottoposto a lavori di revisione. Nel 1997 fu posto fuori servizio per essere \"ricaricato\" di combustibile nucleare. Nel 2000, tuttavia, fu posto in riserva. Nel 2001 ricevette il nome di \"Simbirsk\" (antico nome della citt\u00e0 di Ul'janovsk). Nel dicembre 2006 il sottomarino fu preparato per la demolizione, che dovrebbe essersi completata nel dicembre 2007."}
{"id": "2200707", "revid": "599", "url": "https://it.wikipedia.org/wiki?curid=2200707", "title": "Paolo Dagomari", "text": ""}
{"id": "2200708", "revid": "599", "url": "https://it.wikipedia.org/wiki?curid=2200708", "title": "Paolo Dagomari da Prato", "text": ""}
{"id": "2200720", "revid": "729019", "url": "https://it.wikipedia.org/wiki?curid=2200720", "title": "Lombardia (piroscafo)", "text": "Il Lombardia \u00e8 un piroscafo a salone a ruote del Lago Maggiore, tuttora esistente seppur non pi\u00f9 attivo.\nStoria.\nCommissionato dalla Societ\u00e0 Anonima Innocente Mangilli - Impresa di Navigazione sul Lago Maggiore ai Cantieri navali Odero di Sestri Ponente, assieme al gemello benacense \"Italia\" nel 1908, entr\u00f2 in servizio nel maggio 1909 e fu l'ultimo e pi\u00f9 grande dei piroscafi a ruote del Verbano (lunghezza 52,2 metri, capienza 700 passeggeri), divenendo l'ammiraglia della flotta del lago. Nel 1923, con il passaggio di gestione alla Societ\u00e0 Subalpina Imprese Ferroviarie, lo scafo venne ridipinto di nero. Scampato agli attacchi aerei della seconda guerra mondiale, nel 1948 pass\u00f2 assieme al resto della flotta alla Gestione Governativa, che nel 1950 lo rimodern\u00f2 con la modifica dei bruciatori delle caldaie da carbone a nafta. Nel 1958 venne per\u00f2 ritirato dal servizio, privato dell'apparato motore e venduto ad un privato, che lo ormeggi\u00f2 a Baveno utilizzandolo come ristorante. Sub\u00ec alcune modifiche come la chiusura del ponte superiore (ma il fumo rimase intatto) e la copertura del ponte di coperta, ma la maggior parte delle caratteristiche preesistenti rimase intatta. Dal 1969 \u00e8 ormeggiato ad Arona, vicino ai cantieri navali NLM (ed al \"Piemonte\", ultimo piroscafo del Verbano rimasto attivo), utilizzato dapprima come discoteca e poi come ristorante.\nIl profilo.\nL'aspetto del \"Lombardia\", nonch\u00e9 del gemello \"Italia\", era particolarmente innovativo per i laghi italiani. Le caldaie erano decentrate verso poppa rispetto alle ruote, e quindi anche il fumaiolo. Per bilanciare il profilo che diveniva cos\u00ec piuttosto pesante, il fumaiolo, assieme alle maniche a vento ed alla timoniera (dotata di singolari 'alette di plancia', anch'esse una rarit\u00e0 sui laghi italiani) non era posto sul ponte di coperta, ma sopraelevato di un livello, sul tetto di una piccola saletta fumatori posta a centro nave. A prua e poppa si innalzavano due alberi, e sui tamburi delle ruote erano rizzate due piccole scialuppe. Questa disposizione degli elementi costruttivi, unica in Italia ma molto comune in Svizzera, dava alle due navi un aspetto imponente e maestoso senza essere pesante o sgraziato. Le uniche differenze tra l'unit\u00e0 benacense e quella verbanica era costituita dalla minore altezza del fumaiolo di quest'ultima, e dalla presenza - sempre su di essa - di telai per i tendoni anche sul ponte di coperta prodiero, di cui invece l\"'Italia\" era sprovvisto.\nNonostante le modifiche, il \"Lombardia\" conserva tuttora l'aspetto originale, invece perso dal gemello causa i rimodernamenti da esso subiti."}
{"id": "2200723", "revid": "6923", "url": "https://it.wikipedia.org/wiki?curid=2200723", "title": "Danube wings", "text": ""}
{"id": "2200731", "revid": "533647", "url": "https://it.wikipedia.org/wiki?curid=2200731", "title": "1003 a.C.", "text": ""}
{"id": "2200732", "revid": "94647", "url": "https://it.wikipedia.org/wiki?curid=2200732", "title": "Rughe", "text": ""}
{"id": "2200736", "revid": "767487", "url": "https://it.wikipedia.org/wiki?curid=2200736", "title": "Saj\u00f3iv\u00e1nka", "text": "Saj\u00f3iv\u00e1nka \u00e8 un comune dell'Ungheria di 619 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2200740", "revid": "767487", "url": "https://it.wikipedia.org/wiki?curid=2200740", "title": "Saj\u00f3h\u00eddv\u00e9g", "text": "Saj\u00f3h\u00eddv\u00e9g \u00e8 un comune dell'Ungheria di 1.100 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2200741", "revid": "1652635", "url": "https://it.wikipedia.org/wiki?curid=2200741", "title": "Spina Dowel", "text": "Nella metalmeccanica, la spina \u00e8 un elemento cilindrico che deve avere un accoppiamento estremamente preciso, da questo elemento derivano anche le \"spine coniche\" e le \"spine elastiche\".\nDescrizione.\nLe spine lisce d'acciaio sono prodotte secondo strette tolleranze, come pure i fori corrispondenti, che sono tipicamente lavorati mediante alesatura.\nUna spina liscia pu\u00f2 avere un diametro inferiore al foro corrispondente, cos\u00ec da inserirsi liberamente, o un diametro pi\u00f9 largo, cos\u00ec che debba essere piantata nel suo foro. Per esempio, una spina da 6\u00a0mm \u00e8 tipicamente lavorata con una tolleranza di 0.005\u00a0mm.\nIl corrispondente foro da 6\u00a0mm pu\u00f2 essere fatto in modo da consentire l'inserimento libero della spina (ad esempio con una dimensione effettiva maggiorata di 0.01\u00a0mm) oppure ad incastro (ad esempio con una dimensione effettiva minorata di 0.01).\nSe non vengono usate spine, per l'allineamento di componenti meccanici (ad esempio, se sono collegati solo mediante bulloni), pu\u00f2 esserci una variazione significativa o \"gioco\", nell'allineamento di tali componenti. Le tipiche operazioni di foratura e fresatura, come pure le tolleranze industriali per le filettature dei bulloni, introducono un gioco minimo di 0.2\u00a0mm per bulloni con filettature fino a 10\u00a0mm. Quando le spine sono usate insieme ai bulloni, il gioco \u00e8 ridotto approssimativamente a 0.01\u00a0mm."}
{"id": "2200742", "revid": "3732", "url": "https://it.wikipedia.org/wiki?curid=2200742", "title": "Buchi bianchi", "text": ""}
{"id": "2200743", "revid": "767487", "url": "https://it.wikipedia.org/wiki?curid=2200743", "title": "Saj\u00f3kaza", "text": "Saj\u00f3kaza \u00e8 un comune dell'Ungheria di 3.636 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n. "}
{"id": "2200744", "revid": "767487", "url": "https://it.wikipedia.org/wiki?curid=2200744", "title": "May'n", "text": "All'et\u00e0 di 13 anni ha partecipato alla \"Love Music Audition\" dove fu una dei quattro scelti su un totale di oltre 34,000 partecipanti. Debutta all'et\u00e0 di 14 anni con il singolo \"Crazy Crazy Crazy\". Lanciata dall'agenzia di talenti Horipro, \u00e8 stata dapprima messa sotto contratto dall'etichetta discografica Universal Music ed in seguito dalla Victor Entertainment.\nHa interpretato varie canzoni anche per degli anime, come \"Macross Frontier\" per cui ha registrato \"Diamond Crevasse\" e \"Lion\", \"\" per cui ha registrato \"Brain Diver\" ed \"Accel World\" per cui ha registrato \"Chase the world\"."}
{"id": "2200745", "revid": "729019", "url": "https://it.wikipedia.org/wiki?curid=2200745", "title": "Saj\u00f3k\u00e1polna", "text": "Saj\u00f3k\u00e1polna \u00e8 un comune dell'Ungheria di 441 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2200747", "revid": "35692", "url": "https://it.wikipedia.org/wiki?curid=2200747", "title": "May Nakabayashi", "text": ""}
{"id": "2200748", "revid": "30580", "url": "https://it.wikipedia.org/wiki?curid=2200748", "title": "Gran Premio d'Olanda 1970", "text": "Il Gran Premio d'Olanda 1970, \"XIX Grote Prijs van Nederland\" di Formula 1 e quinta gara del campionato di Formula 1 del 1970, si \u00e8 svolto il 21 giugno sul circuito di Zandvoort ed \u00e8 stato vinto da Jochen Rindt su Lotus-Ford Cosworth.\nNote.\n\"Salvo indicazioni diverse le classifiche sono tratte da \"\nDalla vittoria di Jochen Rindt al GP d\u2019Olanda 1970, alla scomparsa di Piers Courage - f1world.it/amarcord"}
{"id": "2200753", "revid": "767487", "url": "https://it.wikipedia.org/wiki?curid=2200753", "title": "Saj\u00f3kereszt\u00far", "text": "Saj\u00f3kereszt\u00far \u00e8 un comune dell'Ungheria di 1.538 abitanti (dati 2001) . \u00c8 situato nella provincia di Borsod-Aba\u00faj-Zempl\u00e9n."}
{"id": "2200754", "revid": "339392", "url": "https://it.wikipedia.org/wiki?curid=2200754", "title": "Neapolis Mugnano", "text": ""}
{"id": "2200757", "revid": "287204", "url": "https://it.wikipedia.org/wiki?curid=2200757", "title": "George Savile, I marchese di Halifax", "text": " \nFavorito dei re d'Inghilterra Carlo II Stuart e Giacomo II Stuart, venne creato pari del regno con il conferimento dei titoli di visconte prima e di marchese poi. Nel 1672 prese parte al Consiglio Privato del re, ricoprendo cariche importanti sino all'ascesa di Giacomo II, che lo nomin\u00f2 Presidente del Consiglio del re. Nel 1686, vista la sua fede anglicana e visto che preferiva non schierarsi n\u00e9 con il partito Tory, n\u00e9 con quello Whig, Giacomo II tolse Halifax dalla Presidenza e lo depose dalle cariche, come fece con i fratelli Hyde, suoi cognati. Dopo la caduta di Giacomo II in seguito alla gloriosa rivoluzione, Guglielmo III nomin\u00f2 Halifax Depositario del Sigillo Privato con libero accesso alla persona del re.\nSpos\u00f2 Lady Dorothy Spencer (1640\u20131670), figlia di Henry Spencer, I conte di Sunderland e sorella di Robert Spencer."}
{"id": "2200761", "revid": "121836", "url": "https://it.wikipedia.org/wiki?curid=2200761", "title": "George Savile, primo marchese di Halifax", "text": ""}
{"id": "2200764", "revid": "228587", "url": "https://it.wikipedia.org/wiki?curid=2200764", "title": "Vile (gruppo musicale)", "text": "I Vile sono una band brutal death metal statunitense nata nel 1996.\nBiografia.\nLa band venne formata da Colin Davis, unico membro originario tuttora nella band. \nIl 25 gennaio sono cominciate le registrazione del loro 4\u00b0 LP che verr\u00e0 distribuito nel 2009 sotto etichetta Unique Leader."}
{"id": "2200779", "revid": "599013", "url": "https://it.wikipedia.org/wiki?curid=2200779", "title": "Caio Eduardo de Mello Cazziolato", "text": "Carriera.\nGuardia tiratrice-ala piccola di 197 cm per 89 kg, ha disputato le Olimpiadi di Atlanta 1996 e ai Mondiali di Atene 1998. Ha vestito le maglie di Report/Mogi e S\u00e3o Paulo."}
{"id": "2200784", "revid": "287204", "url": "https://it.wikipedia.org/wiki?curid=2200784", "title": "Cagliari Calcio 1980-1981", "text": "Questa voce raccoglie le informazioni riguardanti il Cagliari Calcio nelle competizioni ufficiali della stagione 1980-1981.\nStagione.\nDue novit\u00e0 di rilievo in questa stagione, il ritorno di giocatori provenienti da federazioni straniere, uno per squadra della massima serie, e sedici i calciatori in distinta, in luogo dei quattordici fino alla stagione scorsa.\nNel Cagliari del confermato Mario Tiddia vi \u00e8 il ritorno in prestito, dopo tre stagioni alla Juventus di Pietro Paolo Virdis, con lui dai bianconeri arriva anche Roberto Tavola. Viene ceduto alla Fiorentina il pezzo pregiato Francesco Casagrande dopo quattro stagioni con i rossobl\u00f9.\nLa squadra sarda disputa un oculato campionato, sempre lontana dalle zone pericolose, raggiungendo il traguardo salvezza con due giornate di anticipo sul fine torneo (classificandosi addirittura sesti al secondo anno in Serie A). Nella Coppa Italia il Cagliari prima del campionato disputa il terzo girone di qualificazione, che promuove ai quarti di finale della manifestazione la SPAL."}
{"id": "2200788", "revid": "1529788", "url": "https://it.wikipedia.org/wiki?curid=2200788", "title": "Gamberini", "text": ""}
{"id": "2200791", "revid": "1543377", "url": "https://it.wikipedia.org/wiki?curid=2200791", "title": "Serafina Brunelli", "text": "Biografia.\nNacque a Fratta (oggi Umbertide, PG) il 9 luglio 1659 e fu una religiosa italiana, monaca benedettina nel monastero di Santa Caterina di Montone (Perugia). Fu nota mistica e veggente, amica di santa Veronica Giuliani, molto stimata da Vittorio Amedeo II di Savoia. \nScrisse un lungo diario per ordine dei confessori, dove sono raccontate le sue visioni e la sua vita. Mor\u00ec a Montone il 2 ottobre 1729.\nBibliografia.\nElvio Ciferri: \"Serafina Brunelli: vita, visioni e profezie della mistica di Montone\", Perugia, Ali&amp;no 2007\nCollegamenti esterni.\nSito su Serafina Brunelli"}
{"id": "2200793", "revid": "1494169", "url": "https://it.wikipedia.org/wiki?curid=2200793", "title": "Dainelli", "text": "Dainelli \u00e8 un cognome italiano, pu\u00f2 riferirsi a:"}
{"id": "2200797", "revid": "767487", "url": "https://it.wikipedia.org/wiki?curid=2200797", "title": "Royal African Company", "text": "La Royal African Company (in italiano: Compagnia Reale Africana) fu una compagnia commerciale inglese che aveva come scopo la deportazione nelle colonie britanniche di schiavi neri prelevati dall'Africa.\nLa Company of Royal Adventurers Trading to Africa, nome originario, venne fondata dai sovrani Carlo II e Giacomo II d'Inghilterra negli anni che seguirono la restaurazione inglese (1660). \nOperante principalmente nell'Africa occidentale, la Compagnia arriv\u00f2 a deportare, tra il 1672 e il 1689, all'incirca . L'attivit\u00e0 di tratta degli schiavi dur\u00f2 sino al 1731, quando cambi\u00f2 la sua occupazione dedicandosi al trasporto di avorio e oro. Nel 1752 la compagnia venne disciolta e prese il suo posto l\"'African Company of Merchants\".\nFra i direttori della Compagnia vi fu il matematico Charles Hayes."}
{"id": "2200799", "revid": "1776051", "url": "https://it.wikipedia.org/wiki?curid=2200799", "title": "Silk + Steel", "text": "Silk + Steel \u00e8 il secondo album dei Giuffria, pubblicato nel 1986 dall'etichetta discografica MCA Records."}
{"id": "2200805", "revid": "599", "url": "https://it.wikipedia.org/wiki?curid=2200805", "title": "Sergei Sobolev", "text": ""}
{"id": "2200812", "revid": "1086846", "url": "https://it.wikipedia.org/wiki?curid=2200812", "title": "Udinese Calcio 1997-1998", "text": "Questa voce raccoglie le informazioni riguardanti l'Udinese Calcio nelle competizioni ufficiali della stagione 1997-1998.\nStagione.\nNel campionato 1997-98 l'Udinese colse uno storico terzo posto, alle spalle di Juventus e Inter: raggiunse il miglior piazzamento della sua storia in Serie A (escludendo il secondo posto del campionato 1954-55, al termine del quale fu retrocessa per illecito), piazzando inoltre il tedesco Oliver Bierhoff al primo posto nella classifica marcatori con 27 reti.\nPartecip\u00f2 inoltre alla Coppa UEFA, venendo eliminata nei sedicesimi di finale."}
{"id": "2200816", "revid": "767487", "url": "https://it.wikipedia.org/wiki?curid=2200816", "title": "Nadka Gol\u010deva", "text": "Carriera.\nHa disputato le Olimpiadi di Montr\u00e9al 1976 (bronzo) e Mosca 1980 (argento). Ha vestito le maglie di Levski-Spartak Club e BK Slavia Sofia."}
{"id": "2200817", "revid": "169529", "url": "https://it.wikipedia.org/wiki?curid=2200817", "title": "Ius puniendi", "text": "In diritto penale lo ius puniendi \u00e8 la situazione giuridica soggettiva attiva di cui \u00e8 titolare lo stato nel rapporto giuridico che sorge tra lo stesso e l'autore di un reato in conseguenza di quest'ultimo.\nConcezioni.\n\"Ius puniendi\" come diritto soggettivo.\nIl termine latino \"ius puniendi\" \u00e8 letteralmente traducibile con 'diritto di punire', tuttavia \u00e8 dibattuto in dottrina se si tratti di un vero e proprio diritto soggettivo. Chi sostiene la tesi affermativa vede nello \"ius puniendi\" il diritto dello Stato ad applicare la pena, al quale corrisponde un obbligo dell'autore del reato.\nSecondo Karl Binding tale diritto alla pena nasce dalla trasformazione del diritto dello Stato ad essere obbedito dai cittadini, nel momento in cui viene leso da un'azione od omissione contraria alla norma primaria; il diritto dello Stato all'obbedienza va distinto dal diritto soggettivo, dello Stato o di altri soggetti, che la norma primaria \u00e8 intesa a tutelare (ad esempio, il diritto di propriet\u00e0 nel caso di una norma che vieta il furto).\nSecondo Arturo Rocco, invece, il diritto soggettivo violato che si trasforma in \"ius puniendi\" non \u00e8 un generico diritto all'obbedienza, ma il diritto all'obbedienza della specifica norma primaria che comanda o vieta un certo comportamento, riflesso dell'interesse dello Stato a conservare e difendere la propria esistenza, posta in pericolo dalla lesione o minaccia di un interesse, anche individuale, la cui tutela \u00e8 condizione necessaria per la medesima. Rocco aggiunge che lo \"ius puniendi\" consiste in un diritto assoluto dello Stato sulla persona dell'autore del reato, il quale ha il correlato obbligo di assoggettarsi alla pena, e che l'oggetto del relativo rapporto giuridico consiste in quella restrizione della libert\u00e0 o altro diritto che \u00e8 la pena.\n\"Ius puniendi\" come potest\u00e0.\nLe critiche alla tesi dello \"ius puniendi\" come diritto soggettivo, avanzate da molti autori (ad esempio, Enrico Ferri e Francesco Antolisei), si appuntano sull'inadeguatezza di questa categoria a caratterizzare il rapporto tra stato e autore del reato. In alternativa \u00e8 stata proposta per lo \"ius puniendi\" la natura di potest\u00e0 attribuita a determinati organi dello Stato e, quindi, di potere-dovere; a fronte di tale potere il privato non si trova in una situazione soggettiva di obbligo ma di mera soggezione.\nAnaloga \u00e8 la posizione di Hans Kelsen il quale, coerentemente con la sua impostazione teorica che riduce il diritto soggettivo a mero riflesso della norma che comanda o vieta e, quindi, del dovere da essa posto, sostiene che la norma penale impone al soggetto cui \u00e8 diretta il dovere di tenere o non tenere il comportamento e, nello stesso momento, allo Stato il dovere di sanzionare il comportamento contrario; gli atti con i quali, in ottemperanza a quest'ultimo dovere, vengono applicate le sanzioni sono provvedimenti di organi dello Stato, in relazione ai quali prevale l'aspetto della funzione \u2013 quindi della potest\u00e0 \u2013 su quello del diritto soggettivo.\nTitolarit\u00e0.\nNegli attuali ordinamenti giuridici titolare dello \"ius puniendi\" \u00e8 soltanto lo Stato. Non \u00e8, per\u00f2, sempre stato cos\u00ec: la situazione attuale, infatti, \u00e8 il risultato di un processo evolutivo in esito il quale lo Stato ha affermato il monopolio dello \"ius puniendi\" nei confronti dei singoli consociati \u2013 ai quali \u00e8 oggi vietato farsi giustizia da s\u00e9 tramite la vendetta \u2013 e di altre istituzioni (come, ad esempio, i gruppi familiari)."}
{"id": "2200821", "revid": "767487", "url": "https://it.wikipedia.org/wiki?curid=2200821", "title": "Drinking Crude", "text": "Drinking Crude \u00e8 un film del 1997, diretto da Owen McPolin.\nTrama.\nPaul Kelliher decide di lasciare l'Irlanda rurale con il sogno di trovare fortuna a Londra. Qui lo scozzese Al Russell offre a Paul un lavoro come operaio, che impone per\u00f2 il ritorno in Irlanda. Tornato a casa Paul scopre che il lavoro consiste nel pulire giganti serbatoi di petrolio, e prende in considerazione l'idea di iscriversi al college come alternativa alla vita da operaio."}
{"id": "2200853", "revid": "104458", "url": "https://it.wikipedia.org/wiki?curid=2200853", "title": "Sci alpino ai XX Giochi olimpici invernali - Discesa libera maschile", "text": "Tra le competizioni dello sci alpino ai XX Giochi olimpici invernali di la discesa libera maschile si disput\u00f2 domenica 12 febbraio sulla pista Kandahar Banchetta di Sestriere; il francese Antoine D\u00e9n\u00e9riaz vinse la medaglia d'oro, l'austriaco Michael Walchhofer quella d'argento e lo svizzero Bruno Kernen quella di bronzo.\nDetentore uscente del titolo era l'austriaco Fritz Strobl, che aveva vinto la gara dei XIX Giochi olimpici invernali di disputata sul tracciato di Snowbasin precedendo il norvegese Lasse Kjus (medaglia d'argento) e l'altro austriaco Stephan Eberharter (medaglia di bronzo); il campione mondiale in carica era lo statunitense Bode Miller, vincitore a Bormio/Santa Caterina Valfurva 2005 davanti al connazionale Daron Rahlves e a Walchhofer.\nRisultati.\nLegenda:\nDNF = prova non completata\nPos. = posizione\nOre: 12.00 (UTC+1)\nPista: Kandahar Banchetta\nPartenza: 2\u00a0800\u00a0m\u00a0s.l.m.\nArrivo: 1\u00a0886\u00a0m\u00a0s.l.m.\nLunghezza: 3\u00a0299\u00a0m\nDislivello: 914\u00a0m\nPorte: 39\nTracciatore: Helmuth Schmalzl (FIS)"}
