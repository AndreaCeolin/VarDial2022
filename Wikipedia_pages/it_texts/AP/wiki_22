{"id": "2239445", "revid": "1543377", "url": "https://it.wikipedia.org/wiki?curid=2239445", "title": "Canadian Pacific Railway", "text": "Canadian Pacific Railway (CPR) \u00e8 una storica compagnia ferroviaria canadese fondata nel 1881. Tra il 1968 e il 1996 fu nota come CP Rail; dal 3 ottobre 2001 ha cominciato a operare come Canadian Pacific Railway Limited, quotata in Borsa a Toronto e a New York, in seguito a una ristrutturazione aziendale che ha comportato lo scorporo in cinque societ\u00e0 separate delle precedenti divisioni aziendali.\nLa sede direzionale della compagnia \u00e8 Calgary (Alberta) la sua sede statunitense \u00e8 a Minneapolis. Gestisce una rete di circa 22.500\u00a0km di linee, attraverso il Canada e gli Stati Uniti d'America, che si estende da Montr\u00e9al a Vancouver e fino a Edmonton. La sua rete ferroviaria serve alcune tra le principali citt\u00e0 degli Stati Uniti quali Minneapolis, Milwaukee, Detroit, Chicago e New York.\nLa rete ferroviaria, nel periodo 1881-1885, fu costruita tra il Canada orientale e la Columbia Britannica (collegandosi con le ferrovie costruite in precedenza nella Valle di Ottawa e nella Georgian Bay.\nFu la prima ferrovia transcontinentale del Canada a carattere essenzialmente merci ma per decenni rappresent\u00f2 di fatto l'unico mezzo di trasporto a lunga distanza per i passeggeri della maggior parte delle regioni del Canada e fu determinante per la colonizzazione e lo sviluppo economico del Canada occidentale divenendo una delle pi\u00f9 grandi e potenti compagnie ferroviarie del Canada, fino al 1975. \n I servizi passeggeri vennero ceduti a VIA Rail a partire dal 1978. \nStoria.\nPremesse.\nLa rete Canadian Pacific Railway nacque come seguito delle iniziative intraprese, per tutta una serie di motivazioni diverse, dal governo conservatore del Primo Ministro John A. Macdonald. La Columbia Britannica, ad esempio, premeva per un collegamento di trasporto verso l'Oriente ponendolo come condizione per l'adesione alla Confederazione del Canada. \nLa proposta del governo fu quella di costruire una ferrovia di collegamento tra la provincia canadese sul Pacifico e le province orientali entro un decennio, a partire dal 20 luglio 1871. L'opinione di Macdonald era che ci\u00f2 fosse essenziale per creare un unico Stato canadese da costa a costa. Gli interessi manifatturieri del Qu\u00e9bec e dell'Ontario manifestavano la necessit\u00e0 di un trasporto adeguato a fornire le materie prime e all'approvvigionamento dei mercati del Canada occidentale. Tra gli ostacoli alla realizzazione delle ferrovie ve ne fu uno politico in quanto il percorso pi\u00f9 razionale era quello attraverso il \"Midwest\" americano e la citt\u00e0 di Chicago in Illinois. A questo si aggiungeva quello orografico della difficolt\u00e0 di attraversamento delle Montagne Rocciose canadesi. Un percorso interamente canadese avrebbe inoltre richiesto l'attraversamento di oltre 2500\u00a0km di terreno accidentato attraverso lo sterile Canadian Shield e il \"muskeg\" dell'Ontario settentrionale. Per promuovere e sostenere la scelta di tale difficile percorso il governo offerse enormi incentivi tra cui vaste concessioni di terreni.\nPrime costruzioni tra lotte politiche e speculazioni.\nNel 1873 John A. Macdonald e altri politici di alto rango furono coinvolti nel cosiddetto \"scandalo Pacific\" in quanto concessero i contratti federali alla Canada Pacific Railway Company di Hugh Allan piuttosto che alla Inter-Ocean Railway Company di David Lewis Macpherson pensata come collegamento con la statunitense Northern Pacific Railway Company. Lo scoppio dello scandalo travolse il partito conservatore che perdette il mandato nello stesso anno. Il nuovo governo liberale del Primo Ministro, Alexander Mackenzie, ordin\u00f2 la costruzione di tratti della ferrovia, prevista come impresa pubblica, sotto la supervisione del Dipartimento dei Lavori pubblici guidato da Sandford Fleming. Durante i primi anni furono effettuate varie rilevazioni su una serie di percorsi alternativi nel territorio vergine seguiti dalla costruzione di un telegrafo lungo le linee che erano state concordate.\nLa tratta del Distretto di Thunder Bay (Ontario) di collegamento tra il Lago Superiore e Winnipeg (Manitoba) fu avviata nel 1875. Entro il 1880 erano quasi pronti circa 1100\u00a0km di linea attraverso il difficile terreno canadese e i treni circolavano gi\u00e0 su quasi 500 chilometri di binari\nIl ritorno al potere di Macdonald il 16 ottobre 1878 port\u00f2 a una politica di costruzioni pi\u00f9 aggressiva. Macdonald conferm\u00f2 Port Moody in Columbia Britannica quale terminale della ferrovia transcontinentale annunciando inoltre che il tracciato avrebbe seguito il percorso dei fiumi Fraser e Thompson tra Port Moody e Kamloops. Nel 1879 il governo federale emise obbligazioni sulla piazza di Londra e band\u00ec una gara per la costruzione di 330\u00a0km di ferrovia da Yale, in Columbia Britannica, a Savona, sul Lago Kamloops. Il contratto fu assegnato ad Andrew Onderdonk che diede inizio ai lavori il 15 maggio 1880. Dopo il completamento della sezione Onderdonk ottenne anche i contratti per costruire tra Yale e Port Moody e tra il terminale dei traghetti di Savona ed Eagle Pass.\nIl 21 ottobre 1880 un nuovo raggruppamento di imprenditori (non collegato a Hugh Allan) firm\u00f2 un contratto con il governo di Macdonald e Sandford Fleming venne estromesso; l'accordo prevedeva di costruire la ferrovia in cambio di 25 milioni di dollari canadesi dell'epoca (equivalenti a circa 625 milioni di moderni dollari canadesi) garantiti dal governo e della propriet\u00e0 di 100.000\u00a0km\u00b2 di terreni. Il governo trasfer\u00ec alla nuova societ\u00e0 le sezioni di ferrovia gi\u00e0 costruite a carico dello Stato e costate oltre 25 milioni di dollari ma il cui valore di mercato era di oltre il doppio.\nNasce la Canadian Pacific Railway Company.\nIl governo assunse a proprio carico anche i costi di rilevamento ed esent\u00f2 la ferrovia dal pagamento di tasse di propriet\u00e0 per 20 anni. Il gruppo imprenditoriale, che aveva stabilita la sede a Montreal, comprendeva ufficialmente cinque soggetti: il barone George Stephen, James J. Hill, l'affarista Duncan McIntyre, Richard B. Angus e John Stewart Kennedy. Facevano parte del gruppo, non ufficialmente ma con un significativo interesse finanziario, anche Donald Alexander Smith e Norman Kittson. Il 15 febbraio 1881 l'accordo venne confermato legalmente ottenendo il \"royal assent\"; il giorno dopo veniva ufficializzata la Canadian Pacific Railway Company non senza contestazioni.\nLa rete di trasporto si struttura, tra 1881 e 1885.\nL'espansione verso ovest della Canadian Pacific Railway ebbe inizio da Bonfield (precedentemente denominata Stazione Callander) in Ontario dove era gi\u00e0 presente il terminale della Canada Central Railway (CCR) che era di propriet\u00e0 di Duncan McIntyre e venne presa in affitto dalla CPR. La linea della CCR era stata costruita iniziando da Brockville e si era estesa a Pembroke seguendo un percorso verso ovest lungo il fiume Ottawa, per Cobden, Deux-Rivi\u00e8res e Mattawa (alla confluenza dei fiumi Mattawa e Ottawa) giungendo infine a Bonfield. La CCR nel 1881 venne infine fusa con la Canadian Pacific e il McIntyre ne divenne uno dei manager.\nIl percorso suggerito da Sandford Fleming attraversava la fertile valle del fiume North Saskatchewan e le Montagne Rocciose via Yellowhead Pass ma la Canadian Pacific prefer\u00ec realizzare un percorso pi\u00f9 a sud attraverso l'arido \"Palliser's Triangle\" (Triangolo di Palliser), nel Saskatchewan, via Kicking Horse Pass scendendo lungo Field Hill a Rocky Mountain Trench. Tale percorso pi\u00f9 diretto e pi\u00f9 prossimo al confine statunitense aveva lo scopo di contrastare eventuali sconfinamenti di ferrovie americane verso i mercati canadesi ma presentava numerosi svantaggi; il tracciato in Columbia Britannica attraversava la catena montuosa delle Selkirk Mountains e non vi erano al momento certezze se ci\u00f2 fosse realizzabile. I rilievi vennero affidati a un certo maggiore Albert Bowman Rogers dietro promessa di un compenso di $ 5.000 e che il passo sarebbe stato intitolato a suo nome. Il passaggio venne trovato nell'aprile 1881 e fu denominato dalla CPR \"Rogers Pass\" mantenendo la promessa.\nUn ulteriore ostacolo al passaggio della ferrovia nell'Alberta fu il fatto che il territorio era controllato dai Piedi Neri. Fu determinante l'opera del sacerdote cattolico Albert Lacombe che persuase i Piedi Neri a non ostacolare l'opera; in cambio dell'assenso, il capo Crowfoot ricevette un pass a vita sulla ferrovia. La scelta del percorso ebbe per\u00f2 conseguenze negative nel lungo periodo; a differenza di quello proposto da Fleming il terreno circostante la ferrovia si rivelava troppo arido per coltivazioni redditizie. Sembra che la CPR avesse dato troppo credito alle relazioni del naturalista John Macoun che avendo attraversato il territorio in un periodo di grandi piogge ne aveva tratto la conclusione errata che il territorio fosse fertile.\nLa pi\u00f9 grande difficolt\u00e0 del percorso fu al Passo del Kicking Horse, nel cosiddetto Continental Divide al confine Columbia Britannica-Alberta. Il fiume Kicking Horse River scende nei primi 6\u00a0km a ovest della vetta da 1.625\u00a0m fino a 350\u00a0m. Il forte dislivello, una volta raggiunto il passaggio nel 1884, costrinse il CPR (a corto di fondi) a costruire un tratto di 7\u00a0km con una pendenza del 45 per mille. Questa era pi\u00f9 di quattro volte la pendenza massima raccomandata per le ferrovie dell'epoca ed anche le ferrovie moderne raramente superano il 20 per mille. Comunque, la via era molto pi\u00f9 diretta di quella attraverso il Yellowhead Pass e diminuiva di varie ore il tempo occorrente per i passeggeri e le merci. La tratta ferroviaria, definita della \"Big Hill\", fu dotata di binari di salvamento e sicurezza in diversi punti e il limite di velocit\u00e0 per i treni discendenti fu fissato a 10\u00a0km all'ora; vennero ordinati tipi speciali di locomotiva. Nonostante queste misure, numerosi furono i casi di fuga incontrollata di materiali e perfino della prima locomotiva, che apparteneva ai contraenti. Tale stato di cose sarebbe durato per 25 anni fino al completamento del tracciato in tunnel a spirale della Big Hill realizzato nei primi anni del XX secolo.\nDato che la costruzione della ferrovia procedeva troppo lentamente i funzionari della Canadian Pacific, nel 1882, assunsero William Cornelius Van Horne quale supervisore della costruzione dietro lauto compenso; questi promise la consegna di 800\u00a0km di linea entro l'anno; un'alluvione ritard\u00f2 l'inizio della stagione favorevole alla costruzione, ciononostante, furono realizzati circa 670\u00a0km di linea completi di binari secondari e raccordi. Il ramo di Thunder Bay (Ontario) fu completato nel giugno 1882 a cura del Dipartimento Ferrovie e Canali e raggiunse la linea della CPR nel maggio del 1883; per la prima volta nella storia del Canada, tutto il traffico lacustre e ferroviario per Winnipeg si trovava connesso. Entro la fine del 1883 la ferrovia aveva raggiunto le Montagne Rocciose, a soli otto chilometri ad est del Passo del Kicking Horse. Le campagne di costruzione del 1884 e del 1885 sarebbero state spese nelle montagne della Columbia Britannica e sulla sponda nord del Lago Superiore.\nAlla realizzazione della ferrovia concorsero molte migliaia di manovali, di cui molti erano immigrati europei; ricevevano tra 1 e 2 dollari e mezzo al giorno ma dovevano pagarsi il cibo, i vestiti, il trasporto al luogo di lavoro, la posta e le cure mediche. Per i lavori in Columbia Britannica gli appaltatori governativi reclutarono manodopera dalla Cina (i cosiddetti coolies); i lavoratori cinesi ricevevano tra 75 centesimi e 1,25 dollari al giorno, pagati in riso, non comprese le spese, ma per contro erano impiegati nei lavori pi\u00f9 pericolosi e con gli esplosivi. \nLe famiglie dei cinesi periti in incidenti sul lavoro non ricevevano compensi o notificazioni di mortalit\u00e0. Molti tra i sopravvissuti non avevano abbastanza denaro per ritornare alle loro famiglie nonostante questo rientrasse tra i patti; rimanevano spesso in isolamento e in condizioni di povert\u00e0 estrema nonostante fossero buoni lavoratori ed avessero avuto un ruolo chiave nella costruzione della ferrovia. Nel 2006 il governo Canadese rivolse ufficialmente le sue scuse alla popolazione cinese in Canada per il trattamento subito sia durante che dopo la costruzione della CPR.\nDal 1883 in poi la costruzione della ferrovia progrediva rapidamente ma la CPR correva pericolo di rimanere a corto di fondi. Il 31 gennaio 1884 il governo approv\u00f2 il \"Railway Relief Bill\" che stanziava ulteriori 22,5 milioni di dollari canadesi in prestito al CPR. Il disegno di legge ricevette il consenso reale il 6 marzo 1884.\nNel marzo 1885 esplose la rivolta nel Distretto di Saskatchewan. Van Horne, che si trovava ad Ottawa, sugger\u00ec al governo di utilizzare la ferrovia per trasportare le truppe a Qu'Appelle, nel Distretto di Assiniboia; anche se alcune sezioni erano incomplete o non erano state ancora utilizzate in precedenza il trasporto venne completato in nove giorni e la ribellione fu rapidamente domata. \nSembra che il governo in ricompensa del servizio, abbia successivamente consolidato il debito della CPR e fornito altri 5 milioni in prestito.\nIl 7 novembre 1885, a Craigellachie in Columbia Britannica, Donald Smith pose l'ultimo chiodo di fissaggio dei binari CNR. Quattro giorni prima era stato posto, appena ad ovest di Jackfish, in Ontario, l'ultimo della tratta del Lago Superiore. La ferrovia era stata completata quattro anni dopo il termine, fissato in origine nell'anno 1881, ma oltre cinque anni prima della nuova data, prevista da Macdonald, del 1891. La realizzazione di un cos\u00ec vasto progetto, anche se costellata di ritardi e di scandali, fu un grande risultato di ingegneria e di determinazione politica considerata la scarsit\u00e0 di popolazione del paese, la limitatezza dei capitali e le difficolt\u00e0 dei terreni attraversati. Era, al momento, la pi\u00f9 lunga ferrovia mai costruita. Aveva impiegato 12.000 uomini e 5.000 cavalli solo per la costruzione della sezione del lago Superiore.\nNel Canada orientale la Canadian Pacific cre\u00f2 una rete di linee tra Qu\u00e9bec e St. Thomas (Ontario) entro il 1885 e appront\u00f2 una flotta di navi per collegare i suoi vari terminali dei Grandi Laghi. Il 4 gennaio 1884, stipul\u00f2 un contratto di locazione per 999 anni della societ\u00e0 ferroviaria Ontario e Quebec Railway (O &amp; D) realizzando una linea tra Perth e Toronto (completata il 5 maggio 1884) per collegare tra loro le varie acquisizioni di linee. Nel 1895 acquis\u00ec inoltre una partecipazione di minoranza nella Toronto, Hamilton e Buffalo Railway per ottenere un collegamento con New York e il Nord-Est degli Stati Uniti.\nLa rete diventa transcontinentale: 1886\u20131900.\nLa rete era praticamente realizzata ma a causa dei \"risparmi\" sui costi di costruzione della ferrovia il servizio transcontinentale regolare pot\u00e9 essere avviato dopo sette mesi, dopo avere realizzato una serie di accorgimenti per migliorare le condizioni complessive della ferrovia (troppo soggetta a interruzioni per neve in montagna a causa della mancanza di spazzaneve). \nIl primo treno passeggeri transcontinentale part\u00ec dalla stazione di Dalhousie a Montreal, situata tra Berri Street e Notre Dame Street, alle ore 8 di sera del 28 giugno 1886 e arriv\u00f2 a Port Moody a mezzogiorno del 4 luglio 1886. Il treno era composto da due bagagliai, una carrozza postale, una di seconda classe, due salone, due di prima classe, due con letti e una ristorante (mentre diverse carrozze ristorante utilizzate durante il viaggio venivano di volta in volta rimosse durante la notte e riprese al mattino).\nNon molto tempo dopo la Canadian Pacific prese la decisione di spostare il capolinea occidentale da Port Moody a Granville, ribattezzata \"Vancouver\" lo stesso anno. Il primo treno ufficiale arriv\u00f2 a Vancouver il 23 maggio 1887, anche se la linea era gi\u00e0 in uso da tre mesi. La linea divenne rapidamente redditizia permettendo il rimborso di tutti i prestiti ottenuti dal governo federale prima della loro scadenza. Nel 1888 fu attivata una diramazione tra Sudbury e Sault Sainte Marie, Ontario, dove la CPR si collegava con il sistema ferroviario americano e le sue navi a vapore. Nello stesso anno furono avviati i lavori per una linea da London al confine americano a Windsor. La linea fu inaugurata il 12 giugno 1890.\nLa CPR affitt\u00f2 anche la New Brunswick Railway nel 1891 per 991 anni e costru\u00ec la International Railway of Maine connettendo Montreal con Saint John (Nuovo Brunswick) nel 1889. La connessione con Saint John sulla costa atlantica fece divenire la CPR la prima vera societ\u00e0 ferroviaria trascontinentale del Canada consentendo ai servizi transatlantici merci e passeggeri di continuare a funzionare anche d'inverno quando il mare ghiacciava nel Golfo di San Lorenzo chiudendo il porto di Montreal.\nDal 1896 la concorrenza con la Great Northern Railway per il traffico nel sud della Columbia Britannica costrinse la Canadian a costruire una seconda linea attraverso la provincia, a sud di quella originale. Van Horne, divenuto presidente della CPR, chiese l'aiuto del governo ottenendo un finanziamento di circa 3,6 milioni di dollari per costruire una ferrovia da Lethbridge (Alberta) via Crowsnest Pass, alla sponda sud del Lago Kootenay; in cambio la CPR avrebbe ridotto in perpetuo i tassi di nolo per i prodotti di primaria importanza spediti in Canada occidentale.\nIl controverso accordo del Crowsnest Pass effettivamente riusc\u00ec a bloccare il tasso di carico sui cereali prodotti e i prezzi di alcuni prodotti coloniali occidentali ai livelli del 1897. Anche se temporaneamente sospeso durante la prima guerra mondiale, il \"Crow Rate\" fu sostituito dal Grain Transportation Act solo nel 1983; ci\u00f2 consent\u00ec l'aumento graduale dei prezzi di trasporto del grano. La linea del Crowsnest Pass fu inaugurata il 18 giugno 1898; seguiva un complicato percorso attraverso il dedalo di valli e passaggi del sud della Columbia Britannica, ricongiungendosi alla linea principale originale a Hope (Columbia Britannica) dopo aver attraversato le Cascade Mountains attraverso il Passo di Coquihalla.\nLa linea principale meridionale, nota come Kettle Valley Railway in British Columbia, fu costruita in risposta alla forte espansione mineraria ed economica e alla naturale tendenza locale (per ragioni geografiche) delle popolazioni del sud della Columbia a stabilire relazioni commerciali con i vicini stati degli Stati Uniti piuttosto che con Vancouver o con il resto del Canada. Il fatto era visto come una forte minaccia sia alla sicurezza nazionale che al controllo delle risorse proprie della provincia. Il servizio di trasporto passeggeri locale fu dirottato sulla nuova linea sud, che collegava molte piccole citt\u00e0 emergenti in tutta la regione. Le linee indipendenti e sussidiarie CPR che furono poi messe in relazione a questo percorso furono la Shuswap e Okanagan Railway, la Kaslo e Slocan Railway, la Columbia e Kootenay Railway, la Columbia e Western Railway e varie altre.\nIl contributo della CPR allo sviluppo del Canada occidentale.\nA lavori di costruzione conclusi era evidente il fatto che la CPR aveva costruito una ferrovia principalmente attraverso praterie desertiche la cui utilit\u00e0 era discutibile agli occhi di molti. Per costruire la ferrovia il governo canadese aveva concesso 100.000\u00a0km\u00b2 alla Canadian Pacific; questa di conseguenza intraprese un'intensa campagna di persuasione per promuovere l'immigrazione in Canada. Agenti della Pacific aprirono molte sedi estere nelle quali veniva offerto spesso un pacchetto comprendente un passaggio su una nave CP, un viaggio su un treno CP e un lotto di terreno venduto dalla ferrovia CP al prezzo di 2,50 dollari l'acro a condizione che la terra venisse coltivata\nEvoluzione del sistema CPR nel primo ventennio del XX secolo.\nNella prima decade del XX secolo la Canadian Pacific continu\u00f2 a costruire nuove linee o ad acquisirne. Nel 1908 fu aperta una linea che collegava Toronto e Sudbury. Precedentemente il traffico proveniente dal sud dell'Ontario e diretto a ovest compiva un percorso tortuoso attraverso l'Ontario orientale. Fu migliorata anche l'operativit\u00e0 delle ferrovie del Canada occidentale. Nel 1909 la Canadian Pacific complet\u00f2 due importanti opere di ingegneria ferroviaria: la pi\u00f9 significativa fu la sostituzione del cosiddetto \"Big Hill\", l'antico e difficile percorso che era l'handicap della linea principale, sostituito da una galleria elicoidale che riduceva la pendenza originale dal 45 per mille al valore del 22 per mille; la galleria fu aperta nel mese di agosto. Nel marzo 1909 la CPR fu attivato il nuovo ponte in ferro sul fiume Red Deer, sulla Calgary-Edmonton, in sostituzione di quello vecchio in legno; i lavori erano iniziati nel mese di aprile 1908.\nIl 3 novembre 1909 venne aperto il viadotto di Lethbridge sul fiume Oldman nello Stato di Alberta; lungo 1624\u00a0m e alto 96\u00a0m, sul fondo valle, era uno dei pi\u00f9 lunghi ponti ferroviari del Canada. Nel 1916 la CPR sostitu\u00ec, mediante il tunnel Connaught, lungo 8\u00a0km, sotto il Monte Macdonald la linea attraverso il Rogers Pass, che era spesso soggetta a valanghe che nel solo 1910 avevano ucciso 62 uomini; al tempo fu la galleria ferroviaria pi\u00f9 lunga dell'emisfero occidentale.\nNel 1912, il 3 gennaio, venne acquisita la Dominion Atlantic Railway, in Nuova Scozia, e ci\u00f2 permise alla Canadian Pacific l'accesso ad Halifax, importante porto sull'Atlantico. Dominion Atlantic, isolata dal resto della rete CPR, utilizzava la linea della CNR per l'interscambio e operava i servizi di traghettamento sulla Baia di Fundy, per passeggeri e merci, tra il porto di Digby e la stazione Canadian Pacific di Saint John, in Nuovo Brunswick. Le navi a vapore Dominion Atlantic collegavano, per passeggeri e merci, Yarmouth con Boston e New York. Il 1\u00ba luglio 1912, CPR acquist\u00f2 anche la Esquimalt and Nanaimo Railway, una ferrovia sull'Isola di Vancouver che venne collegata alla rete CPR mediante traghetti ferroviari. Il 14 dicembre 1912 CPR acquist\u00f2 anche la Quebec Central Railway.\nNegli ultimi anni del XIX secolo la compagnia aveva intrapreso anche un ambizioso programma di costruzione di hotel: la \"Casa di Ghiaccio\" nel Glacier National Park, il Mount Stephen House a Field, in Columbia Britannica, lo Ch\u00e2teau Frontenac a Qu\u00e9bec e il Banff Springs Hotel. Nello stesso periodo la CPR entr\u00f2 in concorrenza con altre tre linee intercontinentali in crisi economica che nel 1919, insieme alla rete Intercolonial Railway vennero fuse nella Canadian National Railway di propriet\u00e0 statale.\nIl 21 gennaio 1910, un treno passeggeri deragli\u00f2 sul ponte sul fiume Spagnolo (Ontario) nella localit\u00e0 di Nairn nei pressi di Sudbury facendo almeno 43 vittime \nIl CPR sub\u00ec la sua pi\u00f9 grande perdita di vite umane, in seguito all'affondamento del suo piroscafo \"Empress of Ireland\", inabissatosi dopo una collisione con il norvegese \"SS Storstad\" il 29 maggio 1914, (Canadian Pacific Steamship Company), nel Fiume San Lorenzo con 1.024 persone, di cui 840 passeggeri.\nLa CPR e la prima guerra mondiale.\nLo scoppio della prima guerra mondiale coinvolse interamente la CPR che dovette mettere le sue risorse interamente a disposizione dell'impero britannico, non solo i treni e le linee ferroviarie ma anche le navi, i depositi, gli alberghi e i propri mezzi di comunicazione, oltre che il suo personale. Il suo impegno nel trasporto di truppe ed armamenti coinvolse 52 delle sue navi (delle quali ne sopravvissero soltanto 27 unit\u00e0) trasportando oltre un milione tra truppe e passeggeri e 4 milioni di tonnellate di merci. Vennero stanziati anche fondi per circa 100 milioni di dollari canadesi da erogare agli Alleati. A conflitto finito la Canadian commission\u00f2 a sue spese tre statue e 23 lapidi commemorative dei caduti. Dopo la guerra il governo federale del Canada costitu\u00ec la Canadian National Railway (CNR, e successivamente CN) rilevando diverse compagnie ferroviarie in difficolt\u00e0 economica; questa divenne il maggiore concorrente della Canadian Pacific. Nel 1923 Henry Worth Thornton sostitu\u00ec David Blyth Hanna divenendo il secondo presidente CNR Durante questo periodo furono definite legalmente le concessioni ferroviarie di terreni.\nGrande Depressione e seconda guerra mondiale; 1929\u20131945.\nIl decennio 1929-1939, con la Grande Depressione, fu fonte di difficolt\u00e0 anche per la Canadian Pacific che risent\u00ec del periodo ma non quanto la compagnia rivale governativa Canadian National perch\u00e9 meno indebitata; ridimension\u00f2 tuttavia alcuni dei suoi servizi passeggeri e merci e blocc\u00f2 l'emissione dei dividendi agli azionisti dal 1932. Le difficolt\u00e0 sociali del tempo portarono alla creazione di nuovi partiti politici e a proteste popolari tra cui \u00e8 ricordata la cosiddetta \"On-to-Ottawa Trek\" (una vera e propria marcia su Ottawa).\nUn importante evento per la ferrovia e per il Canada fu la visita di Re Giorgio VI e della Regina Elisabetta nel 1939. CPR e CNR condivisero il compito di trainare il treno reale attraverso il paese nel corso degli spostamenti tra le citt\u00e0 di Qu\u00e9bec e Vancouver. Nello stesso anno scoppi\u00f2 la seconda guerra mondiale e come era avvenuto nel caso della prima, anche in questo caso la CPR impegn\u00f2 buona parte delle sue risorse per lo sforzo bellico. Furono riconvertite le fabbriche, gli Angus Shops di Montreal, per la produzione di carri armati Valentine e altri veicoli blindati; vennero trasportate truppe e risorse in tutto il paese e impegnate 22 delle proprie navi; 12 di queste vennero affondate.\nDal dopoguerra alla fine degli anni settanta. Lo scorporo.\nNel dopoguerra l'industria dei trasporti inizi\u00f2 a cambiare anche in Canada. Le ferrovie, che precedentemente erano i fornitori quasi esclusivi di servizi merci e passeggeri, iniziarono a cedere il posto al trasporto su strada, sia merci che passeggeri, e a quello aereo per il trasporto a lunga distanza. Ci\u00f2 danneggi\u00f2 solo in parte gli interessi della Canadian Pacific in quanto proprietaria anche di linee aeree e di autobus ma le operazioni di trasporto merci della ferrovia continuarono a prosperare nel settore delle materie prime e dei prodotti sfusi. Decadde invece rapidamente la redditivit\u00e0 del trasporto passeggeri su ferro. Nella prima met\u00e0 degli anni cinquanta, pertanto, la compagnia introdusse innovazioni nel servizio passeggeri. Nel 1955 fu creato il nuovo treno di lusso transcontinentale, \"The Canadian\". Tuttavia, a partire dal 1960, l'azienda inizi\u00f2 il taglio dei servizi di trasporto passeggeri su molte delle sue linee diramate; soppresse il suo treno transcontinentale \"The Dominion\" nel 1966 e nel 1970 inizi\u00f2 ad effettuare in maniera discontinua anche il The Canadian. Per circa 8 anni prosegu\u00ec in tal senso ottenendo soltanto un'ulteriore diminuzione del traffico passeggeri sul treno.\nNel 1968, nell'ambito di una riorganizzazione aziendale, ciascuna delle principali attivit\u00e0 del CPR, incluse le operazioni ferroviarie, vennero riorganizzate come societ\u00e0 distinte. Il nome della societ\u00e0 che si occupava della ferrovia fu cambiato in CP Rail mentre la societ\u00e0 madre cambi\u00f2 il suo nome in \"Canadian Pacific Limited\" nel 1971. Il settore aereo, le telecomunicazioni, gli hotel e il patrimonio immobiliare vennero scorporati e la loro propriet\u00e0 trasferita alla nuova \"Canadian Pacific Investments\". L'azienda, scartato il suo vecchio logo con il castoro, adott\u00f2 il nuovo logo Multimark che venne utilizzato, con un colore di sfondo diverso, per ciascuna delle nuove societ\u00e0 partecipate.\nIl 29 ottobre del 1978, Canadian Pacific cedette tutto il proprio servizio passeggeri (CP Rail) a VIA Rail, la \"Crown corporation\" federale creata per la gestione di tutti i servizi passeggeri intercity di CP Rail e di CN\nMutamenti di assetto tra 1979\u20132001. Rinasce Canadian Pacific Railway.\nIl 10 novembre 1979 a Mississauga, in Ontario, un treno merci di 106 carri merci che trasportava merci pericolose ed esplosivi deragli\u00f2 senza vittime ma provocando l'evacuazione cautelativa di 200.000 persone\nNel 1984 Canadian Pacific inizi\u00f2 la costruzione di un tunnel sotto il Monte Macdonald in luogo del precedente \"Connaught Tunnel\" sotto le Selkirk Mountains; attivato nel 1988, con 14,7\u00a0km, fu il pi\u00f9 lungo d'America. Nel corso degli anni ottanta la partecipata, Soo Line Railroad, intraprese diverse operazioni; acquist\u00f2 la Minneapolis, Northfield and Southern Railway nel 1982 e, il 21 febbraio 1985, acquis\u00ec una parte societaria consistente della Milwaukee Road fondendosi infine con essa il 1\u00ba gennaio 1986. Nello stesso periodo Canadian Pacific acquis\u00ec il controllo della Toronto, Hamilton and Buffalo Railway (TH&amp;B) da Conrail e qualche tempo dopo la inglob\u00f2 nel proprio sistema ferroviario; nel 1985 il nome e il marchio nel 1985 (TH&amp;B) scomparvero definitivamente. Nel 1987 buona parte della rete della regione dei Grandi Laghi, in buona parte Soo Line, fu scorporata creando Wisconsin Central, successivamente ceduta a Canadian National Railway.\nIn seguito all'accordo di libero scambio USA-Canada del 1989 che liberalizz\u00f2 il commercio tra le due nazioni continu\u00f2, durante i primi anni 1990, l'espansione della Canadian Pacific che, nel 1990, acquis\u00ec il controllo totale della Soo Line acquistando anche la Delaware and Hudson Railway nel 1991. Queste due acquisizioni fornirono alla Canadian Pacific l'accesso ferroviario alle maggiori citt\u00e0 americane quali Chicago (attraverso Soo Line) e New York City (tramite Delaware and Hudson).\nNel corso degli anni successivi Canadian Pacific ridimension\u00f2 la sua rete mediante vendite o dismissioni di tratte diramate o di linee secondarie; tale politica ebbe un risvolto negativo in quanto furono abbandonati anche molti silos di ammasso delle granaglie posti per il carico e scarico via ferrovia. Fu interessata principalmente la regione conosciuta come il \"Canada Breadbasket\" e comprese tutte le linee ad est di Montreal, in Maine e Nuovo Brunswick fino al porto di Saint John (che operava sotto il marchio Canadian Atlantic Railway) che furono vendute o abbandonate.\nNel 1996 Canadian Pacific trasfer\u00ec la propria sede operativa dalla stazione Windsor, a Montreal, a Calgary, nell'Alberta; in essa dal nuovo Centro di gestione della rete (NMC) veniva controllato il movimento dei treni dal Porto di Vancouver al Nord Ontario. Una sede pi\u00f9 piccola rimase alla stazione Windsor per controllare il traffico dei treni da Mactier al porto di Montreal. Nello stesso anno spost\u00f2 gli uffici direzionali a Calgary e riprese il vecchio nome Canadian Pacific Railway. Una nuova compagnia sussidiaria, la St. Lawrence and Hudson Railway (StL &amp; H), fu creata per gestire i servizi non remunerativi nel Nord-est, Qu\u00e9bec, sud ed est Ontario, diritti di transito su Chicago e la Delaware and Hudson Railway nel nord-est degli Stati Uniti. La nuova societ\u00e0 intraprese dismissioni e scorporo di brevi tratte; istitu\u00ec servizi su commissione di trasporto merci riuscendo rapidamente a recuperare redditivit\u00e0. Il 1\u00ba gennaio 2001 la StL &amp; H venne formalmente reinserita nella rete Canadian Pacific.\nCanadian Pacific nel nuovo secolo.\nNel 2001 la Canadian Pacific Limited scorpor\u00f2 le sue cinque controllate inclusa la CPR, creando altrettante compagnie indipendenti. Canadian Pacific Railway abbrevi\u00f2 il suo nome in Canadian Pacific formalmente (ma non legalmente) all'inizio del 2007. Fu uno dei principali sponsor e fornitore logistico dei Giochi Olimpici invernali del 2010 di Vancouver.\nIl 4 settembre 2007 CPR annunci\u00f2 l'acquisto della Dakota, Minnesota and Eastern Railroad (DM &amp; E) dalla societ\u00e0 londinese Electra Private Equity. Tale operazione permetteva alla CPR di accedere ai caricatori di prodotti agricoli, di etanolo e di carbone dei bacini carboniferi degli Stati Uniti nel Wyoming e nel Powder River Basin. Il prezzo di acquisto fu di 1,48 miliardi di dollari USA pi\u00f9 oltre 1 miliardo di dollari per la costruzione di raccordi ferroviari e per carico di carbone dal bacino del Powder River. Il 4 ottobre 2007 CPR annunci\u00f2 di avere completato le operazioni finanziarie necessarie per l'acquisizione che venne completata con la fusione il 31 ottobre 2008.\nOltre alla Dakota, Minnesota ed Eastern Railroad fu acquisita anche la Iowa, Chicago e Eastern Railroad. Il percorso di quest'ultima era parzialmente gestito della controllata CP Soo Line e dalla precedente The Milwaukee Road. L'insieme combinato delle due compagnie si estendeva tra Nord Dakota, Sud Dakota, Minnesota, Wisconsin, Nebraska e Iowa, nonch\u00e9 due brevi tratti in altri due stati che comprendevano, una linea a Kansas City (Missouri) e una linea a Chicago (Illinois) oltre alla concessione per costruire una linea nel bacino del fiume Powder in Wyoming.\nIl 28 ottobre 2011 il Fondo speculativo statunitense Pershing Square Capital Management (PSCM) rese noto che possedeva il 12,2 per cento della Canadian Pacific\n.L'aumento della quota posseduta al 14,2 per cento rese PSCM il maggiore azionista della ferrovia. Nello stesso mese l'amministratore di Pershing, Bill Ackman, chiese la sostituzione dell'amministratore delegato di CP Fred Green; il 17 maggio 2012, poche ore prima della riunione annuale degli azionisti della ferrovia, Green e altri cinque membri del consiglio, tra cui il presidente John Cleghorn, rassegnarono le dimissioni. Al loro posto i sette candidati, tra cui erano Ackman e il partner, Paul Hilal, furono poi eletti. Il consiglio ricostituito, dopo aver nominato Stephen Tobias (ex vice presidente e chief operating officer della Norfolk Southern Railroad) come CEO ad interim avvi\u00f2 la ricerca di un nuovo CEO, stabilendosi su E. Hunter Harrison, l'ex presidente di CN Rail, il 29 giugno 2012.\nLa scalata della compagnia ferroviaria provoc\u00f2 uno sciopero di nove giorni da parte dei macchinisti di circa 4.800 locomotive, dei conduttori e dei controllori del traffico che abbandonarono il lavoro il 23 maggio, bloccando il traffico merci canadese con un danno economico stimato in 80 milioni di dollari canadesi. Lo sciopero si concluse con un atto governativo di precettazione costringendo entrambe le parti a giungere ad un accordo vincolante. I treni Canadian Pacific Railway Ltd. ripresero le normali operazioni il 1\u00ba giugno 2012.\nIl 6 luglio 2013 un treno merci di Canadian Pacific che trasportava petrolio greggio subappaltato all'operatore di linea Montreal, Maine and Atlantic Railway giunto a Lac-M\u00e9gantic deragliava provocando 47 vittime.\nIl 14 agosto 2013, il governo del Qu\u00e9bec inser\u00ec la Canadian Pacific Railway, insieme al committente World Fuel Services (WFS), alla lista di persone giuridiche tenute al risarcimento spese per il risanamento ambientale conseguente ai danni del deragliamento.\nA questa richiesta oppose ricorso la CPR. Nel febbraio 2014 venne chiesta l'eliminazione graduale dei carri cisterna del tipo coinvolto nel deragliamento\nIl 12 ottobre 2014 Canadian Pacific fece un tentativo di accordo per la fusione con American Railway (CSX Transportation).\nTraffico merci.\nOltre la met\u00e0 del traffico merci della Canadian Pacific \u00e8 costituito dal trasporto di carbone, di grano e intermodale con maggioranza dei profitti realizzati in Canada occidentale. In misura minore prodotti industriali, zolfo, fertilizzanti, prodotti chimici, prodotti forestali. La parte pi\u00f9 attiva della rete ferroviaria \u00e8 la linea principale tra Calgary e Vancouver. Dal 1970 il carbone \u00e8 diventato un prodotto portante dei traini CPR in particolare da Sparwood, in British Columbia, ai terminali di Roberts Bank e North Vancouver da dove viene imbarcato per il Giappone.\nTraffico passeggeri.\nFino agli anni sessanta il treno era la principale modalit\u00e0 di trasporto a lunga distanza del Canada. Molte delle carrozze utilizzate dalla Canadian Pacific vennero costruite nelle proprie strutture produttive, denominate CPR Angus Shops, per essere in grado di soddisfare tutte le esigenze di trasporto passeggeri.\nLa Canadian Pacific integrava il suo servizio transcontinentale con linee di navigazione interna lacustre. Dal 1885 e fino al 1912, le navi collegarono Owen Sound, sulla Georgian Bay, a Fort William. Nel dicembre 1911 in seguito a un grande incendio che distrusse le strutture di ammasso del grano, le operazioni furono trasferite ad un nuovo porto pi\u00f9 grande creato da CPR a Port McNicoll nel maggio 1912. Cinque navi vi svolgevano servizio giornaliero. I viaggiatori provenienti da Toronto in treno trovavano nel porto coincidenza con nave e con altro treno a Lakehead. Dopo la seconda guerra mondiale i treni e le navi trasportarono anche automobili oltre che passeggeri. Un servizio caratterizz\u00f2 l'ultimo collegamento treno-nave del Nord America, lo \"Steam Boat\" un veloce treno di collegamento diretto tra Toronto e Port McNicoll. Il servizio di trasporto passeggeri venne interrotto a fine stagione nel 1965.\nIl calo progressivo del traffico ferroviario in favore di quello automobilistico e aereo spinsero la Canadian Pacific a trovare soluzioni diverse: dal 9 novembre 1953 furono introdotte su molte linee le automotrici Budd Rail Diesel definite ufficialmente \"Dayliners\" negli orari CPR che oltre a ridurre i tempi di viaggio permisero consistenti economie di esercizio che salvarono molte linee dalla chiusura per vari anni.\nIl 24 aprile 1955 prese l'avvio un treno passeggeri di lusso transcontinentale, denominato \"The Canadian\", tra Vancouver e Toronto/Montreal (a est di Sudbury il treno era diviso in due sezioni). Il treno veniva trainato da locomotive Diesel-elettriche e usava carrozze speciali in acciaio inossidabile del tipo streamline.\nDagli anni sessanta tuttavia inizi\u00f2 il taglio dei servizi, cominciando dalle linee diramate e secondarie: tra Columbia Britannica e Crowsnest Pass nel gennaio 1964 e nel Qu\u00e9bec Centrale in aprile 1967, mentre il treno transcontinentale \"The Dominion\" fu soppresso a met\u00e0 del 1966. Il 29 ottobre 1978 CP Rail cedette tutto il servizio passeggeri a VIA Rail. Dal 15 gennaio 1990, il primo ministro canadese Brian Mulroney dispose consistenti tagli del servizio VIA Rail; il treno \"The Canadian\" fu spostato dalle linee CPR a quelle della Canadian National, senza cambiare nome ma venne effettuato cadenza trisettimanale e per soli sei mesi l'anno.\nOltre ai servizi di trasporto passeggeri tra le citt\u00e0 CPR forniva anche il servizio ferroviario pendolare a Montreal; nel 1970 fu la prima azienda del Canada ad utilizzare carrozze a due piani. Il 1\u00ba ottobre 1982, la Soci\u00e9t\u00e9 de transport de Montr\u00e9al (Montreal Urban Community Transit Commission) (STCUM) rilev\u00f2 la gestione dei servizi pendolari precedentemente forniti da CP Rail.\nCanadian Pacific Railway opera in atto due servizi pendolari su contratto di servizio: GO Transit tra Milton e sobborghi di Toronto in Ontario e a Montreal tra Lucien-L'Allier Station e Candiac, tra Rigaud e Blainville\u2013Saint-Jerome. Bombardier Transportation ha assunto il controllo della circolazione dei treni il 5 maggio 2014.\nDipartimento vagoni letto, ristorante e conferenza.\nCanadian Pacific decise fin dall'inizio di gestire direttamente i propri vagoni letto, a differenza delle ferrovie degli Stati Uniti nelle quali dipendevano da societ\u00e0 specializzate indipendenti. Le carrozze letto CPR venivano gestite da un Dipartimento autonomo, denominato \"Sleeping, Dining and Parlour Car Department\" che comprendeva anche i vagoni ristorante e salone. L'ambiente interno venne realizzato molto confortevole e spazioso per ordine del Direttore Generale, William Van Horne. La gestione diretta consentiva un migliore controllo del servizio erogato oltre a mantenere all'interno tutti gli introiti, ma il profitto non fu mai alto nella ristorazione dei passeggeri. Pi\u00f9 importante era la consapevolezza di mantenere alto il livello di immagine verso i clienti facoltosi che potevano permettersi di percorrere grandi distanze allo scopo di attirarne altri verso il Canada e treni della CPR con il loro parere favorevole.\nTra il 1912 e il 1914 la Canadian Pacific estese i suoi interessi anche all'Europa sottoscrivendo accordi con le ferrovie di stato dell'Austria per la circolazione di carrozze panoramiche \"Canadian\" sui percorsi alpini dell'Arlberg e dei Tauri allo scopo di indirizzarvi clientela britannica, americana e canadese mediante le proprie rotta edi navigazione a vapore. La guerra mise tuttavia fine alla breve avventura europea. Le carrozze venne vendute alle Ferrovie dello Stato italiane e circolarono anche in composizione al treno di Mussolini. Durante la seconda guerra mondiale furono usate anche come carrozze ospedale. Le ultime due unit\u00e0 vennero demolite entro il 1970.\nTrasporti merci espressi.\nVan Horne struttur\u00f2 fin dall'inizio l'attivit\u00e0 della Canadian Pacific in maniera da ottenere il massimo possibile di entrate differenziandone i servizi oltre che ferroviari anche mediante il telegrafo, i vagoni letto e altre linee di investimento creando reparti o aziende controllate. Gli alberghi furono cruciali per la crescita del CPR attirando viaggiatori e turisti.\nLa \"Dominion Express Company\" fu costituita in modo indipendente nel 1873, ancor prima della CPR, ma il suo impegno nel servizio ferroviario inizi\u00f2 nell'estate del 1882 da Rat Portage (Kenora), Ontario ovest, a Winnipeg, in Manitoba. Assorbita dalla CPR venne ribattezzata \"Canadian Express Company\" il 1\u00ba settembre 1926, con la sede trasferita da Winnipeg a Toronto, ma gestita come societ\u00e0 a s\u00e9 stante incaricandosi dell'inoltro e della gestione dei vagoni espressi sui treni, con o senza personale a bordo, che venivano agganciati in testa o in coda ai convogli passeggeri per permetterne un veloce inoltro. Il trasporto si occupava, oltre a tutti i tipi di piccole spedizioni per tutti i tipi di aziende, di prodotti e di merci deperibili come latticini, pollame e uova, fiori freschi e prodotti ittici in carri frigorifero. L'attivit\u00e0 prevedeva anche il trasporto di oro e argento in lingotti, denaro, valori e preziosi con scorta armata. A partire dal novembre 1945 il servizio ferroviario venne integrato da quello stradale per servire i luoghi pi\u00f9 piccoli. Tale trasporto continu\u00f2 a espandersi in tutto il Canada ma con la deregolamentazione del 1980 decrebbe rapidamente e venne soppresso dopo alcuni tentativi di riorganizzazione.\nTreni speciali.\nTreni reali.\nCanadian Pacific effettu\u00f2 un certo numero di treni per trasportare i membri della famiglia reale quando fecero il giro del Canada. Tali treni furono elegantemente arredati con servizi a bordo tra cui un ufficio postale e un negozio di barbiere. Il treno reale pi\u00f9 notevole fu quello del 1939, anno in cui CPR e CNR, effettuarono il trasporto da Qu\u00e9bec a Vancouver dei reali del Regno Unito Giorgio VI ed Elisabetta. Le locomotive a vapore utilizzate per la trazione del treno furono la CPR 2850, una Hudson costruita nel 1938 da Montreal Locomotive Works, la CNR 6400, la U4a Northern e la CNR 6028 tipo U1b Mountain. L'intero convoglio reale venne dipinto tutto in blu reale, con filetti in colore argento, ad eccezione della locomotiva CNR 6028. Furono percorsi 5189\u00a0km attraverso il Canada, con 25 cambi di equipaggio, senza alcun inconveniente. In seguito al viaggio il Re Giorgio permise alla Canadian Pacific di utilizzare il termine \"Royal Hudson\" per le locomotive CPR semi-aerodinamiche (2820-2864) e l'uso dello stemma con le corone reali sulle loro fiancate.\nTreni della seta.\nTra 1890 e 1933, la Canadian Pacific effettu\u00f2 il trasporto di seta grezza proveniente dall'Estremo oriente dal porto di Vancouver alle aree di New York e del New Jersey ove si trovavano le aziende di lavorazione. Dato il grande valore del prodotto trasportato i treni erano scortati da guardie armate, si fermavano solo per cambiare locomotiva e facevano poche e brevissime fermate. I treni della seta avevano la precedenza su tutti gli altri treni, anche passeggeri importanti. Dalla fine della seconda guerra mondiale in poi l'invenzione della seta sintetica fece crollare il traffico specifico e tipo di servizio si estinse.\nTreni funebri.\nTra i servizi particolari svolti dalla Canadian Pacific vi furono anche treni funebri per la traslazione delle spoglie di personalit\u00e0. Tra di essi sono noti, quello del 10 giugno 1891 per i funerali del primo ministro John A. Macdonald da Ottawa a Kingston composto da cinque carrozze addobbate e trainato dalla locomotiva a vapore CPR 283 e quello del 14 settembre 1915, dell'ex presidente CPR William Cornelius Van Horne da Montreal a Joliet, in Illinois, trainato dalla locomotiva CPR 2213.\nBetter Farming Train.\nTra il 1914 e il 1922 la CPR forn\u00ec il materiale rotabile per il \"Better Farming Train\", un treno che girava per le aree rurali del Saskatchewan a scopo di formazione divulgativa della ricerca e delle nuove tecniche applicate all'agricoltura; il treno era promosso dall'Universit\u00e0 del Saskatchewan e il costo operativo era coperto dal Dipartimento dell'Agricoltura.\nCarrozze scuola.\nTra il 1926 e primi anni sessanta la CPR organizz\u00f2 una carrozza scuola per raggiungere le localit\u00e0 isolate del Nord Ontario; questa era provvista di insegnante itinerante. Le carrozze erano dotate delle attrezzature necessarie e contenevano anche librerie e alloggi per l'insegnante.\nTreni turistici.\nA partire dal 1999 Canadian organizza un treno speciale natalizio, l'\"Holiday train\", effettuato lungo la sua linea principale nei mesi di novembre e dicembre per raccogliere donazioni per il banco alimentare e per i poveri. Il treno ha anche scopo pubblicitario ed \u00e8 dotato di un palcoscenico e di spazi per animatori che viaggiano con il treno.\nL'Holiday \u00e8 un treno composto da carri merci e carrozze passeggeri d'epoca utilizzate come alloggi e per il trasporto di equipaggio e animatori. Dal suo lancio, nel 1999, il programma ha raccolto circa 9,5 milioni di dollari canadesi e 3.300 tonnellate di cibo per banchi alimentari nordamericani.\nI treni Holiday effettuati sono due e compiono circa 150 fermate in Canada e nell'area nord-est degli Stati Uniti.\nTreno Royal Canadian Pacific.\nIl 7 giugno 2000 venne inaugurato il Royal Canadian Pacific un servizio turistico di lusso, operante tra giugno e settembre, lungo i 1050\u00a0km di percorso da Calgary, attraverso la Columbia Valley e ritorno a Calgary via Crowsnest Pass. Il viaggio dura sei giorni e cinque notti. Il treno \u00e8 composto da otto carrozze di lusso costruite tra il 1916 e il 1931 restaurate ed \u00e8 trainato da locomotive diesel della prima generazione.\nTreni storici a vapore.\nNel 1998 la Canadian Pacific riport\u00f2 in patria dagli Stati Uniti una sua locomotiva a vapore per treni passeggeri che era stata venduta ad uso monumento statico nel gennaio 1964. La macchina, una Hudson CPR 2816, dopo un restauro di 2 anni e mezzo venne denominata \"Empress 2816\" e rimessa in servizio per promuovere le relazioni pubbliche in gran parte della rete CPR e su linee degli Stati Uniti, utilizzata per vari scopi benefici\nInteressi non ferroviari.\nTelegrafo.\nLa concessione originale ottenuta nel 1881 dalla Canadian Pacific prevedeva anche il diritto di creare una rete di comunicazioni telegrafiche e telefoniche. Il telegrafo era ben affermato come mezzo per comunicare in modo rapido a grandi distanze e rappresentava per la ferrovia oltre che un mezzo per il servizio ferroviario vero e proprio anche un utile fonte di introito supplementare. Nel 1882 venne creato un Dipartimento Telegrafi separato; questo svilupp\u00f2 i collegamenti prima verso gli Stati Uniti e poi anche con cavi sottomarini.\nI telegrammi divennero di vitale importanza per le imprese; perfino nelle stazioni pi\u00f9 piccole l'agente locale gestiva questo servizio su commissione. Il servizio fu nel tempo modernizzato ma l'avvento di tecnologie pi\u00f9 moderne port\u00f2 definitivamente alla crisi il sistema.\nRadiofonia.\nIl 17 gennaio 1930 la Canadian Pacific entr\u00f2 nel settore delle trasmissioni radiofoniche con la creazione di radio in 11 citt\u00e0 da costa a costa al fine di organizzare una propria rete radio concorrente con quella di CNR Radio; quest'ultima aveva costruito una rete radio con l'obiettivo promozionale e di intrattenimento dei passeggeri durante il viaggio. L'inizio della Grande Depressione caus\u00f2 l'insuccesso finanziario dell'iniziativa della CPR che in aprile ridusse le trasmissioni alle sole stazioni di Toronto, Montreal e Winnipeg\nIl servizio radiofonico CPR prosegu\u00ec a cura di un gruppo di affiliati ma il rilevamento delle radio della concorrente da parte della Canadian Radio Broadcasting Commission fece cadere ogni ulteriore convenienza e il servizio ebbe termine nel 1935.\nNavigazione fluviale, lacustre e marina.\nLe navi a vapore svolsero un ruolo importante nella storia della compagnia sin dagli inizi. Le navi vennero usate per i rifornimenti ai cantieri durante la costruzione della ferrovia in Columbia Britannica. Per raggiungere le zone isolate del nord Ontario furono utilizzati i battelli a vapore per le forniture necessarie ai lavori di costruzione. Allo stesso tempo veniva espletato gi\u00e0 un servizio passeggeri regolare verso occidente. I treni effettuati da Toronto a Owen Sound quivi trovavano i piroscafi CPR per Fort William da dove partivano i treni per raggiungere Winnipeg. Prima che fosse stata completata la rete Canadian l'unico modo per raggiungere l'occidente era attraverso gli Stati Uniti, via St. Paul e Winnipeg. Tale servizio di navi a vapore dei Grandi Laghi continu\u00f2 ad esistere come percorso alternativo per molti anni, sempre gestito dalla ferrovia. Il servizio passeggeri Canadian Pacific sui laghi ebbe termine nel 1965.\nNel 1884 la CPR inizi\u00f2 l'acquisto di velieri per un supplemento al servizio ferroviario sui Grandi Laghi. Nel corso degli anni la compagnia ferroviaria struttur\u00f2 ampiamente i suoi servizi di trasporto sull'acqua, mediante la divisione \"Canadian Pacific Railway Upper Lake Service\", il suo servizio trans-Pacifico, il \"Canadian Pacific Railway Coast Service\", il \"Canadian Pacific Railway Lake and River Service\", il suo servizio transatlantico e il traghettamento sulla Baia di Fundy. Nel XX secolo la CPR divenne anche una compagnia di trasporto intercontinentale con due servizi transoceanici di collegamento, tra il Canada e l'Europa e tra il Canada e l'Asia. \nCompletata la ferrovia in Columbia Britannica la CPR si dot\u00f2 di proprie, eleganti, navi per passeggeri a vapore. I viaggi da e per l'Oriente con carico di t\u00e8, seta e altri prodotti di importazione furono un'importante fonte di reddito e un vitale collegamento per l'Impero Britannico. Il servizio atlantico da e per l'Inghilterra inizi\u00f2 con l'acquisizione di due linee esistenti, la Beaver Line (di propriet\u00e0 di Elder Dempster) e le Allan Lines che divennero i \"Canadian Pacific Ocean Services\" (in seguito, \"Canadian Pacific Steamships\") gestiti separatamente dai servizi lacustri in Canada considerati parte componente delle operazioni ferroviarie. Le rotte trans-oceaniche permettevano di viaggiare dalla Gran Bretagna a Hong Kong utilizzando navi, treni e alberghi tutti della Canadian Pacific; tra questi la nave \"Empress of India\" fu famosa per il suo lusso e la velocit\u00e0. Le navi della compagnia trasportavano anche immigrati provenienti dall'Europa e svolsero un ruolo importante in entrambe le guerre mondiali; molte di loro andarono perse per azione belliche; tra queste vi fu l'Empress of Britain.\nLa flotta CPR comprendeva anche traghetti ferroviari tra cui quelli tra Windsor e Detroit (Michigan), operanti dal 1890 e fino al 1915. I primi furono battelli a pale in grado di trasportare 16 carri merci ma anche carrozze viaggiatori. Il servizio ebbe termine nel 1915 in seguito a un accordo CPR - Michigan Central per usare il loro tunnel Detroit River, aperto al traffico nel 1910. In seguito a un accordo venne costituita una joint venture Pennsylvania-Ontario Transportation Company nel 1906 per un servizio di traghetto attraverso il lago Erie tra Ashtabula (Ohio) e Port Burwell (Ontario) per trasportare carri merci, soprattutto di carbone, in gran parte destinato ai consumi delle locomotive a vapore CPR; una sola nave la \"Ashtabula\" effettuava il servizio fino a quando a causa di una collisione nel porto omonimo affond\u00f2 il 18 settembre 1958 mettendo fine al servizio.\nNel 1888 per collegare la rete CPR tra Prescott (Ontario) e Ogdensburg (New York), venne costituita la \"Canadian Pacific Car and Transfer Passenger Company\" (un servizio su questa rotta esisteva gi\u00e0 dal 1854). Il servizio di traghetto passeggeri ebbe termine nel 1958 in seguito alla costruzione di un ponte ma il servizio merci continu\u00f2 fino ai docks di Ogdensburg finch\u00e9 questi non vennero distrutti da un incendio il 25 settembre 1970. Il servizio di traghettamento sulla Baia di Fundy operava per passeggeri e merci collegando Digby, Nuova Scozia, e Saint John, Nuovo Brunswick; ebbe termine dopo 78 anni dalla sua istituzione.\nIl servizio CP Cargo continu\u00f2 su entrambi gli oceani con container; CP fu un pioniere dell'intermodale strada-ferrovia-nave. CP Ships fu scorporata nel 2001 e fusa con Hapag-Lloyd nel 2005.\nNavigazione costiera in Columbia Britannica.\nCanadian Pacific Railway Coast Service (BCCS) fu istituita nel 1901 quando la CPR, acquis\u00ec la Canadian Pacific Navigation Company (con cui non c'era alcuna relazione di parentela) e la sua grande flotta di navi che servivano 72 porti lungo la costa della Columbia Britannica e l'isola di Vancouver. I servizi comprendevano il percorso Vancouver-Victoria-Seattle, Isole del Golfo, Powell River e il servizio Vancouver-Alaska. La BCCS aveva in funzione una flotta di 14 navi passeggeri composta da un certo numero di navi tipo Princess, una nave da carico, tre rimorchiatori e cinque chiatte per trasporto ferroviario i cui servizi continuarono fino al loro declino e furono soppressi alla fine della stagione del 1974. Nel 1977 BCCSS venne rinominata \"Coastal Marine Operations\" (CMO). Nel 1998 detta societ\u00e0 \u00e8 stata acquistata dal Gruppo Washington Marine che dopo l'acquisto \u00e8 stato rinominato Seaspan Coastal Intermodal Company e successivamente, nel 2011, Seaspan Ferries Corporation. Il servizio passeggeri venne soppresso nel 1981.\nNavigazione interna in Columbia Britannica.\nIl servizio della Canadian Pacific Railway Lake and River si svilupp\u00f2 lentamente iniziando nella regione di Kootenay, nel sud della Columbia Britannica, in seguito all'acquisto, nel 1897, della \"Columbia and Kootenay Steam Navigation Company\", che gestiva una sua flotta di battelli a vapore e chiatte sui laghi Arrow; la societ\u00e0 venne assorbita come CPR Lake and River Service allargando l'operativit\u00e0 delle navi a vapore dei Laghi Arrow al fiume Columbia, al lago e al fiume Kootenay, ai laghi Okanagan e Skaha, Slocan, Trout e Shuswap, al Lago Kamloops e al fiume Thompson.\nRimorchiatori e chiatte gestivano il materiale ferroviario imbarcando anche interi treni. I servizi gradualmente diminuirono e si conclusero tutti nel 1975 eccetto alcuni rimasti in opera fino al dicembre 1988.\nCanadian Pacific Hotel: gli alberghi.\nPer promuovere il turismo e la crescita dell'utenza passeggeri la Canadian Pacific costru\u00ec una serie di hotel di prima classe: The Algonquin a St. Andrews, in Nuovo Brunswick, Ch\u00e2teau Frontenac a Qu\u00e9bec, Fairmont Royal York a Toronto, Minaki Lodge a Minaki, Ontario, Hotel Vancouver, Empress Hotel a Victoria, nella Columbia Britannica e Banff Springs Hotel e Chateau Lake Louise nelle Montagne Rocciose canadesi. Alcuni degli alberghi vennero acquistati dalla concorrente Canadian National nel corso degli anni ottanta. Nel 1998 Canadian Pacific Hotel acquis\u00ec la catena Fairmont Hotels, una societ\u00e0 americana, diventando Fairmont Hotels and Resorts, Inc. che gestisce sia le storiche propriet\u00e0 canadesi che le propriet\u00e0 Fairmont negli Stati Uniti. Nel 2006 \u00e8 avvenuta la fusione con la Raffles Hotels &amp; Resorts and Swiss\u00f4tel.\nLinee aeree.\nTra 1942 e 1987 Canadian Pacific fu impegnata anche nel trasporto aereo come Canadian Pacific Airlines e fu il principale concorrente della azienda di stato canadese Air Canada. La base della compagnia aerea era il Vancouver International Airport e serviva sia rotte interne canadesi che internazionali. Alla fine degli anni ottanta fu acquistata dalla Pacific Western Airlines fondendosi ad essa per creare Canadian Airlines.\nLocomotive.\nLocomotive a vapore.\nNei primi anni della sua esistenza Canadian Pacific fece un esteso uso di locomotive a vapore del tipo \"American Standard\" con rodiggio 2-2-0. In seguito differenzi\u00f2 il parco locomotive con macchine di rodiggio 2-3-0 per treni passeggeri e 1-4-0 per treni merci. Agli inizi del XX secolo la CPR acquist\u00f2 o costru\u00ec centinaia di cosiddette \"Ten-Wheeler\" (2-3-0) per passeggeri e merci e altrettante 1-4-0 e 1-5-0 per treni merci. Per servizi su linee di montagna vennero usate anche delle 1-5-1. Tra 1906 e 1948 vennero acquisite centinaia di locomotive \"Pacific\" (2-3-1) per l'impiego su treni passeggeri e su merci veloci.\nLa Canadian Pacific costru\u00ec in proprio centinaia di locomotive a vapore nelle sue officine di Montreal e nei cosiddetti noti Angus Shops.\nLe locomotive pi\u00f9 note furono le 2-3-2 \"Hudson\", costruite dal 1929, le cui prestazioni cambiarono il modo di concepire i treni passeggeri transcontinentali eliminando i frequenti cambiamenti di macchina lungo il percorso. Il lungo percorso tra Montreal e Vancouver, che richiedeva ben 24 cambi di trazione nel 1886 a causa delle differenti tipologie di percorso, fu possibile effettuarlo con solo 8 cambi utilizzando le Hudson.\nNel 1929 la CPR immise in servizio la sua prima locomotiva \"Selkirk\" 1-5-2, la pi\u00f9 grande del tipo in servizio in tutto il Canada e l'impero britannico. Prese nome dalla linea delle \"Selkirk Mountains\" dove prest\u00f2 servizio passeggeri e merci. La CPR ne acquist\u00f2 in tutto 37 unit\u00e0 inclusa una con motore sperimentale ad alta pressione, la n. 8000. Le ultime locomotive acquistate dalla CPR furono nel 1949 le Selkirk 5930\u20135935.\nLa locomotiva n. 2850 \"Hudson Royal\" del treno reale, restaurata, \u00e8 conservata nella sala espositiva Exporail del Canadian Railway Museum a St. Constant (Delson), Qu\u00e9bec. Una della stessa classe n. 2860 fu restaurata dal governo della Columbia Britannica e utilizzata per escursioni sulla British Columbia Railway tra il 1974 e il 1999.\nLocomotive Diesel.\nLa Canadian Pacific acquist\u00f2 la sua prima locomotiva diesel-electrica nel 1937; si trattava di una macchina unica costruita su specifica e marcata 7000; non ebbe buona riuscita e non venne replicata. Vennero poi importati modelli di produzione della American Locomotive Company (ALCO) iniziando con cinque unit\u00e0 del tipo ALCO S-2 e S-4 da manovra seguite da ulteriori ordinativi nel 1943. Nel 1949 vennero trasformate a trazione Diesel le linee del Vermont immettendo in servizio locomotive del tipo Alco FA1 (unit\u00e0 8A e 4B), 5 unit\u00e0 del tipo ALCO RS-2, 3 Alco S-2 e 3 EMD E8 per treni passeggeri. Dal 1948 Montreal Locomotive Works inizi\u00f2 a produrre in Canada locomotive su progetto ALCO.\nNel 1949, CPR acquist\u00f2 13 locomotive Baldwin dalla Canadian Locomotive Company per le sue linee, isolate dal resto della rete, Esquimalt and Nanaimo Railway e Vancouver Island. Dopo tale sperimentazione diede inizio alla dieselizzazione di tutta la sua rete completandola 11 anni dopo, con l'ultima corsa a vapore effettuata il 6 novembre 1960. Le locomotive CPR della prima generazione furono principalmente di costruzione General Motors Diesel, Montreal Locomotive Works (American Locomotive Company), alcune anche della Canadian Locomotive Company, della Baldwin Locomotive Works e della Fairbanks Morse.\nLa Canadian Pacific fu, nel 1984, la prima ferrovia del Nord America ad adottare locomotive diesel-elettriche con motori a corrente alternata. Nel 1995 si rivolse a GE Transportation Systems per la fornitura di locomotive con circuiti di trazione in corrente alternata.\nLa flotta CP:\nCanadian Pacific Railway Limited.\n\u00c8 la societ\u00e0 di trasporto che gestisce la rete Canadian Pacific. Fu creata nel 2001 dallo scorporo delle attivit\u00e0 ferroviarie della capogruppo Canadian Pacific Limited. Il 3 ottobre dello stesso anno entr\u00f2 nel mercato azionario, alla borsa di Toronto e di New York sotto il marchio CP. Nel corso del 2003 la compagnia annunci\u00f2 un utile di 3,5 milioni di dollari canadesi nel trasporto merci. Nell'ottobre 2008, Canadian Pacific Railway Ltd venne citata nella lista dei 10 maggiori operatori economici del Canada; la sua forza lavoro superava le 13.000 unit\u00e0\nGrandi strutture.\nLa CP possiede un gran numero di impianti di grandi dimensioni, di officine, e di strutture per il trasporto merci intermodale.\nScali di smistamento.\nGli scali di smistamento Canadian Pacific utilizzano per la maggior parte le selle di lancio per la composizione e scomposizione dei treni. Molti di questi impianti sono stati chiusi nel 2012 e 2013 nel corso di ristrutturazioni aziendali. Resta attivo solo St. Paul Yard."}
{"id": "2239447", "revid": "767487", "url": "https://it.wikipedia.org/wiki?curid=2239447", "title": "Virtus Pallacanestro Bologna 1953-1954", "text": ""}
{"id": "2239448", "revid": "290948", "url": "https://it.wikipedia.org/wiki?curid=2239448", "title": "Slot d'espansione", "text": ""}
{"id": "2239449", "revid": "640389", "url": "https://it.wikipedia.org/wiki?curid=2239449", "title": "Giuseppe Civati", "text": "Biografia.\nCivati si \u00e8 diplomato al Liceo Ginnasio B. Zucchi di Monza. Nel 1998 si \u00e8 laureato in Filosofia e nel 2004 ha conseguito il dottorato di ricerca, sempre in Filosofia, presso l'Universit\u00e0 Statale di Milano. Nel 2002 ha conseguito un diploma in \"Civilt\u00e0 dell'Umanesimo e del Rinascimento\" presso l'Istituto di Studi sul Rinascimento di Firenze. Ha collaborato con la cattedra di Storia della filosofia dell'Universit\u00e0 Statale di Milano, con l'Istituto di Studi sul Rinascimento e con l'Universitat de Barcelona. Si \u00e8 occupato prevalentemente di filosofia rinascimentale e della comprensione filosofica della globalizzazione e dell'identit\u00e0 dell'Occidente.\nCarriera politica.\nInizi nell'Ulivo e consigliere comunale a Monza.\nCivati ha iniziato a fare politica nei Giovani progressisti e ha partecipato ai comitati per Romano Prodi nel 1995. Eletto al Consiglio comunale di Monza nel 1997, l'anno successivo \u00e8 diventato segretario cittadino dei Democratici di Sinistra. Dal 2002 al 2004 \u00e8 stato membro della segreteria provinciale dei DS di Milano e dal 2005 al 2006 membro della segreteria regionale dei DS della Lombardia. Nel 2004 ha promosso la prima edizione del Festival delle citt\u00e0 possibili, dedicato alle buone pratiche amministrative. Dal 2004 tiene un popolare blog in cui affronta prevalentemente tematiche politiche.\nConsigliere regionale lombardo e la fondazione del PD.\nNell'aprile 2005 \u00e8 stato eletto consigliere regionale in Lombardia per la lista Uniti nell'Ulivo nella circoscrizione di Monza, ricevendo 19.347 preferenze.\nCivati fa parte del Partito Democratico dalla fondazione nel 2007. Dopo le dimissioni di Walter Veltroni dalla segreteria del PD del 17 febbraio 2009 \u00e8 risultato a sorpresa il secondo pi\u00f9 votato in un sondaggio online del settimanale \"L'Espresso\" per la scelta del nuovo leader del partito. Considerato uno degli esponenti di punta tra i cosiddetti \"trentenni\" che potrebbero guidare il ricambio generazionale del Partito Democratico, nel 2009 entra a fare parte della direzione nazionale del PD ed \u00e8 presidente del Forum per i nuovi linguaggi e le nuove culture del PD in rappresentanza della mozione Marino.\nCoordinatore della campagna Marino e rielezione in regione Lombardia.\nNel 2009 Civati \u00e8 stato coordinatore nazionale della campagna elettorale di Ignazio Marino in vista del primo congresso e delle primarie del Partito Democratico del 2009. Alle elezioni regionali del 28-29 marzo 2010 \u00e8 stato rieletto consigliere della regione Lombardia nella circoscrizione di Monza con 10.321 preferenze. Nell'aprile del 2010, a causa del diffuso malcontento tra gli elettori democratici per l'esito delle elezioni regionali, ha fondato assieme a Carlo Monguzzi il movimento politico interno al Partito Democratico chiamato \"Andiamo Oltre\", che si definiva come \"un contratto a progetto, della durata di tre mesi, che vede coinvolte tutte le persone che hanno a cuore il futuro del Paese e del PD\". L'iniziativa si proponeva di \"non prendere in considerazione le vicende interne del partito, ma di prendere in considerazione esclusivamente i progetti e le proposte da fare al Paese\". Dal 23 al 25 luglio 2010 il movimento si \u00e8 ritrovato in campeggio ad Albinea e ha deciso di proseguire il lavoro effettuato fino ad allora.\nAssieme al sindaco di Firenze Matteo Renzi Civati ha promosso la prima edizione della Leopolda, il congresso/raduno \"Prossima fermata: Italia\" svoltosi tra il 5 e il 7 novembre 2010 presso la Stazione Leopolda di Firenze, definito dalla stampa il \"raduno dei rottamatori\". Successivamente ha preso le distanze dalla linea politica di Renzi. Il 22 e 23 ottobre 2011, insieme a Debora Serracchiani, ha organizzato a Bologna l'iniziativa \"Il nostro tempo\". Nel marzo del 2012 il suo movimento \"Prossima Italia\" ha annunciato l'intenzione di esprimere una candidatura e una mozione a essa collegata al secondo Congresso del Partito Democratico, previsto per la seconda met\u00e0 del 2013. Il 13 novembre 2012 Civati ha pubblicamente dichiarato la sua intenzione di candidarsi a segretario del PD.\nCandidatura a Segretario nazionale del PD e l'opposizione a Renzi.\nNel dicembre 2012 si \u00e8 candidato alle primarie per la scelta dei candidati parlamentari del PD in vista delle elezioni del 2013, risultando il pi\u00f9 votato nella provincia di Monza e Brianza e pertanto \u00e8 stato candidato alla Camera dei deputati nella circoscrizione Lombardia I. Alle elezioni politiche del 24 e 25 febbraio 2013 Civati \u00e8 stato eletto deputato.\nCivati ha promosso un dialogo tra il Partito Democratico e il Movimento 5 Stelle per la formazione di un governo e si \u00e8 opposto nettamente alla formazione di un'alleanza di governo tra il Partito Democratico e il Popolo della Libert\u00e0. A causa del suo dissenso politico non ha partecipato al voto di fiducia al governo Letta.\nNel gennaio 2013 Civati \u00e8 stato indagato dalla procura di Milano per peculato in relazione ai rimborsi spese percepiti come consigliere regionale della Lombardia. Il 5 febbraio ha presentato al pubblico ministero una richiesta di archiviazione. Civati ha anche reso pubblico nel suo blog il dettaglio delle somme contestategli dalla Guardia di Finanza. Il 16 dicembre 2013 la Procura di Milano ha chiesto l'archiviazione dell'indagine, richiesta accolta il 13 marzo 2014 dal GIP.\nIn una iniziativa politica organizzata a Reggio Emilia nei giorni 5-6-7 luglio 2013, il\" Politicamp\", Civati ha lanciato ufficialmente la propria candidatura a segretario in vista delle primarie del Partito Democratico del 2013. L'11 ottobre 2013 Civati, depositando le firme dei suoi sostenitori, si \u00e8 candidato ufficialmente. Durante la campagna ha ottenuto il sostegno di diverse personalit\u00e0 famose come il giornalista Andrea Scanzi, gli scrittori Giancarlo De Cataldo e Marco Malvaldi, la storica Eva Cantarella, il musicista Luca Mangoni, gli attori Leo Gullotta e Anna Kanakis e Jacopo Fo.\nAl primo turno, riservato al voto degli iscritti nei congressi di circolo, Civati ottiene il 9,2% dei voti, qualificandosi quindi alle primarie aperte dell'8 dicembre, in cui con voti, ovvero il 14,2%, si classifica terzo, dietro a Matteo Renzi e Gianni Cuperlo.\nAlla direzione del PD del 13 febbraio 2014 si esprime contro il documento proposto da Renzi contro il governo Letta, documento che viene approvato con 136 voti e 16 contrari, tutti sostenitori di Civati. Pur avendo valutato insieme ai suoi sostenitori, i cosiddetti Civatiani, un'eventuale fuoriuscita dal partito, vota comunque la fiducia in aula al nuovo Governo Renzi, in cui \u00e8 presente anche Maria Carmela Lanzetta nel ruolo di Ministro per gli affari regionali e le autonomie, che aveva sostenuto la mozione di Civati al congresso e aveva votato contro nella Direzione Nazionale alla successione di Matteo Renzi a Enrico Letta.\nI mesi successivi sono caratterizzati da forti scontri tra la dirigenza del PD e la corrente di Civati, che culminano con le dimissioni dal governo del ministro Lanzetta il 30 gennaio 2015. La corrente si porr\u00e0 spesso in opposizione al governo, votando contro importanti misure del Governo Renzi, come la riforma del lavoro e il \"Decreto Sblocca Italia\".\nL'uscita dal Partito Democratico e la nascita di \"Possibile\".\nIl 6 maggio 2015, due giorni dopo il suo voto contrario alla riforma della legge elettorale, annuncia la sua uscita dal Partito Democratico per le profonde divergenze con la linea politica assunta dal governo Renzi.\nIl 26 maggio annuncia la nascita del movimento politico Possibile, che viene presentato ufficialmente il 21 giugno, e che tiene poi il 21 novembre la prima assemblea nazionale degli stati generali, in cui diventa ufficialmente un partito.\nNell'estate del 2015, Possibile promuove una raccolta di firme finalizzata a promuovere una legge di iniziativa popolare sulla legalizzazione della cannabis e l'indizione di otto referendum abrogativi: due contro l'Italicum (uno per l'abrogazione totale e l'altro solamente della norma sui capilista bloccati), due contro il Jobs Act (uno contro le modifiche all'articolo 18 dello Statuto dei Lavoratori e l'altro contro la norma che consente il demansionamento dei lavoratori), uno contro la norma della riforma Giannini che d\u00e0 ai presidi il potere di chiamata diretta dei docenti e tre sull'ambiente (contro trivellazioni in mare, carattere strategico delle trivellazioni e procedure straordinarie per la realizzazione delle grandi opere). Tuttavia, il movimento non raggiunge l'obiettivo di raccogliere le sottoscrizioni necessarie nei termini previsti dalla legge.\nIl 17 novembre 2015, infine, assieme agli altri tre deputati di Possibile \u2013 Luca Pastorino, Beatrice Brignone e Andrea Maestri \u2013 Civati aderisce alla componente del Gruppo misto denominata \u00abAlternativa Libera\u00bb (costituita da 10 deputati fuoriusciti dal Movimento 5 Stelle), che dopo il loro ingresso muta il nome in \u00abAlternativa Libera \u2013 Possibile\u00bb.\nA seguito delle votazioni svolte sulla piattaforma on-line fra il 15 e il 31 gennaio 2016, Civati diventa segretario di Possibile, con il 93,2% di preferenze.\nLa candidatura con Liberi e Uguali e l'uscita dal Parlamento.\nAlle politiche del 2018 si candida per Liberi e Uguali (lista che federa Articolo 1 - Movimento Democratico e Progressista, Sinistra Italiana e Possibile) alla Camera nei proporzionali di Bergamo e Palazzolo sull\u2019Oglio, ma non viene riconfermato in Parlamento.\nIl 17 marzo 2018 nel corso del suo intervento agli stati generali di Possibile annuncia le sue dimissioni da segretario e le dimissioni di tutto il gruppo dirigente del partito. Il successivo congresso di Possibile elegge Beatrice Brignone come nuova segretaria.\nNel novembre 2018 Civati, assieme agli scrittori Stefano Catone e Francesco Foti, fonda la casa editrice People. People stessa viene autodefinita come un'agenzia di comunicazione, con l'obiettivo di raccontare la realt\u00e0 tramite \u00abla rielaborazione e la mediazione\u00bb.\nIl 12 aprile 2019 annuncia la propria candidatura alle elezioni europee nella Circoscrizione Italia nord-occidentale con la lista Europa Verde (lista che unisce Possibile e i Verdi). Un mese pi\u00f9 tardi, nel maggio 2019 ritira simbolicamente la sua candidatura per la presenza di candidati di estrema destra nella lista di cui fa parte. Ottiene in questa tornata circa 8.100 preferenze."}
{"id": "2239452", "revid": "767487", "url": "https://it.wikipedia.org/wiki?curid=2239452", "title": "Virtus Pallacanestro Bologna 1954-1955", "text": ""}
{"id": "2239453", "revid": "11266", "url": "https://it.wikipedia.org/wiki?curid=2239453", "title": "Pippo Civati", "text": ""}
{"id": "2239454", "revid": "767487", "url": "https://it.wikipedia.org/wiki?curid=2239454", "title": "Virtus Pallacanestro Bologna 1955-1956", "text": ""}
{"id": "2239455", "revid": "1543377", "url": "https://it.wikipedia.org/wiki?curid=2239455", "title": "Northern Pacific Railway", "text": "La Northern Pacific Railway era una societ\u00e0 ferroviaria statunitense che eserc\u00ec una rete di linee ferroviarie costruite nel territorio centro-settentrionale degli Stati Uniti, attraversando l'Idaho, il Minnesota, il Montana, il Dakota del Nord, l'Oregon, il Washington e il Wisconsin e linee internazionali in Canada per Winnipeg, Manitoba e la Columbia Britannica.\nLa sua costituzione venne approvata dal Congresso del 1864 che stanzi\u00f2 acri di terreno che furono venduti per raccogliere i fondi necessari alla costruzione delle linee. Le costruzioni iniziarono nel 1870 e la linea principale fu aperta, dai Great Lakes al Pacifico, con la cerimonia del chiodo d'oro, apposto dal presidente Ulysses Grant in Montana l'8 settembre 1883. La rete ferroviaria lunga circa km si stese su una larga area di Idaho, Minnesota, Montana, Nord Dakota, Oregon, Washington e Wisconsin. Furono aggiunte anche tratte internazionali per Winnipeg, Manitoba, Canada.\nFu la prima ferrovia transcontinentale nella parte settentrionale degli Stati Uniti. La sede principale della Northern Pacific era in Minnesota, dapprima a Brainerd, poi a Saint Paul. Ebbe una storia economica piuttosto tumultuosa; nel 1970 si fuse con altre compagnie formando la Burlington Northern Railroad, confluita nel 1996 in BNSF Railway.\nStoria.\nProdromi.\nLa compagnia nordamericana \"Northern Pacific\" nacque il 2 luglio 1864 con l'intento di realizzare la prima ferrovia transcontinentale del nord degli Stati Uniti e collegare la regione dei Grandi Laghi allo stretto di Puget. Ottenne allo scopo la concessione di km\u00b2 di terreno in cambio della costruzione di una ferrovia verso le aree disabitate. Josiah Perham, che diede il suo nome alla citt\u00e0 di Perham, in Minnesota, fu nominato primo presidente della compagnia il 7 dicembre 1864.\nNel corso dei sei anni successivi la compagnia cerc\u00f2 di ottenere finanziamenti; Perham fu quindi sostituito da John Gregory Smith il 5 gennaio 1866, ma i lavori ebbero inizio solo il 15 febbraio 1870 a Thompson Junction, a 40\u00a0km ad ovest di Duluth, in Minnesota. Intanto, il 6 maggio 1869, veniva inaugurata la prima ferrovia transcontinentale frutto degli sforzi congiunti di Central Pacific Railroad e di Union Pacific Railroad.\nIl progetto inizia a decollare.\nIl difficile reperimento dei capitali rendeva lento il progresso dei lavori fino all'arrivo del finanziere Jay Cooke nel 1870. \nNel corso del 1871, la Northern Pacific si spinse verso ovest fino a raggiungere il Dakota del Nord. I lavori procedettero tra stagni, paludi e fitte foreste rallentando di sei mesi l'arrivo in Minnesota. Iniziarono anche i lavori sul tratto nord da Kalama, nello stato di Washington, lungo il fiume Columbia fuori Portland (Oregon), verso lo stretto di Puget. Vennero quindi acquistate quattro piccole locomotive denominate \"Minnetonka\", \"Itaska\", \"Ottertail\" e \"St. Cloud\" la prima delle quali giunse via mare a Kalama attraverso Capo Horn. In Minnesota, la Lake Superior and Mississippi Railroad complet\u00f2 la costruzione della sua linea, di 155 miglia, tra Saint Paul, nel Minnesota, e il lago Superiore a Duluth nel 1875. Venne affittata alla Northern Pacific l'anno seguente e infine assorbita.\nLa Northern Pacific Railroad raggiunse Fargo, in Dakota del Nord, all'inizio di giugno 1872. Un anno dopo venne raggiunta la sponda del fiume Missouri a Edwinton. Ad ovest i binari proseguirono per 25 miglia a nord di Kalama. A Brainerd, in Minnesota, venne stabilita la sede e i magazzini.\nIl panico del 1873 e la bancarotta.\nDurante i lavori si verificarono numerosi attacchi di varie trib\u00f9 quali Sioux, Cheyenne, Arapaho e Kiowa in Dakota del Nord e in Minnesota e divennero cos\u00ec frequenti da richiedere la protezione dell'esercito. I rilevamenti in Dakota del Nord venivano protetti da un contingente armato di 600 uomini agli ordini del generale Winfield Scott Hancock.\nL'avanzata dei binari procedeva a ritmo piuttosto elevato; dall'est raggiunsero il fiume Missouri il 4 giugno 1873. Tacoma (Washington) fu scelta come terminale ovest il 14 luglio.\nNel 1873 avvenne il crollo del mercato azionario e un collasso finanziario innescato dallo scandalo del Cr\u00e9dit mobilier e dalla frode della Union Pacific Railroad; come conseguenza si bloccarono le costruzioni ferroviarie per circa 12 anni. La societ\u00e0 finanziaria \"Jay Cooke and Company\" aveva provveduto per tre anni i fondi per la costruzione della Northern Pacific. Ma i costi della ferrovia \"transcontinentale\" attraverso territori ancora selvaggi erano stati ampiamente sottostimati. Nonostante il successo delle operazioni finanziarie, Cooke si era spinto troppo in avanti. Il 18 settembre 1873 la Cooke and Company era sull'orlo della bancarotta. Subentr\u00f2 il cosiddetto panico del 1873 che si estese a tutti gli Stati Uniti dando inizio ad una depressione economica che paralizz\u00f2 o danneggi\u00f2 le nuove compagnie. La Northern Pacific sopravvisse ancora qualche tempo grazie alle misure di austerit\u00e0 messe in opera dal suo presidente George Washington Cass e complet\u00f2 la linea da Kalama a Tacoma prima della fine dell'anno. Il 16 dicembre il primo treno giunse a Tacoma.\nIl 30 giugno 1875 fu dichiarata bancarotta, Cass rassegn\u00f2 le dimissioni lasciando il posto a Charles Barstow Wright, quarto presidente della compagnia.\nNel 1877 ripresero in sordina le costruzioni; la Northern Pacific attiv\u00f2 una diramazione per Puyallup e verso le miniere di carbone di Wilkeson, in territorio dello stato di Washington. Attraverso Tacoma il carbone veniva cos\u00ec trasportato a San Francisco in California per la Central Pacific Railroad. Tali costruzioni rientravano nei piani della compagnia per il periodo 1874-1880. Nello contempo la societ\u00e0 costru\u00ec un grande complesso di magazzini di stoccaggio a Edison (Washington).\nIl 24 maggio 1879 Frederick Billings divenne presidente della compagnia ed attu\u00f2 una drastica riorganizzazione. Il miglioramento dell'economia degli Stati Uniti permise all'azienda di uscire dalla crisi. Furono realizzate ulteriori 100 miglia di linea oltre il fiume Missouri.\nGli insediamenti dei coloni.\nNel 1886 la Northern Pacific inizi\u00f2 l'attivit\u00e0 di vendita ai coloni dei territori aprendo uffici in Germania e Scandinavia per mezzo dei quali offriva pacchetti completi di trasporto ai contadini disposti ad insediarsi nella regione del Nord-ovest-Pacifico. Il successo della compagnia fu legato al trasporto di granaglie e di cereali prodotti dagli insediamenti nella Red River Valley lungo il confine Minnesota-Dakota del Nord tra 1881 e 1890.\nLa ferrovia della Northern Pacific fu uno dei pi\u00f9 importanti fattori di crescita del Dakota del Nord. Nonostante il clima fosse freddo, la coltivazione del grano si era bene adattata, ed era uno dei prodotti maggiormente commercializzati negli Stati Uniti e in Europa. I coloni tedeschi e scandinavi insediatisi con le loro grandi famiglie rifornirono di grandi quantit\u00e0 di granaglie Minneapolis acquistando nel contempo ogni sorta di attrezzatura e suppellettili; tutte merci che viaggiavano sui vagoni della ferrovia. La vendita dei terreni federali fu la maggiore fonte di finanziamento della Northern Pacific. Nel 1886 la compagnia aveva steso 164 miglia di ferrovia attraverso il Dakota del Nord e aggiunte 45 miglia nello stato di Washington.\nInizialmente la compagnia ferroviaria vendette gran parte delle sue fattorie a prezzi bassi agli speculatori immobiliari per realizzare incassi rapidi in contanti e alleggerire le proprie tasse annuali di possesso. Dal 1905 cambi\u00f2 politica, rendendosi conto di avere svenduto troppi dei suoi terreni. In seguito al miglioramento del servizio ferroviario si poterono innalzare i prezzi. Nel 1910 le fattorie di propriet\u00e0 della compagnia in Dakota del Nord erano rimaste ormai molto poche.\nLa scalata della compagnia.\nNel periodo 1871-1873 il giornalista di origine tedesca Henry Villard aveva raccolto capitali in Europa da investire nelle ferrovie del West. Tornato a New York nel 1874 invest\u00ec tali capitali per conto dei suoi clienti nelle ferrovie dell'Oregon, fu cos\u00ec che molte delle ferrovie interessate divennero propriet\u00e0 degli investitori europei riuniti nella conglomerata Oregon and Transcontinental Company; la pi\u00f9 importante delle sue societ\u00e0 era la Oregon Railway and Navigation Company, che collegava Portland, lungo la sponda sinistra del fiume Columbia collegandosi alla Oregon Short Line, di propriet\u00e0 della Union Pacific Railroad, alla confluenza dei fiumi Columbia e Snake nei presi di Wallula.\nEntro il decennio Villard era a capo di un impero nel nordovest Pacifico che aveva un solo competitore, la Northern Pacific. \nIl completamento della rete Northern Pacific era una minaccia per le sue aziende, nel nord-ovest e soprattutto a Portland che avrebbe perso importanza se il porto sullo stretto di Puget fosse stato collegato a Tacoma e Seattle con la ferrovia. Villard, ormai monopolista del trasporto fluviale e ferroviario in Oregon, intraprese un'operazione spericolata: utilizzando le sue conoscenze europee e forte della sua vittoria nel controllo della Kansas Pacific, raccolse di dollari dai investitori, senza spiegare loro per quale operazione (un fondo detto \"blind pool\"), e con questi soldi cerc\u00f2 di acquisire il controllo di Northern Pacific. Nonostante una dura lotta, Billings e i suoi furono costretti a capitolare lasciando la presidenza il 9 giugno 1881. Nominato un curatore provvisorio il 19 giugno, il 15 settembre Villard divenne presidente.\nCompletamento della rete.\nNel 1882 furono aperte 360 miglia di linea principale e 368 di diramazioni, portando il totale della rete Northern a 1347 miglia e 731 miglia rispettivamente. Il 10 ottobre 1882 entr\u00f2 in servizio la Wadena-Fergus Falls, in Minnesota. Il fiume Missouri fu scavalcato da un ponte costato un milione di dollari il 21 ottobre 1883, eliminando il servizio di traghettamento.\nIl 15 gennaio 1883 il treno raggiunse Livingston (Montana), ai piedi del passo Bozeman. Livingston, come Brainerd e South Tacoma prima, divenne sede di officine e magazzini ferroviari. Villard pressava perch\u00e9 la Northern Pacific fosse completata entro il 1883. Le sue squadre dovevano consegnare 2,4\u00a0km di binari al giorno; ai primi di settembre la linea era completata. Per le celebrazioni in pompa magna che gli servivano come promozione pubblicitaria, Villard fece noleggiare quattro treni per trasportare gli ospiti dall'est fino a Gold Creek in Montana; tutte le spese erano pagate e tra gli ospiti vi erano personalit\u00e0 quali Frederick Billings, Ulysses S. Grant, e i suoceri di Villard. L'8 settembre 1883 il \"chiodo d'oro\" (gold spike) inaugurale fu piantato sulla traversa ferroviaria presso Gold Creek.\nLa costruzione della ferrovia fino a Seattle ebbe inizio nel 1883. Northern Pacific si estese tra Tacoma e Stuck Junction (nei pressi della futura Auburn). Venne formata la Puget Sound Railroad Company per costruire il tracciato da Stuck Junction fino ad incontrare la ferrovia a scartamento ridotto della Seattle and Walla Walla Railroad nei pressi di Renton; tale linea fu convertita e riarmata fino a Seattle. Alla fine del 1883 ben cinesi lavoravano sulla linea, che fu pronta nella primavera del 1884.\nVerso lo stretto di Puget.\nCome era accaduto a Jay Cooke anche Villard sub\u00ec la dilatazione dei costi di costruzione in corso d'opera. Gli speculatori di Wall Street attaccarono poco dopo il \"Golden Spike\"; la Northern Pacific di fatto era una ferrovia molto lunga ma poco redditizia. Villard croll\u00f2 presto e lasci\u00f2 la presidenza della compagnia nel gennaio del 1884.\nAlla presidenza della Northern Pacific ascese un professionista del settore, Robert Harris, che era stato a capo della Chicago, Burlington and Quincy Railroad. Dalla met\u00e0 degli anni 1880, la Northern Pacific pressava per raggiungere lo stretto di Puget direttamente piuttosto che aggirare il fiume Columbia. Ripresero le esplorazioni della Catena della Cascate iniziate decenni prima, finch\u00e9 il 19 marzo 1881 Virgil Bogue, un veterano ingegnere civile non scopr\u00ec il passo Stampede.\nNel 1884 la Northern Pacific inizi\u00f2 la costruzione verso il passo Stampede da Wallula ad est e dall'area di Wilkeson ad ovest. Alla fine dell'anno i binari avevano raggiunto Yakima nello stato di Washington.\nNel gennaio del 1886 Nelson Bennett ottenne il contratto per la costruzione di un tunnel di 3\u00a0km sotto il passo Stampede con l'impegno a realizzarlo in breve tempo. In via provvisoria fu realizzata una linea di valico a zig-zag con ponti precari in legno e pendenze che raggiungevano perfino il 60 per mille, con necessit\u00e0 di doppia trazione per trainare esigui convogli. Il 3 maggio 1888 lo scavo era finito e il 27 maggio il primo treno vi transitava diretto verso lo stretto di Puget.\nPanico del 1893 e seconda bancarotta.\nNonostante i successi apparenti la Northern Pacific, come altre compagnie statunitensi, viveva alla giornata con forti indebitamenti. Nel 1887, e fino al 1893, Henry Villard riprese la direzione della compagnia rifiutandone per\u00f2 la presidenza. Un suo socio dei tempi della Kansas Pacific, Thomas Fletcher Oakes, assunse la presidenza il 20 settembre 1888 e adott\u00f2 una politica fortemente aggressiva del mercato ma trov\u00f2 la sua prima vera opposizione in James Jerome Hill e la sua Great Northern Railway che si stava spingendo verso ovest dalle Twin Cities verso lo stretto di Puget, raggiungendo il suo obbiettivo nel 1893.\nPer controbattere la Great Northern, Villard costru\u00ec una diramazione di linea al solo scopo di occupare territorio ma senza una reale prospettiva a breve termine. Nel 1893 avvenne un nuovo crollo economico, il cosiddetto panico del 1893, trascinando al disastro le gi\u00e0 difficili condizioni finanziarie della Northern Pacific e tutti gli interessi ferroviari collegati di Villard. Il 20 ottobre 1893 avvenne la seconda bancarotta della compagnia. Oakes fu designato come curatore e Brayton Ives divenne presidente.\nIl dopo Villard. La \"Morganizzazione\".\nPer circa tre anni avvennero battaglie legali, che coinvolsero Villard, Oakes e Ives, per il controllo della Northern Pacific. Nel 1896 fu raggiunta una soluzione temporanea nominando presidente Edward Dean Adams, ma due mesi pi\u00f9 tardi Edwin Winter prese il suo posto.\nAlla fine il compito di mettere ordine nella disastrata Northern Pacific fu attribuito al banchiere John Pierpont Morgan, la cui cura drastica aveva fatto crollare diverse societ\u00e0 sulla scia del panico del 1893; l'attuazione delle direttive, definita al tempo \"morganizzazione\", fu affidata al tenente Charles Henry Coster. Il nuovo presidente, a partire dal 1\u00ba settembre 1897, fu Charles Sanger Mellen.\nDurante le turbolenze dell'assetto della societ\u00e0 nel 1896, James Hill aveva acquistato una grossa partecipazione azionaria della Northern Pacific ma Coster e Mellen seguirono una linea risolutamente indipendente per i quattro anni successivi; Hill acquis\u00ec influenza nella societ\u00e0 nel 1903, dopo la morte precoce di Coster e la promozione di Mellen a capo della controllata di Morgan New York, New Haven e Hartford Railroad\nProgetti faraonici, manovre occulte e disastri azionari.\nVerso la fine degli anni 1880 uno dei costosi, e passivi, progetti di Villard consistette nel prolungare la rete Northern Pacific dalle Twin Cities all'importante snodo ferroviario di Chicago, in Illinois. Il costoso progetto ebbe inizio con la creazione di una stazione e delle infrastrutture terminali prima ancora che la linea fosse arrivata. Piuttosto che costruire direttamente verso Chicago seguendo il Mississippi, come la Chicago, Burlington and Quincy Railroad, Villard scelse di fare un costoso contratto di leasing con la Wisconsin Central Railway nella quale erano presenti vari suoi ex soci; il contratto decadde in seguito alla bancarotta. Il risultato della scelta fu che la Northern Pacific rimase senza una connessione con Chicago, importantissimo punto di interscambio di molte compagnie ferroviarie.\nPer fortuna della Northern, altri erano nella stessa situazione: James J. Hill, che controllava la Great Northern, aveva completato la Twin Cities-Puget Sound nel 1893 e cercava una connessione diretta con Chicago da acquisire per avere un accesso diretto e completo. Nello stesso frangente Edward Henry Harriman, capo della Union Pacific Railroad, cercava una compagnia che lo collegasse a Chicago. La ferrovia che entrambi cercavano di acquisire era la Chicago, Burlington and Quincy. Dopo una competizione a tre con la Northern Pacific, questa e Hill acquisirono il controllo dell'importante ferrovia con il 48,5% delle quote azionarie ciascuno. \nHarriman, tuttavia, cerc\u00f2 di rifarsi scalando la Northern Pacific allo scopo di piazzare suoi uomini nei posti chiave. Il 3 maggio 1901 Harriman inizi\u00f2 le sue mosse: a fine giornata aveva rastrellato la maggioranza di azioni privilegiate e stava comprando azioni ordinarie. La contromossa di Hill, appoggiato da J.P. Morgan, fu un ordine d'acquisto di \u00a0 azioni ordinarie. Nel giro di tre giorni, per\u00f2, le manovre poco pulite di Harriman e Hill avevano dissestato il mercato azionario. Le azioni Northern Pacific erano scese a 150 dollari il 6 maggio (prima erano state contrattate perfino a 1000 dollari). Harriman e Hill cercarono allora di riportare tranquillit\u00e0 presso gli investitori. Hill, per evitare future incursioni, colloc\u00f2 le sue partecipazioni nel Northern Securities Company ma la mossa fu annullata dalla Corte suprema nel 1904, sulla base della legge antitrust Sherman. Harriman fu costretto a dividere le sue partecipazioni nella Union Pacific e nella Southern Pacific Railroad poco dopo.\nDa Hill ad Elliott.\nNel 1903 Hill chiuse con \"Casa Morgan\" e, il 23 ottobre, Howard Elliott, altro veterano della Chicago, Burlington and Quincy, divenne presidente di Northern Pacific. La sua ventennale esperienza di ci\u00f2 che produceva l'esasperata concorrenza di pi\u00f9 ferrovie sulle stesse rotte lo poneva in linea con la filosofia di Hill nel cercare una \"comunione di interessi\" a qualunque costo. Elliott cerc\u00f2 un accordo con la Great Northern (controllata da Hill), la Union Pacific (controllata da Harriman), e, tra il 1907 e il 1909, con l'ultima delle transcontinentali del nord, la Chicago, Milwaukee, St. Paul and Pacific Railroad.\nXX secolo.\nAl cambio di secolo la Northern Pacific si presentava in costante crescita. Insieme alla Great Northern aveva guadagnato il controllo della Chicago, Burlington and Quincy Railroad, importante per l'accesso a Chicago, all'area centrale del Middle West e del Texas e alla Spokane, Portland and Seattle Railway, importante rotta per l'area orientale e meridionale dello stato di Washington. La compagnia procedeva all'aggiornamento e al potenziamento con raddoppi di binario nelle zone chiave e al segnalamento sull'intera linea principale. Dal 1900 la maggior parte delle restanti propriet\u00e0 terriere erano situate ad ovest del Montana. Le terre coltivabili migliori erano state vendute lasciando solo grandi aree a pascoli o per legname.\nFusione di alcune compagnie: nasce Burlington Northern Railroad.\nNel corso dei decenni avvenne un processo di accorpamento tra le grandi compagnie: il 2 marzo 1970 la Northern Pacific, la Chicago, Burlington and Quincy Railroad, la Great Northern e la Spokane, Portland and Seattle Railway si unirono a formare la Burlington Northern Railroad.\nIronicamente, la fusione si realizz\u00f2 a dispetto delle antiche sentenze della Corte suprema ribaltando essenzialmente la sentenza contro Hill del 1904 sulla Northern Securities.\nOrganizzazione della rete Northern Pacific.\nNel 1949 la direzione generale della Northern Pacific di Saint Paul presiedeva, mediante sette divisioni territoriali, una rete di , di cui di linee principali e di linee diramate.\nDivisione di Lake Superior.\nSede a Duluth (Minnesota). Linee principali: da Duluth per Ashland (Wisconsin), per Staples (Minnesota) e per White Bear Lake.\nAveva giurisdizione su di linee ferroviarie di cui, principali e diramate.\nDivisione di St. Paul.\nSede a Saint Paul, Minnesota. Linee principali da Saint Paul per Staples, per White Bear Lake e per Dilworth. Aveva giurisdizione su di linee ferroviarie di cui, principali e diramate.\nDivisione di Fargo.\nSede a Fargo (Dakota del Nord). Linea principale da Dilworth per Mandan (Dakota del Nord).\nAveva giurisdizione su di linee ferroviarie di cui, principali e diramate.\nDivisione di Yellowstone.\nSede a Glendive, Montana. Linee principali da Mandan per Billings (Montana), e da Billings a Livingston (Montana). \nAveva giurisdizione su di linee ferroviarie di cui, principali e diramate.\nDivisione di Rocky Mountain.\nSede a Missoula, Montana. Linee principali da Livingston a Paradise via Helena (Montana) e Mullan Pass, e da Logan a Garrison, via Butte (Montana) e Homestake Pass. A Livingston aveva sede la principale centrale di riparazione e manutenzione.\nAveva giurisdizione su di linee ferroviarie di cui, principali e diramate.\nDivisione di Idaho.\nSede a Spokane (Washington). Linee principali da Paradise (Montana) a Yakima via Pasco (Washington). \nAveva giurisdizione su di linee ferroviarie di cui, principali e diramate.\nDivisione di Tacoma.\nSede a Tacoma, Washington. Linee principali da Yakima a Stuck Junction (Auburn (Washington)), da Seattle a Sumas, al confine della Columbia Britannica, e da Seattle a Portlandin Oregon. \nAveva giurisdizione su di linee ferroviarie di cui, principali e diramate.\nSouth Tacoma era il principale terminale occidentale per le riparazioni e manutenzioni.\nTrasporto passeggeri.\nDal 29 aprile 1900 la Northern Pacific mise in circolazione il \"North Coast Limited\"; fu il \"treno bandiera\" passeggeri della societ\u00e0 e collegava Chicago e Seattle via Butte ed Homestake Pass; il servizio fu soppresso il 30 aprile 1971.\nNorthern Pacific operava anche un treno transcontinentale passeggeri denominato \"Alaskan\", fino alla sua sostituzione con il \"Mainstreeter\" il 16 novembre 1952.\nIl \"Mainstreeter\", che operava via Helena, Montana e il Mullan Pass, continu\u00f2 il servizio dopo la fusione in Burlington Northern e fino al subentro di Amtrak (1 maggio 1971).\nLa Northern Pacific participava anche all'effettuazione del \"Coast Pool Train\", in servizio tra Portland Oregon e Seattle, insieme a Great Northern Railway e Union Pacific Railroad, fino all'avvento di Amtrak.\nPrima della fusione in Burlington Northern la compagnia effettuava altri servizi passeggeri:\nParco rotabili.\nLa Northern Pacific non aveva locomotive elettriche in dotazione. La trazione fu affidata prima alle locomotive a vapore e, dal periodo bellico in poi sempre pi\u00f9 alle locomotive elettro-diesel, in composizioni multiple a comando unico per i treni di pi\u00f9 elevata composizione.\nLocomotive a vapore.\nLa Northern Pacific fece ampio uso di locomotive a vapore. Tra 1870 e 1889 acquist\u00f2 24 piccole locomotive di rodiggio 0-2-0 e una 0-2-0T. Tra 1881 e 1912 fu la volta di locomotive 0-3-0 con tender che acquist\u00f2 in numero complessivo di 214 unit\u00e0. Relativamente poche, 24 unit\u00e0, furono quelle di rodiggio 0-4-0 acquistate tra 1906 e 1920 dalla Alco (Brooks). Ben rappresentate le Baldwin di rodiggio 1-3-0 con tender acquistate in numero di 171 unit\u00e0 tra 1881 e 1891; a queste si aggiusero 4 unit\u00e0 costruite dalla Rogers nel periodo 1893-1899. Un gran numero (150) di macchina di rodiggio Prairie (1-3-1) vennero immesse in servizio tra 1906 e 1907 costruite da Alco (Brooks).\n157 locomotive con tender di rodiggio 1-4-0 (Consolidation) furono acquistate tra 1883 e 1903 da Baldwin, Alco, Schenectady, Rome, Grant, Richmond. Le Mikado (1-4-1) furono costruite tutte da Alco in numero di 370 nel periodo 1904-1923. Nel 1886 La Northern acquis\u00ec anche 2 \"Decapod\" (rodiggio 1-5-0) dalla Baldwin. Le 2-2-0, le classiche \"American\", furono acquistate e usate in grande numero tra 1879 e 1890 da numerose fabriche in ragione di 284 unit\u00e0. Le unit\u00e0 2-2-1 si aggiunsero in numero di 3 nel 1899 e ulteriori 3 nel 1909. Altro gruppo numeroso fu quello delle 2-3-0, consegnate tra 1882 e 1907 in numero complessivo di 294 unit\u00e0. 182 furono le \"Pacific\" (2-3-1) costruite da Baldwin e da Alco tra 1903 e 1923. Schenectady consegn\u00f2 le uniche 4 unit\u00e0 con tale rodiggio nel 1897. 49 poderose locomotive di rodiggio 2-4-2 (\"Northern\") furono consegnate da Alco e Baldwin, rispettivamente 13 e 36 unit\u00e0, tra 1926 e 1943. La Northern utilizz\u00f2 anche 111 grandi locomotive articolate in varie configurazioni costruite dal 1907 e fino al 1944 da Alco e da Baldwin soprattutto per l'esercizio sulle linee che comprendeva i valichi pi\u00f9 impegnativi Bozeman e Stampede Pass.\nAmerican Locomotive Company.\nLe locomotive Alco della Northern Pacific erano dislocate di massima sulla parte orientale della rete, sul Lago Superiore e sulla rete della divisione si St. Paul."}
{"id": "2239457", "revid": "767487", "url": "https://it.wikipedia.org/wiki?curid=2239457", "title": "Virtus Pallacanestro Bologna 1956-1957", "text": ""}
{"id": "2239459", "revid": "767487", "url": "https://it.wikipedia.org/wiki?curid=2239459", "title": "Virtus Pallacanestro Bologna 1957-1958", "text": ""}
{"id": "2239460", "revid": "842", "url": "https://it.wikipedia.org/wiki?curid=2239460", "title": "Algoritmi di compressione", "text": ""}
{"id": "2239468", "revid": "13945", "url": "https://it.wikipedia.org/wiki?curid=2239468", "title": "Villetta Dinegro", "text": ""}
{"id": "2239475", "revid": "599013", "url": "https://it.wikipedia.org/wiki?curid=2239475", "title": "Sindrome angio-osteoipertrofica", "text": "La sindrome angio-osteoipertrofica, chiamata anche sindrome di Klippel-Tr\u00e9naunay (KTS), \u00e8 un disordine che colpisce la normale crescita dei vasi sanguigni, alterandola.\n\u00c8 caratterizzata da malformazioni capillari cutanee, ipertrofia ossea e dei tessuti molli e varici venose.\nStoria.\nAnche se la scoperta della sindrome pu\u00f2 essere datata nel 1832 grazie al lavoro condotto da Isidore Geoffroy Saint-Hilaire, i primi studi pi\u00f9 specifici si sono avuti da Maurice Klippel e Paul Tr\u00e9naunay nel 1900. A questo studi si aggiunsero quelli simili condotti nel 1907 da Parkes-Weber che in seguito aggiunse nella sintomatologia della KTS la presenza di fistole arterovenose, riscuotendo per\u00f2 forti contrasti nel mondo scientifico, tanto che oggi la sindrome di Parkes-Weber \u00e8 considerata un'entit\u00e0 separata che include le tre caratteristiche principali della KTS associate a fistole arterovenose.\nLa sindrome in Italia \u00e8 riconosciuta dal Ministero della Sanit\u00e0 come malattia rara con codice RN1510, pertanto il soggetto portatore della sindrome \u00e8 esente da pagamenti sanitari correlati.\nEpidemiologia.\nSi tratta di una patologia molto rara, essendo congenita si manifesta alla nascita.\nNormalmente coinvolge un arto, di solito quello inferiore; pi\u00f9 raramente coinvolge pi\u00f9 arti, oppure il tronco, il volto o, ancora pi\u00f9 raramente, il corpo intero.\nEziologia.\nLe cause non sono chiare in quanto le varie ipotesi avanzate non riescono a spiegare ogni manifestazione della sindrome.\nTra le tante teorie proposte ci sono la predisposizione genetica, la malattia sporadica e la concomitanza di due differenti tipi di mutazioni genetiche: quasi certa comunque una mutazione genetica della proteina responsabile dell'angiogenesi.\nEsami.\nPer diagnosticare con esattezza la sindrome si utilizza la tomografia computerizzata e gli ultrasuoni.\nSintomatologia.\nManifestazioni maggiori.\nFra i sintomi e i segni clinici ritroviamo le 3 caratteristiche della patologia:\nLe varici possono comparire anche sull'intero arto inferiore, dal piede fino ai glutei. \nSono state studiate anche varici venose negli organi interni (vescica, colon) ma su questo non c'\u00e8 concordanza tra gli studiosi.\nManifestazioni minori.\nAltre caratteristiche, meno presenti, sono: \nTerapia.\nLa terapia \u00e8 di tipo preventivo in quanto la chirurgia ad oggi non \u00e8 ancora in grado di intervenire sulle cause del disturbo.\nSi consiglia pertanto, dai primi anni di vita del soggetto affetto da KTS, l'utilizzo costante di collant compressivi graduati e pratica di attivit\u00e0 sportiva (preferibilmente non facente carico sull'arto interessato, consigliabile il nuoto) al fine di sviluppare la muscolatura dell'arto e ostacolare l'ulteriore espansione dei vasi superficiali.\nEsistono anche particolari farmaci, quali il sunitinib che vengono somministrati per alleviare le altre manifestazioni correlate quali le ulcere."}
{"id": "2239495", "revid": "73843", "url": "https://it.wikipedia.org/wiki?curid=2239495", "title": "Honda RA109E", "text": "L'Honda RA109E \u00e8 un motore endotermico alternativo a ciclo Otto da competizione, nonch\u00e9 il primo motore Honda aspirato in Formula 1 dopo il divieto dei motori turbo, il cui ultimo anno \u00e8 stato il 1988. Questo motore \u00e8 stato montato sulla McLaren MP4/5 del 1989 con alla guida Ayrton Senna e Alain Prost, ed \u00e8 stato evouluto principalmente in due step.\nIl primo rinominato RA100E adoperato sulle McLaren MP4/5B nel 1990, ed il secondo identificato con la sigla RA101E utilizzato dalle Tyrrell 020 nel 1991.\nSuccessivamente \u00e8 stato montato su Footwork e Lotus fino al 1994, tuttavia in questo periodo lo sviluppo venne curato dalla Mugen-Honda e risiglato MF-351H ed MF-351HC, poich\u00e9 la casa madre si ritir\u00f2 alla fine del 1992.\nSecondo una stima della rivista Autosprint dell'epoca questo formidabile motore erogava, in configurazione Imola (1989), 644\u00a0CV in qualifica e 633\u00a0CV in gara, una decina di cavalli in pi\u00f9 rispetto al corrispettivo V12 Ferrari. Sempre in questa configurazione la potenza massima era fornita a circa 12.000 giri/minuto. In configurazione Monza (1989) questo motore erogava, sempre secondo la stima di Autosprint, 664\u00a0CV in qualifica e circa 650\u00a0CV in gara.\nContesto.\nL'RA109E fu la risposta della casa nipponica al nuovo regolamento tecnico del mondiale di Formula 1 del 1989 in fatto di propulsori.\nInfatti come detto la stagione '89 sanc\u00ec il divieto di utilizzare motori sovralimentati che dalla fine degli anni settanta monopolizzarono la massima serie, tanto che i campionati degli anni ottanta vennero battezzati dagli inglesi come l'era del turbo.\nI propulsori sovralimentati avevano cilindrate dimezzate rispetto ai motori canonici ma producevano quasi il doppio della potenza, generando temperature molto alte e facendo uso di combustibili altamente tossici.\nTutti questi fattori portarono ad una ridefinizione delle norme tecniche da parte della FIA in modo da rendere le vetture pi\u00f9 sicure.\nParallelamente la Federazione ridesegn\u00f2 anche le normative del campionato mondiale rally per gli stessi motivi, bandendo il famigerato Gruppo B.\nIl 1986 fu l'anno di massimo sviluppo per i motori turbo di Formula 1, anche perch\u00e9 in quella stagione erano gli unici ammessi ai Gran Premi, ma dopo l'incidente mortale di Elio de Angelis durante dei test in Francia, e incidenti analoghi nel Gruppo B di rally, la Federazione decise che i turbo sarebbero stati eliminati da tutte le categorie.\nPer quanto concerne la Formula 1, era previsto che per la stagione '87 sarebbero stati reintrodotti anche i motori aspirati e la pressione massima di sovralimentazione dei motori turbo sarebbe stata limitata, mentre nell'88 si decise per ridimensionare nuovamente questo dato e che sarebbe stata l'ultima stagione per questo tipo di motori.\nAlla luce di queste regole, la Honda (che si era distinta coi motori sovralimentati) decise di cominciare la fase di sviluppo per un futuro motore aspirato da 3500 centimetri cubi (massima cilindrata ammessa), questo motore diverr\u00e0 poi l'RA109E.\nIl primo prototipo venne presentato gi\u00e0 al salone dell'automobile di Tokyo del 1987, e lasci\u00f2 tutti basiti per l'architettura alquanto insolita dacch\u00e9 dotato di dieci cilindri quando la consuetudine in Formula 1 erano otto o dodici.\nTuttavia furono in pochi a pensare che sarebbe stato efficiente visto che nell'88 la Honda decise di fornire i suoi clienti con motori turbo.\nIn realt\u00e0 la casa nipponica scelse questa strada poich\u00e9 i suoi sovralimentati erano ancora molto validi (le McLaren Honda vinsero 15 gare su 16) e questo le permise di completare lo sviluppo del motore aspirato per un altro anno, durante il quale venne testato a pi\u00f9 riprese a Suzuka da Emanuele Pirro con una McLaren Mp4/4 modificata.\nIn questa maniera l'RA109E fu in grado di partecipare ad un Gran Premio gi\u00e0 nell'ottobre del 1988, un periodo nel quale nessun motore della concorrenza era ancora arrivato allo stadio finale di sviluppo, tanto che il Renault RS01 venne montato per la prima volta sulla Williams per i test su circuito, il Ferrari gi\u00e0 girava sui muletti ma era in fase di sperimentazione e il Lamborghini 3512 non era nemmeno stato costruito ma ancora fermo alla fase di calcoli e disegni.\nProgetto.\nQuesto motore prese forma presso il Tochigi Reasearch Centre, il principale polo di ricerca e sviluppo della Honda per quanto concerne il settore automobilistico.\nIl progetto venne curato dagli ingegneri Nobuhiko Kawamoto ed Osamu Goto, due veri e propri guru dei motori di Formula 1 dell'epoca e progettisti dei motori turbo che resero grande la Williams.\nTuttavia Kawamoto si apprestava ad assumere il ruolo di amministratore delegato della casa per il 1990, in sostituzione di Tadashi Kume, perci\u00f2 da un punto di vista prettamente tecnico il vero padre di questo motore \u00e8 da considerarsi Goto.\nIl concetto secondo cui venne progettato il motore era quello di arrivare ad un compromesso tra compattezza, peso e potenza.\nQuando il progetto venne messo in cantiere, Kawamoto promise ai vertici della McLaren (Ron Dennis e Mansour Ojjeh) di fornirgli un motore compatto e leggero quanto un otto cilindri, ma potente quanto un dodici cilindri, frutto delle ricerche dei nipponici, che nello stesso periodo avevano sperimentato al banco un motore V8, un V10 e un V12 per fare delle comparazioni e determinare quale fosse il layout ideale.\nDa questi sperimentazioni si arriv\u00f2 ad un'architettura molto avveniristica ma rischiosa al tempo stesso, ossia un motore a dieci cilindri.\nQuesta scelta all'epoca era molto audace, in quanto non era mai stato progettato un motore di questo tipo.\nIl grosso scoglio da superare risiedeva nel fatto che avere dieci cilindri, significava disporli in due bancate da cinque cilindri (essendo la soluzione dell'architettura a V la pi\u00f9 conveniente per i motori di Formula 1).\nQuesto comporta delle sollecitazioni asimmetriche per via del numero di cilindri dispari su ogni bancata, quindi forze e momenti di inerzia particolarmente pericolosi per l'integrit\u00e0 del sistema.\nDacch\u00e9 \u00e8 molto difficile studiare il comportamento dinamico di questi sistemi, solo alla fine degli anni '80 con l'ausilio dei computer, gli ingegneri poterono disegnare adeguatamente i motori V10.\nSi scopr\u00ec che era possibile equilibrare il funzionamento del motore scegliendo un angolo di bancata di 72\u00b0, perch\u00e9 per via delle caratteristiche intrinseche del V10 questo \u00e8 il valore ottimale per evitare fenomeni di risonanza, inoltre con un'adeguata disposizione dell'ordine di scoppio (nel caso in esame 1-6-4-9-5-10-2-7-3-8) ma nonostante questo fu necessario adoperare i contralberi di equilibratura, diversamente da quanto riusc\u00ec a fare la Renault col proprio V10 rispiarmiando sia sulle masse che sugli ingombri, e semplificando il cinematismo della distribuzione.\nGli ingegneri Honda, per arrivare ad equilibrare il loro 10 cilindri, erano partiti da un motore Audi 5 cilindri che era montato di serie sulle vetture dei 4 anelli. Grazie allo studio su questo motore arrivarono ad equilibrare il loro 10 cilindri.\nInizialmente per contenere il peso si decise di adoperare un comando della distribuzione con cinghia sincrona, ma agli alti regimi di rotazione il sistema subiva dilatazioni eccessive che portavano a variazioni della fasatura deleterie per l'integrit\u00e0 del motore e delle sue performance, quindi questa venne modificata e nella versione definitiva era comandata da una cascata di ingranaggi, che guidavano quattro alberi a camme in testa, i quali azionavano quattro valvole per cilindro (due pi\u00f9 grandi di aspirazione e due di scarico).\nQuesto motore ancora utilizzava un sistema di molle delle valvole di tipo tradizionale, mentre la Renault introdusse le molle pneumatiche, gi\u00e0 sperimentate sugli ultimi motori turbo.\nLe valvole del motore Honda erano costruite in titanio al pari del Ferrari, mentre altri costruttori ancora adoperavano valvole d'acciaio raffreddate al sodio.\nBasamento e testate erano realizzate in lega d'alluminio mentre i cilindri erano realizzati con canne estraibili in nikasil.\nQuesto motore poteva inoltre vantare di essere realizzato praticamente tutto in Giappone, dato che disponeva di un sistema di gestione elettronica (centralina e impianto ad iniezione elettronica indiretta) progettato dalla stessa casa madre e il resto della componentistica (come ad esempio le candele e gli ingranaggi) era fornita dalle nipponiche NGK e Showa.\nOltre a queste aziende va citato un altro fornitore molto importante sia della McLaren che della Honda, ossia la Shell che all'epoca (nell'89 e nel '90) aveva un contratto di esclusiva sia col motorista giapponese che con la scuderia inglese, e questo permise al petroliere di concentrarsi unicamente sui V10 Honda per cui sviluppava miscele di combustibile con alto potere calorifico ed antidetonante, nonch\u00e9 lubrificanti progettati apposta per questi motori.\nQuesta scelta si rivel\u00f2 vincente in quanto gli altri petrolieri dovevano seguire molti pi\u00f9 costruttori, ognuno con le proprie esigenze. Un compito molto complesso soprattutto perch\u00e9 i motori erano tutti nuovi e cambiarono radicalmente rispetto ai turbo usati fino all'88, quindi con esigenze completamente diverse.\nIn questa maniera i motori Honda erano capaci di circa dieci cavalli vapore di potenza in pi\u00f9 rispetto alla concorrenza, e mostrarono un livello di affidabilit\u00e0 molto pi\u00f9 elevato, soprattutto nel 1989.\nRA100E.\nNel 1990 il motore assunse il nuovo denominativo RA100E, ma in realt\u00e0 non era molto diverso dall'unit\u00e0 dell'anno prima.\nSi lavor\u00f2 soprattutto sull'impianto di alimentazione.\nL'RA109E infatti, non utilizzava un sistema di corpi farfallati ma una serie di valvole a ghigliottina che regolavano la portata dei flussi di aria in ingresso al motore.\nI piloti per\u00f2 denunciavano un certo ritardo di risposta da parte nel motore nel momento in cui acceleravano, e gli ingegneri arrivarono a dedurre che ci\u00f2 era dovuto alle valvole a ghigliottina.\nIn principio il motore venne progettato con questo sistema per rendere l'impianto di aspirazione pi\u00f9 semplice, leggero ed affidabile, ma anche perch\u00e9 in questa maniera era possibile abbattere anche i costi di sviluppo e costruzione.\nTuttavia il motore Ferrari (seppur inaffidabile) si mostrava sempre pi\u00f9 potente anche se sotto questo profilo era inferiore al rivale nipponico, ma godeva di una miglior risposta in fase di accelerazione ed un comportamento pi\u00f9 elastico.\nInizialmente si pens\u00f2 che queste differenze dipendevano dall'architettura a dodici cilindri del motore italiano, ma a Tochigi studiarono il sistema per invertire la tendenza pur utilizzando un V10.\nVenne quindi riprogettato il sistema di alimentazione con l'adozione di dieci corpi farfallati.\nIn questa maniera venne eliminata il problema dei vortici che si creavano all'apertura violenta delle ghigliottine, i quali perturbavano il flusso di aria in ingresso ai cilindri e riducevano l'apporto di combustibile all'interno del motore.\nInoltre soprattutto nella seconda parte dell'anno, la McLaren chiese maggior potenza per poter rivaleggiare con la Ferrari che riusc\u00ec a sviluppare un telaio e una trasmissione superiori. \nA questo proposito la Honda commission\u00f2 alla Shell combustibili pi\u00f9 raffinati e con maggior potere calorifico.\nRA101E.\nAl termine della stagione 1990 la McLaren si conferm\u00f2 vittoriosa sia nel campionato piloti che in quello costruttori, e questo dominio durava dal 1988. La Honda invece si aggiudicava ininterrottamente il mondiale piloti dal 1987 e quello costruttori dal 1986.\nLa casa nipponica era la dominatrice incontrastata tra i costruttori di motori, tanto che oltre a poter vantare una serie di mondiali cos\u00ec ricca, riusc\u00ec a vincere sia coi motori turbo che aspirati e con due scuderie diverse, inoltre fu la prima ad aggiudicarsi tutti e due i campionati con motori a dieci cilindri.\nA quel punto la Honda cercava nuovi stimoli e decise di progettare un motore a dodici cilindri (l'Honda RA121E) da utilizzare come propulsore ufficiale sulle McLaren, cos\u00ec da dimostrare quanto fosse avanzata tecnologicamente nonch\u00e9 battere la Ferrari (che rimaneva sempre il punto di riferimento) con le proprie armi.\nTuttavia il vecchio V10 non termin\u00f2 la propria carriera.\nQuesto fu possibile per via dell'accordo tra i giapponesi e la risorgente scuderia Tyrrell che nel 1990 disput\u00f2 molte gare interessanti con una vettura innovativa (la Tyrrell 019 a muso alto).\nOltre alle buone performance della Tyrrell, l'affare and\u00f2 in porto perch\u00e9 la squadra inglese accett\u00f2 di ingaggiare come pilota Satoru Nakajima il quale aveva un rapporto privilegiato col motorista del Sol levante.\nLa stessa McLaren si adoper\u00f2 per cercare fondi in favore della Tyrrell, la quale tra le altre cose facilit\u00f2 le operazioni sottoscrivendo un contratto con la Shell come fornitrice di combustibile e lubrificante.\nPerci\u00f2 il motore V10 venne montato sulle Tyrrell 020 e il V12 sulle McLaren Mp4/6.\nIl V10 venne riettichettato RA101E, ma sostanzialmente era la stessa unit\u00e0 dell'anno prima, e addirittura alcuni propulsori erano gli stessi adoperati dalla McLaren nel 1990.\nSicuramente questo permise alla Tyrrell di godere di un motore molto potente, ma anche meno affidabile e che di tanto in tanto subiva cali di potenza o cedimenti strutturali, come ad esempio quello avvenuto all'uscita del tunnel sul circuito di Monaco quando Stefano Modena era al secondo posto dietro la McLaren di Ayrton Senna.\nPer il 1991, la Honda si defil\u00f2 dal progetto dieci cilindri tanto che affid\u00f2 la gestione di questi propulsori alla Mugen-Honda.\nI responsabili del progetto furono Hiroshi Shirai e Tenji Sakai per conto della Mugen, ed erano supervisionati da Nobuhiko Kawamoto, che faceva le veci della casa madre (di cui nel frattempo divenne direttore amministrativo).\nGli uomini della Mugen non svolsero un gran lavoro sui motori, poich\u00e9 questi erano sostanzialmente gi\u00e0 pronti, ma poterono rivedere alcuni dettagli quando li ricevettero dalla casa madre.\nLa modifica sostanziale risiede in un nuovo sistema di iniezione, in modo da ottemperare alla norma introdotta nel '91 dalla FIA, che prevede l'obbligo di benzina senza piombo.\nQuesto si rivel\u00f2 un problema per la Tyrrell, poich\u00e9 la Shell non pot\u00e9 fornire i combustibili speciali che fino all'anno prima usava la McLaren (che aveva l'esclusiva oltre che di motori, anche di carburanti di ultima generazione), perci\u00f2 il petroliere si concentr\u00f2 principalmente sullo sviluppo dei V12.\nVarianti Mugen.\nNel 1992 la Honda decise di dismettere definitivamente i suoi V10, ed anche di rivedere i propri piani per quanto concerne il motorsport.\nInfatti Kawamoto pensava che la Formula 1 era ormai troppo dispendiosa e che comunque il costruttore giapponese avesse dimostrato ampiamente il proprio potenziale, vincendo il titolo piloti del '91 anche con un motore a dodici cilindri.\nA questo punto la casa di Tokyo scelse di ritirarsi al termine del mondiale '92.\nTuttavia la Mugen, dopo il discreto mondiale '91, pens\u00f2 di continuare con la massima serie come fornitrice di motori.\nIn questo l'azienda di Hirotoshi Honda (figlio di Soichiro, fondatore della casa madre) si fece carico dei vecchi V10 che continuarono a girare sui circuiti di Formula 1 sino al 1994 nonostante il ritiro della Honda fosse avvenuto due anni prima.\nLa Mugen si fece carico delle ultime versioni dell'RA109E, ossia gli RA101E utilizzati sulle Tyrrell 020 nel 1991.\nVennero rinominati Mugen Honda MF 351 H e rielaborati in diverse varianti nel corso degli anni.\nPossono essere distinte principalmente tre versioni dell'MF 351, la H, HB ed HC.\nIl grosso step evolutivo avvenne nel 1994 col motore HC, mentre le versioni del '92 e '93 (H e HB) non differivano molto dall'RA101E. \nLa versione H fu utilizzata dalla Footwork nel 1992 con discreti risultati per un team di livello medio-basso che si tolse la soddisfazione di arrivare a punti in alcune gare, ma l'anno seguente il motore HB (sempre montato sulle Footwork) non si rivel\u00f2 altrettanto competitivo in quanto denunciava un progetto ormai arretrato rispetto ai propulsori di nuova generazione della concorrenza che potevano contare su un peso pi\u00f9 contenuto e utilizzavano molle di richiamo delle valvole di tipo pneumatico, quindi si distinguevano per elasticit\u00e0 di erogazione e potenza pi\u00f9 elevata dato il notevole numero di giri massimo.\nQuesto comport\u00f2 una rescissione del contratto tra la Mugen e la Footwork, che gli prefer\u00ec i motori HB della Ford Cosworth con cui la Benetton disput\u00f2 un'ottima annata '93.\nA questo punto la Mugen riusc\u00ec a strappare un contratto alla Lotus per il 1994, la quale era in fase calante e si sarebbe ritirata alla fine della stagione.\nLa Lotus non aveva i fondi per garantirsi motori pi\u00f9 performanti cos\u00ec ripieg\u00f2 sui vetusti motori giapponesi pur di disputare il mondiale.\nA questo punto la Mugen doveva trovare un diversivo per rispondere alla concorrenza sempre pi\u00f9 agguerrita.\nPer via della sua situazione economica e per la mancanza di strutture avanzate, non poteva rivaleggiare coi motori RS progettati dalla Renault , considerati i pi\u00f9 tecnologici dell'epoca, ma nemmeno coi V12 Ferrari sempre ai vertici per potenza massima; inoltre si affacciarono sullo scenario costruttori come Peugeot e Mercedes, in grande ascesa e in grado di progettare motori V10 di nuova generazione in tempi molto brevi.\nAnche la Yamaha propose dei dieci cilindri discreti che equipaggiavano la Tyrrell, mentre il piccolo costruttore Hart propose un promettente V10 al team Jordan.\nA quel punto con cos\u00ec tanti motori performanti e nuovi di zecca, la Mugen dovette rivedere al ribasso le proprie aspettative e cercare di rivaleggiare coi V8 Cosworth in termini di affidabilit\u00e0.\nPer la prima volta il motore venne rivisto in maniera profonda dal 1990-91 e la Mugen apport\u00f2 modifiche sostanziali rispetto ai progetti originali, utilizzando materiali con un rapporto peso-prestazioni molto favorevole, ma ci\u00f2 portava a delle dilatazioni molto diverse rispetto ai materiali con cui costru\u00ec il motore la Honda, perci\u00f2 fu necessario rivedere sia le tolleranze dimensionali che il sistema di raffreddamento e lubrificazione.\nLo scopo era quello di limitare per quanto possibile il peso complessivo del motore, ma anche di ridurre le inerzie del gruppo termico e della distribuzione per ottenere pi\u00f9 potenza, anche se questa scelta port\u00f2 ad un funzionamento meno rotondo del motore. \nCon la versione HC le prestazioni si rivelarono essere decisamente superiori tanto che a Monza Herbert concluse le qualifiche addirittura quarto, su un circuito dove la potenza del motore \u00e8 fondamentale.\nInoltre il livello di affidabilit\u00e0 fu molto elevato tanto che il solo Zanardi termin\u00f2 anticipatamente le gare per via di un cedimento del motore, ossia in Francia e Gran Bretagna.\nTuttavia la Lotus non aveva un telaio performante cos\u00ec concluse agli ultimi posti il mondiale e senza punti conquistati.\nNel 1995 la FIA modific\u00f2 il regolamento tecnico, e tra le varie norme vi fu la riduzione della cilindrata massima da 3500 cc a 3000 cc, per cercare di limitare le prestazioni e rendere pi\u00f9 sicure le macchine.\nUna scelta obbligata per via degli incidenti mortali di Ayrton Senna e Roland Ratzenberger a Imola.\nIn questo modo tutti i costruttori dovettero progettare nuovi motori da tre litri.\nQuasi tutti scelsero di lavorare sulle geometrie dei motori 3500 cc e rivedendo il rapporto alesaggio/corsa derivarono i motori 3000 cc dai 3500 cc.\nLa Mugen fece lo stesso, creando il modello MF 301 che venne utilizzato dal 1995 al 2000, il quale si rivel\u00f2 molto prestazionale, tanto che sfior\u00f2 il mondiale piloti del 1999 con Heinz Harald Frentzen alla guida della Jordan.\nMa nel frattempo la Honda torn\u00f2 sulla scena del mondiale di Formula 1 con nuovi motori progettati da zero, e alla fine del 2000 la Mugen valut\u00f2 di ritirarsi dalla massima competizione.\nCollegamenti esterni.\nAll Formula 1 One Info, Honda engines (inglese)"}
{"id": "2239496", "revid": "55935", "url": "https://it.wikipedia.org/wiki?curid=2239496", "title": "Francesco Molza", "text": ""}
{"id": "2239498", "revid": "124123", "url": "https://it.wikipedia.org/wiki?curid=2239498", "title": "Stefano di Pisa", "text": "Fu attivo come traduttore dall'arabo, ad Antiochia e nel Sud dell'Italia nella prima parte del XII secolo\nA lui si deve la traduzione di opere scientifiche islamiche, in particolare dei lavori di medicina di Ali ibn Abbas al-Majusi (Haly Abbas) (l\"'al-Kit\u0101b al-Malik\u012b\"), tradotto verso il 1127 in latino col titolo \"Liber regalis dispositionis\". Questa fu la prima traduzione integrale, essendo la prima traduzione solo parziale, dovuta a Costantino l'Africano, sotto il titolo \"Liber Pantegni\".\nSi crede che egli sia stato anche il traduttore in quello stesso periodo dell\"'Almagesto\" di Tolomeo, dal momento che un manoscritto, che ora \u00e8 conservato a Dresda, e l'autore o il traduttore del \"Liber Mamonis\" - una discussione sul sistema cosmologico tolemaico, in possesso di precise conoscenze scientifiche islamiche - lo cita per controbattere le idee in proposito di Macrobio, allora correnti nel contesto culturale dell'Europa latina.\nInizialmente studi\u00f2 a Pisa e poi a Salerno. "}
{"id": "2239500", "revid": "11959", "url": "https://it.wikipedia.org/wiki?curid=2239500", "title": "Stefano d'Antiochia", "text": ""}
{"id": "2239504", "revid": "1566286", "url": "https://it.wikipedia.org/wiki?curid=2239504", "title": "Pierre Lhomme", "text": ""}
{"id": "2239505", "revid": "92723", "url": "https://it.wikipedia.org/wiki?curid=2239505", "title": "Ollastra Simaxis", "text": ""}
{"id": "2239507", "revid": "484362", "url": "https://it.wikipedia.org/wiki?curid=2239507", "title": "Cattedrale dell'Immacolata", "text": ""}
{"id": "2239509", "revid": "104458", "url": "https://it.wikipedia.org/wiki?curid=2239509", "title": "Beroia", "text": ""}
{"id": "2239511", "revid": "247222", "url": "https://it.wikipedia.org/wiki?curid=2239511", "title": "Pia visione", "text": "Pia Visione \u00e8 un album dei Dedalus pubblicato nel 1997. I brani del disco furono registrati nel 1997 al \"Dedalus Studio\" di Torino (Italia)."}
{"id": "2239512", "revid": "125128040", "url": "https://it.wikipedia.org/wiki?curid=2239512", "title": "Yves Angelo", "text": "Ha vinto tre volte il maggior riconoscimento cinematografico francese, il Premio C\u00e9sar, come miglior direttore della fotografia."}
{"id": "2239513", "revid": "287204", "url": "https://it.wikipedia.org/wiki?curid=2239513", "title": "Inediti 1975/76 e Materiale per tre esecutori e nastro magnetico", "text": "Dedalus \u00e8 un album dei Dedalus pubblicato nel 1999."}
{"id": "2239514", "revid": "11959", "url": "https://it.wikipedia.org/wiki?curid=2239514", "title": "Giabir ibn Hayyan", "text": ""}
{"id": "2239517", "revid": "3831", "url": "https://it.wikipedia.org/wiki?curid=2239517", "title": "Littoralizzazione", "text": ""}
{"id": "2239518", "revid": "11959", "url": "https://it.wikipedia.org/wiki?curid=2239518", "title": "Ibn al-Jazzar", "text": "Nacque a Qayrawan (moderna Tunisia, che all'epoca si chiamava Ifriqiya). Fu conosciuto in Europa col nome latinizzato di Algizar.\nLibri.\nPupillo di Ish\u0101q Sulaym\u0101n al-Isr\u0101\u02be\u012bl\u012b (Isaac Israeli ben Solomon), la sua opera principale \u00e8 il \"Z\u0101d al-Mus\u0101fir\" (conosciuta in Occidente come \"Viaticum peregrinorum\"), tradotta in latino dal monaco Costantino l'Africano.\nScrisse anche libri di geriatria medica e di problemi legati alla terza et\u00e0 ( \"Kitab Tibb al-Mashayikh\" o \"Tibb al-Mashaykh wa hifz sihhatihim\"). Realizz\u00f2 anche un lavoro sull'insonnia e un altro sulla mancanza di memoria e come rafforzare quest'ultima ( \"Kit\u0101b al-nisi\u0101n wa turuq taqwiyati al-dhakira\" ) e un trattato sulle cause della mortalit\u00e0 ( \"Ris\u0101la f\u012b asb\u0101b al-waf\u0101\u02be\" ). \nScrisse anche un libro di pediatria, uno sugli stati febbrili, sui disturbi sessuali e uno sui poveri (\"Kit\u0101b tibb al-fuqar\u0101\u02be wa l-mas\u0101k\u012bn\"), oltre che di internistica, di lebbra, di farmaci naturali e chimici ( \"Kit\u0101b al-i\u02bftim\u0101d\", ovvero \"Libro dei medicamenti semplici\").\nSi interess\u00f2 inoltre di zoologia e di geografia ( \"Kit\u0101b aj\u0101\u02beib al-buld\u0101n\" ), di storia ( \"Kit\u0101b magh\u0101z\u012b Ifr\u012bqiya\" e \"Kit\u0101b akhb\u0101r al-Dawla\", sui Fatimidi), di biografie ( \"Ta\u02bfr\u012bf bi-\u1e63a\u1e25\u012b\u1e25 al-ta\u02ber\u012bkh\" ) e di letteratura. Nessuno di questi \u00e8 giunto fino a noi ma di essi usufruirono per redigere i loro lavori, sia al-Bakr\u012b (per la geografia), sia Ibn Hayy\u0101n (per la storia), sia al-\u1e62afad\u012b (per le notizie biografiche)."}
{"id": "2239521", "revid": "339392", "url": "https://it.wikipedia.org/wiki?curid=2239521", "title": "Reti Trans-Europee", "text": ""}
{"id": "2239522", "revid": "339392", "url": "https://it.wikipedia.org/wiki?curid=2239522", "title": "Reti di trasporto Trans-Europee", "text": ""}
{"id": "2239524", "revid": "135491", "url": "https://it.wikipedia.org/wiki?curid=2239524", "title": "I Demoni di San Pietroburgo", "text": ""}
{"id": "2239526", "revid": "19580", "url": "https://it.wikipedia.org/wiki?curid=2239526", "title": "Autostrade del Mare", "text": ""}
{"id": "2239528", "revid": "92723", "url": "https://it.wikipedia.org/wiki?curid=2239528", "title": "Cattedrale dell'Assunta (Burgo de Osma-Ciudad de Osma)", "text": "La cattedrale dell'Assunta (in spagnolo: \"Catedral de la Asunci\u00f3n de El Burgo de Osma\") si trova a Burgo de Osma-Ciudad de Osma ed \u00e8 la cattedrale della diocesi di Osma-Soria\nStoria e descrizione.\nLa cattedrale \u00e8 un edificio in stile gotico, sorto sull'area precedentemente occupata da una chiesa romanica, edificata nel secolo precedente. La fabbrica avviata nel 1232 si \u00e8 poi completata con l'apporto di stili di epoche diverse nel 1784. La cattedrale \u00e8 dedicata all'Assunzione di Maria.\nNel museo della cattedrale, che si trova all'interno della stessa, vengono custoditi numerosi e importanti oggetti di arte sacra. Tra questi un \"Beatus\" del 1086, questa opera venne realizzata dai monaci Petrus lo scrivano e Martinus il miniaturista, monaci che erano presenti nell'abbazia che a quel temo era annessa alla cattedrale. Il manoscritto consta di 166 fogli e 71 miniature di 225 X 360\u00a0mm. Cod. 1."}
{"id": "2239529", "revid": "47767", "url": "https://it.wikipedia.org/wiki?curid=2239529", "title": "Jules Vall\u00e8s", "text": "Biografia.\nGiornalista attivo e militante, anarchico e massone , si affili\u00f2 all'Internazionale, partecip\u00f2 di persona all'esperienza della Comune di Parigi e scamp\u00f2 alla fucilazione rifugiandosi a Londra.\nScrisse una trilogia: \"L'enfant\" (1879), \"Le bachelier\" (1881) e \"L'insurg\u00e9\" (1886), in cui raccont\u00f2 la sua vita in un affresco di beffarda ironia contro una societ\u00e0 che Vall\u00e8s disprezzava. Fu anche tra le pi\u00f9 interessanti figure del movimento naturalista."}
{"id": "2239532", "revid": "117435626", "url": "https://it.wikipedia.org/wiki?curid=2239532", "title": "Introspezione (album)", "text": "Introspezione, conosciuto anche come Opus Avantra - Donella Del Monaco \u00e8 il primo album degli Opus Avantra, pubblicato nel 1974.\nL'album.\n\u00c8 il primo lavoro degli Opus Avantra nel quale viene presentata l'idea estetica del gruppo: l'esigenza di un superamento della divisione in generi che porta a una condizione di incomunicabilit\u00e0 fra un grande passato musicale e un presente dominato dal \"mainstream\", nel quale la cosiddetta \"musica contemporanea\" \u00e8 ormai da considerarsi un prodotto storico. \u00c8 la visione di un'idea trasversale e inclusiva dei generi musicali il cui filo conduttore \u00e8 il recupero di un rapporto profondo col pubblico.\nIl critico Antonello Cresti \u2013 in \"Solchi sperimentali\" (Crac edizioni, 2014) \u2013 si esprime cos\u00ec: \"Singolarissima esperienza di ensemble mossa da esigenze eminentemente concettuali\u2026 la volont\u00e0 \u00e8 quella di unire, proprio come indica il nome scelto per il progetto, avanguardia e tradizione in un'unica sintesi\"."}
{"id": "2239533", "revid": "243557", "url": "https://it.wikipedia.org/wiki?curid=2239533", "title": "Lord Cromwell Plays Suite for Seven Vices", "text": "Lord Cromwell Plays Suite for Seven Voices \u00e8 il secondo album degli Opus Avantra, pubblicato nel 1975.\nL'album.\n\"Con il loro secondo lavoro \u2013 scrive Antonello Cresti in \"Solchi sperimentali\" (Crac edizioni, 2014) \u2013 dedicato ai sette vizi capitali, gli Opus Avantra sembrano un po' distanziarsi dalla proposta sincretica del loro esordio indirizzandosi in maniera meno decisa verso i territori dell'avanguardia. Ne scaturisce un'opera sicuramente affascinante e coraggiosa, ma un po' meno unitaria dove avanguardia e tradizione sembrano viaggiare su binari maggiormente separati\"."}
{"id": "2239535", "revid": "243557", "url": "https://it.wikipedia.org/wiki?curid=2239535", "title": "Strata (Opus Avantra)", "text": "Strata \u00e8 un album degli Opus Avantra pubblicato nel 1989.\nL'album.\n\"La realizzazione di \"Strata\", a quindici anni dal primo album, rappresenta la necessit\u00e0 da parte del gruppo di composizione degli Opus Avantra di fare il primo punto di una situazione psicologica ed epocale dopo un arco di tempo in cui una generazione ha avuto modo di mutare idoli e miti. Dal mito della rivoluzione sociale a quello dell'individualismo edonistico, tutto \u00e8 stato bruciato e consumato in un tunnel di illusioni e pentimenti, A questi si riferisce il sottotitolo del concept: Grande notturno, una notte dove i conflitti e le suggestioni della vita si contrappongono e gettano l'essere nel labirinto dell'angoscia. Forse nel titolo finale (\"Canto a un Dio nascosto\") vi \u00e8 una speranza d'uscita.\" (Giorgio Bisotto)"}
{"id": "2239536", "revid": "109117276", "url": "https://it.wikipedia.org/wiki?curid=2239536", "title": "Se tu non torni", "text": "Se tu non torni \u00e8 una canzone cantata da Miguel Bos\u00e9 nel 1994, e scritta da Lanfranco Ferrario e Massimo Grilli (entrambi componenti del gruppo dei Fattorini) per la musica e dagli stessi con Bos\u00e9 per il testo. \u00c8 stata incisa anche in spagnolo con il titolo \"Si t\u00fa no vuelves\" (tradotta dal cantante) ed \u00e8 tratta dall'album \"Sotto il segno di Caino\". Con questa canzone il cantante partecipa al Festivalbar 1994 in estate ed \u00e8 un successo: per la terza volta vince la kermesse canora e \"Sotto il segno di Caino\" viene premiato come album dell'anno. Verr\u00e0 inserita anche nella raccolta \"Best of Miguel Bos\u00e9\" del 1999."}
{"id": "2239537", "revid": "767487", "url": "https://it.wikipedia.org/wiki?curid=2239537", "title": "Lyrics", "text": "Lyrics \u00e8 un album degli Opus Avantra pubblicato nel 1995."}
{"id": "2239538", "revid": "22225289", "url": "https://it.wikipedia.org/wiki?curid=2239538", "title": "Monastero di San Nicol\u00f2 l'Arena (Catania)", "text": ""}
{"id": "2239545", "revid": "599013", "url": "https://it.wikipedia.org/wiki?curid=2239545", "title": "Chiesa dei Santi Giacomo e Filippo (Andora)", "text": "La chiesa dei Santi Giacomo e Filippo \u00e8 un luogo di culto cattolico situato nella borgata di Castello, nel comune di Andora in provincia di Savona. L'intero complesso, nelle vicinanze dei resti del duecentesco castello andorese, compresa la vicina torre rettangolare, \u00e8 ben visibile dall'autostrada A10 Genova-Ventimiglia nei pressi del viadotto sul torrente Merula. Annualmente, nel periodo estivo, la chiesa \u00e8 teatro di un'importante rassegna di musica classica.\nStoria e descrizione.\nEdificata su una collinetta dominante la valle del torrente Merula secondo le fonti storiche la sua costruzione \u00e8 risalente alla seconda met\u00e0 del XIII secolo. Per la sua costruzione fu utilizzata la pietra di Capo Mele, cos\u00ec come l'attigua torre, ed \u00e8 considerata un notevole esempio di architettura tardo romanico nel ponente ligure.\nSub\u00ec nel corso del XIV secolo un ingrandimento e una rivisitazione della struttura che portarono l'edificio ad assumere l'attuale aspetto romanico-gotico. Un successivo restauro \u00e8 stato compiuto dall'architetto Alfredo d'Andrade nel 1903.\nL'edificio presenta una pianta di tipo basilicale con una divisione a tre navate e tre absidi; colonne rotonde e scolpite sorreggono archi ogivali delle navate. Nella facciata esterna \u00e8 presente un tipico portale a tutto sesto sormontato da una polifora centrale.\nAccanto alla chiesa \u00e8 presente la monumentale porta-torre in pietra viva con la tipica merlatura in stile ghibellino dove, anticamente, fu l'accesso settentrionale ai tempi della dominazione della repubblicana genovese. La torre, molto probabilmente coeva della chiesa stessa, funge di fatto da campanile del vicino edificio religioso. All'interno della torre \u00e8 presente la rimanenza di un antico affresco."}
{"id": "2239548", "revid": "709565", "url": "https://it.wikipedia.org/wiki?curid=2239548", "title": "John Stewart (personaggio)", "text": "John Stewart \u00e8 un personaggio immaginario dei fumetti pubblicati negli Stati Uniti d'America dalla DC Comics e creato dallo scrittore Dennis O'Neil e dal disegnatore Neal Adams. Esord\u00ec nella serie \"Green Lantern\" (vol. 2) n. 87 (dicembre 1971 - gennaio 1972). \u00c8 un supereroe membro della forza di polizia intergalattica conosciuta come il Corpo delle Lanterne Verdi.\nStewart divenne un personaggio ricorrente all'interno dell'Universo DC nelle vesti di Lanterna Verde quando altre versioni del personaggio come Hal Jordan o Kyle Rayner, erano assenti. La sua popolarit\u00e0 aument\u00f2 quando divenne uno dei personaggi principali nella serie animata \"Justice League\" dal 2001 al 2004 e nella sua prosecuzione, \"Justice League Unlimited\". Dal 2007, John Stewart diventa un personaggio fisso dei fumetti della Justice League of America e del Corpo delle Lanterne Verdi. \u00c8 la seconda Lanterna Verde a non indossare una maschera, ed \u00e8 anche la prima Lanterna Verde afro-americana.\nStoria editoriale.\nEsord\u00ec nel breve spin-off \"Green Lantern: Mosaic\", di cui la DC pubblic\u00f2 18 numeri tra il giugno 1992 e il novembre 1993. In pi\u00f9, fu il personaggio principale in \"Green Lantern\" (seconda serie) dal n. 182 al n. 200, nel periodo in cui Hal Jordan rinunci\u00f2 al suo posto nel Corpo (1984 - 1986).\nBiografia del personaggio.\nGli inizi.\nJohn Stewart \u00e8 un architetto e un veterano della Marina degli Stati Uniti che fu scelto dai Guardiani come rinforzo per Hal Jordan, dopo che Guy Gardner fu seriamente ferito in un disastro. Sebbene Jordan obiett\u00f2 dopo aver visto che Stewart aveva un comportamento belligerante nei confronti dell'autorit\u00e0, i Guardiani rimasero fermi sulla loro decisione. Per Jordan, la prima missione di Stewart cominci\u00f2 male avendo il dovere di proteggere un politicante razzista, quando evit\u00f2 un incidente che avrebbe potuto imbarazzare il politicante durante il processo. Tuttavia, Stewart presto dimostr\u00f2 il suo valore quando un assassino spar\u00f2 al politicante, ma rifiut\u00f2 di intervenire con Jordan nel rispondere all'attacco. Stewart aveva un buon motivo per il suo apparente abbandono del dovere, infatti ferm\u00f2 un assassino dall'uccidere un ufficiale di polizia in un parcheggio nel momento in cui Jordan inseguiva l'esca. Quando Jordan chiese spiegazioni a Stewart riguardo alle sue azioni, egli spieg\u00f2 che quel particolare attacco fu messo in scena per avvantaggiamenti politici. Con quell'avventura, Jordan concluse che Stewart era una recluta eccellente dopotutto.\nPer qualche tempo, Stewart occasionalmente serv\u00ec come Lanterna Verde quando Hal Jordan non era reperibile, incluse alcune missioni con la Justice League.\nDopo che Hal Jordan smise di essere una Lanterna Verde negli anni ottanta, i Guardiani scelsero Stewart per il lavoro a tempo pieno. Stewart riemp\u00ec quel ruolo per qualche anno, durante i quali spos\u00f2 Katma Tui, la Lanterna Verde del pianeta Korugar che fu inizialmente assegnata per insegnare a John ad utilizzare il suo anello. Kat e John servirono insieme entro il Corpo delle Lanterne Verdi della Terra insieme ad Hal Jordan, Arisia, Kilowog, Salaak e altre Lanterne Verdi aliene.\nDopo che l'anello di John fu reso impotente attraverso i piani di Sinestro, e Katma Tui fu uccisa dalle mani dell'insana Star Sapphire, la vita di Stewart cominci\u00f2 a sbriciolarsi. Primo, fu ingiustamente incolpato dell'assassinio di Carol Ferris, l'alter ego di Star Sapphire, e quindi falsamente accusato di furto dal Nambia del Sud (una nazione fittizia dell'Universo DC simile al Sudafrica dell'era dell'apartheid). Incarcerato e torturato nel Nambia del Sud per settimane, John si liber\u00f2 con il suo vecchio anello, ora ripotenziato grazie agli sforzi di Hal Jordan. Come risultato, inavvertitamente, John liber\u00f2 sia terroristi che assassini. Quando Jordan chiese a John delle spiegazioni, i due vennero alle mani finch\u00e9 John non si rese conto che i \"rivoluzionari\" che aveva aiutato intendevano fare strage di civili innocenti.\n\"Cosmic Odissey\".\nPi\u00f9 tardi, John lasci\u00f2 la Terra per lo spazio, dove partecip\u00f2 all'Odissea Cosmica e fall\u00ec nel prevenire la distruzione del pianeta Xanshi da un avatar dell'Equazione Anti-Vita. L'incidente gli guadagn\u00f2 le ire di J'onn J'onnz, che era con lui all'epoca. La serie di tragedie lasci\u00f2 John distrutto, sul baratro del suicidio, e cre\u00f2 la criminale nota come Fatality.\n\"Green Lantern: Mosaic\".\nJohn finalmente perdon\u00f2 se stesso per i suoi errori passati e divenne pi\u00f9 forte, un eroe pi\u00f9 completo quando divenne il custode del \"Mondo Mosaico\", un mosaico di comunit\u00e0 di multipli pianeti che furono portati ad Oa da un Guardiano pazzo che sconvolse la mente di John. Sebbene amareggiato e scontroso all'inizio, non se ne cur\u00f2, utilizzando i suoi formidabili intelletto e talento per un pensiero non convenzionale, Stewart forgi\u00f2 il Mosaico in una nuova societ\u00e0 e di conseguenza divenne il primo Guardiano terrestre dell'Universo, conosciuto come Master Builder. Come ricompensa per questo nuovo livello di consapevolezza, John fu riunito con sua moglie, Katma Tui. Tuttavia, la tragedia colp\u00ec ancora una volta e Hal Jordan, impossessato da Parallax, distrusse sia i Guardiani che la batteria del potere principale, rubando i nuovi poteri di John e la sua ritrovata moglie.\nDarkstar e oltre.\nDopo \"Emerald Twilight\" e il collasso del Corpo delle Lanterne Verdi, Stewart fu reclutato dai Controllori per comandare i Darkstars, un'altra forza di pacifisti interstellari. Usando le nuove risorse al suo comando, John evacu\u00f2 le citt\u00e0 di Mosaico dalla distruzione di Oa e serv\u00ec i Darkstar con distinzione finch\u00e9 non fu azzoppato in battaglia con Grayven sul pianeta Rann. Infine John Riottenne l'uso delle sue gambe come dono da parte di Hal Jordan prima che si sacrificasse per distruggere il Mangiatore di Soli durante \"The Final Night\".\nCome risultato della sua guarigione da parte di Hal/Parallax, cominci\u00f2 a mostrare casuali scoppi di energia dalle mani che fu in grado di disperdere in tre diverse occasioni. Successivamente, dopo aver rifiutato mesi prima, accett\u00f2 un nuovo anello affidato a Kyle Rayner dal disperso Hal Jordan e si un\u00ec alla Justice League. Kyle prese un po' di tempo lontano dalla Terra, e quando ritorn\u00f2 trov\u00f2 che John era diventato un membro della Justice League molto pi\u00f9 abile e con molta pi\u00f9 esperienza di quando era partito.\n\"Green Lantern: Rebirth\".\nCol ritorno di Hal Jordan e dei Guardiani, il Corpo fu riorganizzato. Ogni settore dello spazio ora aveva due Lanterne Verdi assegnategli, e Stewart e Jordan ora condividevano il dovere regolare nel settore 2814. Dopo lo scioglimento della Justice League in seguito agli eventi descritti nella miniserie del 2004 \"Crisi di Identit\u00e0\", e la distruzione della Torre di Guardia sulla Luna, Stewart cominci\u00f2 a giocare un ruolo pi\u00f9 largo negli affari metaumani, lavorando con alcuni nuovi membri della League. Durante gli inizi della storia di \"Green Lantern\" \"Un Anno Dopo\", Hal Jordan disse a Freccia Verde che John Stewart era in missione fuori dalla Terra. I dettagli riguardanti la missione furono rivelati in \"Green Lantern\" (vol. 4) n. 17. John Stewart si travest\u00ec da \"Cane Affamato\" per investigare in Europa. Quando John seppe che Hal Jordan fu catturato da Amon Sur e Loragg, and\u00f2 a salvarlo. Questo lo port\u00f2 ad un confronto con Amon Sur, che si rivel\u00f2 essere il figlio del suo predecessore, Abin Sur. Durante il volo, Amon Sur ricevette un anello del Sinestro Corps e svan\u00ec.\nIn \"Justice League of America\" (vol-2) n. 7, lui e Wonder Woman progettarono uno dei nuovi quartier generali della League, \"La Sala della Giustizia\". John pi\u00f9 tardi riprender\u00e0 il ruolo di Lanterna Verde ufficiale della League su richiesta di Hal Jordan.\nLa Guerra del Sinestro Corps.\nIn \"Green Lantern: Sinestro Corps Special\", Il Corpo delle Lanterne Verdi fu attaccato da Bedovian, il cecchino del Corpo di Sinestro, che era capace di far fuori un obiettivo lontano anche tre settori, tutto dall'interno del Mangiatore di Soli rosso. Dopo che Bedovian fece fuori parecchie Lanterne Verdi, John Stewart utilizz\u00f2 il suo anello del potere come un fucile da cecchino per monitorare i settori vicini. Infine scopr\u00ec il nascondiglio segreto di Bedovian e gli spar\u00f2. Come membro del Corpo delle Lanterne Verdi era proibito uccidere un essere senziente all'epoca, e sebbene Bedovian sopravvisse, il suo fato non fu pi\u00f9 roseo.\nIn \"Green Lantern\" (vol. 4) n. 22, John e Guy Gardner furono catturati da Lyssa Drak e portati su Qward, dove le due lanterne Verdi furono detenute. Hal riusc\u00ec a sconfiggere Lyssa e a liberare John e Guy dalla loro prigionia, mentre le Lanterne Perdute recuperarono Ion. Le due Lanterne terrestri fecero ritorno a casa, solo per scoprire che la Nuova Terra, come centro del Multiverso, era il prossimo obiettivo del Corpo di Sinestro.\nIl Corpo di Sinestro e i Manhunters attaccarono la Terra. Cyborg Superman e Superboy-Prime attaccarono Superman, mentre Hal Jordan si scontr\u00f2 con Parallax, che si impossess\u00f2 di Kyle Rayner, poco prima che quest'ultimo tentasse di uccidere la famiglia di Hal. John ordin\u00f2 a Guy di recuperare un ritratto della madre di Kyle. Quando Parallax assorb\u00ec anche Hal al suo interno, John guard\u00f2 scioccato. Guy ritorn\u00f2 e incastr\u00f2 il dipinto nella vista di Parallax, permettendo ad Hal di usarlo per aiutare Kyle a venire fuori dalle sue paure e disfarsi di Parallax. Ora nella sua forma originale, Parallax rimase contenuto da Ganthet e Sayd all'interno delle Batterie del Potere di Hal, John, Kyle e Guy. Ganthet e Sayd quindi rivelano che loro non erano pi\u00f9 Guardiani. Ganthet diede a Kyle un nuovo anello del potere e gli chiese di diventare di nuovo una Lanterna Verde, cosa che egli accett\u00f2. I quattro, quindi, uscirono per finire il combattimento. Su suggerimento di Guy, John e le altre Lanterne utilizzarono il Pianeta della Guerra come una gigantesca granata, ferendo in modo grave l'Anti-Monitor, che venne quindi gettato nello spazio con Superboy-Prime.\nJohn Stewart fu testimone dell'infezione che colp\u00ec Guy, un virus vivente di un membro del Corpo di Sinestro, chiamato Despotellis, e chiesero a Soranik Natu di aiutare Guy. Soranik us\u00f2 il virus del vaiolo del Corpo delle Lanterne Verdi chiamato Leezle Pon che debell\u00f2 Despotellis.\nJohn Stewart fu pi\u00f9 tardi convocato dai Guardiani per diventare una delle Lanterne Alpha, una nuova divisione del Corpo devoto ai suoi affari interni. Stewart, desideroso di maggiori informazioni circa la segretezza della profezia proibita, declin\u00f2 l'offerta, con dispiacere dei Guardiani.\nFu anche rivelato che John serv\u00ec nel Corpo della Marina con priorit\u00e0 da cecchino prima di diventare architetto. Mentre l'idea di farlo diventare un ex-marine nel cartone animato della Justice League, l'angolo da cecchino fu un'aggiunta dello sfondo del personaggio. Durante il suo tempo nei marines, John incontr\u00f2 il giovane Hal Jordan che era nell'Air Force prima che entrambi si unissero al Corpo delle Lanterne Verdi, John Stewart fu parte della guardia assegnata per scortare Sinestro su Korugar per la sua esecuzione. Tuttavia, le Lanterne Verdi furono attaccate dal Corpo di Sinestro e dal Corpo delle Lanterne Rosse sotto Atrocitus. Le Lanterne Verdi furono lasciate a morire nello spazio dopo che Atrocitus cattur\u00f2 Sinestro, ma furono salvate da Saint Walker del Corpo delle Lanterne Blu. John, tuttavia, venne infettato dalla rabbia delle Lanterne Rosse. Saint Walker evoc\u00f2 un costrutto blu di Katma Tui, che guar\u00ec John e lo calm\u00f2, mostrandogli una visione di volo con Katma. John pi\u00f9 tardi disse a Kilowog che voleva rivedere Katma, dicendo \"lo disse l'Universo\". Nello stesso numero, Fatality si convert\u00ec in Star Sapphire, e ordin\u00f2 al suo anello di localizzare John Stewart.\nTrinity.\nStewart appare anche nella serie in corso \"Trinity\". \u00c8 il primo che attacca la creatura aliena Konvikt, ma quando era sul punto di batterlo, la sua concentrazione improvvisamente svan\u00ec, brontolando incoerentemente in codici binari. Un momento dopo, gener\u00f2 spontaneamente armi complesse dal suo corpo, con mezzi non correlati al suo anello. Pi\u00f9 tardi, tent\u00f2 di spronarsi a capire come fu capace di generare quelle armi avendo avuto una brutale sessione di addestramento contro dei Fulminatori Qwardiani olografici, che non funzionavano. Pi\u00f9 tardi mostr\u00f2 a Firestorm la macchina utilizzata per monitorare l'Uovo Cosmico che imprigionava Krona, ma come ripart\u00ec, soffr\u00ec di una ricaduta e cominci\u00f2 a generare coltelli dalla sua uniforme, e venne rivelato che tutto l'intero sistema era rotto.\nPi\u00f9 tardi, a bordo del satellite del Sindacato del crimine della Terra Antimateriale, perse di nuovo il controllo e quasi distrusse il satellite con un'esplosione. Fu rivelato che queste scariche sono portate a causa dell'assorbimento di Stewart di una super arma Qwardiana, il Void Hound, che ha cercato di sfuggire al suo contenimento, o almeno di prendere il controllo di Stewart. Dopo i radicali e devastanti effetti degli incantesimi creati da Morgana la Fata ed Enigma, lo si \u00e8 visto in una Terra sotto il controllo della Totalitaria Justice Society, dove tutte le Lanterne Verdi sono proibite. Stewart cominci\u00f2 infine la sua rottura, e con il Void Hound ottenne abbastanza controllo su di lui da forzarlo a creare un buco nero che lo forz\u00f2 a tornare sulla Terra, e senza scelta, non pot\u00e9 che conformarsi.\nPoteri e abilit\u00e0.\nL'anello di John Stewart gli conferisce tutte le abilit\u00e0 delle altre Lanterne Verdi, che gli consentono di volare e una parziale invulnerabilit\u00e0. L'anello, come per tutte le Lanterne Verdi, \u00e8 un'arma della sua mente potenziata con la volont\u00e0, quindi il suo limite \u00e8 soltanto l'immaginazione di chi lo indossa. Inoltre, analogamente a quanto avviene alle altre Lanterne Verdi, la personalit\u00e0 di Stewart si manifesta nella creazioni del suo anello, a cui infonde una solida qualit\u00e0 architettonica. In \"Green Lantern: Rebirth\", Hal Jordan afferma che \u00abtutto ci\u00f2 che John costruisce \u00e8 solido\u00bb. Ha anche affermato che John Stewart \u00e8 colui che vola meglio fra i membri del Corpo delle Lanterne Verdi. In \"Green Lantern\" (quarta serie) n. 26, \u00e8 stato mostrato che il potere della volont\u00e0 di John va oltre i limiti del suo anello, una cosa che non \u00e8 stata discussa prima e rimane da vedere come questa volont\u00e0 influir\u00e0 sugli eventi futuri.\nAltri media.\nAnimazione.\nSerie.\nJohn Stewart (con la voce di Phil LaMarr) \u00e8 uno dei membri fondatori della Justice League, come si vede nella serie animata dello stesso nome e nel suo sequel \"Justice League Unlimited\". La sua caratterizzazione differisce dalla versione fumettistica essendo stato un Marine degli Stati Uniti e non avendo mai esplicitamente detto di aver studiato architettura.\nIn uno sviluppo mai visto nel mito delle Lanterne Verdi, il colore degli occhi di Stewart sono di colore verde a causa dell'esposizione regolare alla radioattivit\u00e0 del suo anello del potere per 15 anni; il colore svanisce quando il suo anello rimane a corto di energia o quando \u00e8 fisicamente separato da esso. Bruce Timm disse che ci\u00f2 fu fatto per dare maggiore look al viso di Stewart, come decisero di rimanere con la decisione della tradizione del fumetto dove Stewart non indossa una maschera perch\u00e9 non si vergogna di far sapere alla gente chi \u00e8. Nell'episodio \"Storie di bimbi\", tuttavia, Stewart viene magicamente trasformato in un bambino. C'\u00e8 da notare che da bambino aveva bisogno degli occhiali, e in quell'episodio indossa una maschera per migliorare la propria vista. La maschera da lui indossata somiglia molto a quella di Kyle Rayner.\nDa molti conti, l'anello \u00e8 efficace anche contro il colore giallo, in contrapposizione alla vecchia debolezza del Corpo delle Lanterne Verdi. Ci\u00f2 \u00e8 in continuit\u00e0 con la prima apparizione di Kyle Rayner in \"Le avventure di Superman\". Ci sono state alcune istanze nello show di qualcosa di giallo che alterava il potere dell'anello, ma non ha mai esplicitamente detto di avere lo stesso problema nei fumetti, come nello show non si fece riferimento alla debolezza di J'on J'onnz verso il fuoco nei fumetti, nonostante alcuni fugaci momenti in tutta la serie implica.\nAvendo due personaggi principali con nomi simili (John e J'onn) pu\u00f2 portare a minori confusioni; le didascalie di alcuni episodi erroneano in ortografia, come il nome di John come J'onn e viceversa.\nMentre dettagli specifici sono stati, al massimo, vaghi, molte delle storie di John Stewart sono state determinate attraverso vari commenti e rivelazioni durante il corso delle serie. Stewart crebbe in un quartiere di Afro-Americani a Detroit. Da bambino, era un grande fan dei fumetti della Justice Guild of America. Stewart credit\u00f2 questi fumetti affermando che gli insegnarono cosa significasse essere un eroe. \u00c8 anche un fan del film \"Old Yeller\".\nDa ragazzo si arruol\u00f2 nel Corpo dei Marines. Le date del suo servizio sono sconosciute, ma si pu\u00f2 presumere che fu in servizio per parecchi anni, dato quanto ha assorbito il contegno e i metodi dei militari. Fu qui che impar\u00f2 come combattere e fare starategie, cos\u00ec come divenne un grande amico di Rex Mason. Dopo la fine del servizio, venne scelto per essere una Lanterna Verde, e fu addestrato nell'uso dell'anello del potere da Katma Tui, con cui svilupp\u00f2 una relazione romantica. Non si sa come fin\u00ec la relazione.\nDato che nel settore 2814 - quello che include la Terra - c'era gi\u00e0 una Lanterna Verde (Abin Sur), Stewart pass\u00f2 quindici anni pattugliando un altro settore dell'universo. Fu durante quel tempo, inseguendo il pirata spaziale Kanjar Ro, che Stewart si credette responsabile della distruzione del pianeta Ajuris 4 - pi\u00f9 tardi rivelatosi un complotto dei Manhunters.\nQuando Abin Sur fu ucciso da Sinestro e pass\u00f2 il suo anello a Kyle Rayner, Stewart fu trasferito ad occuparsi del settore 2814 cos\u00ec che Kyle potesse essere allenato da Katma. \u00c8 a questo punto che la Justice League si unisce alla storia di John, quando egli rispose ad una chiamata telepatica di Martian Manhunter, che lo condusse ad allearsi con loro nella battaglia contro una forza aliena che stava per invadere, con l'aiuto di altri quattro eroi."}
{"id": "2239549", "revid": "1573940", "url": "https://it.wikipedia.org/wiki?curid=2239549", "title": "Aethopyga saturata", "text": "La nettarinia golanera (Aethopyga saturata ) \u00e8 una specie di uccello della famiglia Nectariniidae.\nSistematica.\n\"Aethopyga saturata\" ha dieci sottospecie:\nDistribuzione e habitat.\nSi trova in Bangladesh, Bhutan, Cambogia, Cina, India, Laos, Malaysia, Myanmar, Nepal, Pakistan, Thailandia e Vietnam. Il suo habitat naturale sono le foreste tropicali o subtropicali umide o quelle tropicali montane umide."}
{"id": "2239554", "revid": "767487", "url": "https://it.wikipedia.org/wiki?curid=2239554", "title": "Dalaguete", "text": "Dalaguete \u00e8 una municipalit\u00e0 di Seconda classe delle Filippine, situata nella Provincia di Cebu, nella Regione del Visayas Centrale.\nDalaguete \u00e8 formata da 33 baranggay:"}
{"id": "2239558", "revid": "358232", "url": "https://it.wikipedia.org/wiki?curid=2239558", "title": "Candidati alla presidenza degli Stati Uniti d'America per partiti minori", "text": "Quanto segue, \u00e8 un elenco dei candidati alla presidenza degli Stati Uniti per partiti minori o comunque con denominazione diversa dagli attuali partiti Democratico e Repubblicano."}
{"id": "2239562", "revid": "22225706", "url": "https://it.wikipedia.org/wiki?curid=2239562", "title": "Le nuove avventure Winnie the Pooh", "text": ""}
{"id": "2239564", "revid": "101175", "url": "https://it.wikipedia.org/wiki?curid=2239564", "title": "Team Tech 3", "text": ""}
{"id": "2239570", "revid": "1782831", "url": "https://it.wikipedia.org/wiki?curid=2239570", "title": "Le nuove avventure di Winnie the Pooh", "text": "Le nuove avventure di Winnie the Pooh (\"The New Adventures of Winnie the Pooh\") \u00e8 una serie televisiva d'animazione prodotta dalla Walt Disney Television Animation e trasmessa dal 1988 al 1991. Liberamente ispirata ai libri su Winnie the Pooh di A. A. Milne, \"Le nuove avventure di Winnie the Pooh\" \u00e8 stata la prima serie animata ad avere come protagonista un importante personaggio Disney, nonch\u00e9 la prima serie televisiva basata su un Classico Disney. La messa in onda della serie inizi\u00f2 il 17 gennaio 1988 su Disney Channel, venendo spostata sulla ABC dal 12 novembre dello stesso anno. Per la stagione 1989-1990 la serie fu abbinata a \"I Gummi\" (che era stata spostata dalla NBC) formando il contenitore \"Disney's Gummi Bears / Winnie the Pooh Hour\". Dimostrandosi popolare tra i bambini e i fan pi\u00f9 grandi, \u00e8 rimasta in onda negli Stati Uniti per quasi due decenni.\nLa serie descrive la vita quotidiana di Christopher Robin e dei suoi compagni Pooh, Tigro, Ih-Oh, Pimpi, Tappo, De Castor, Uffa, Kanga e Roo. La serie si discosta dagli altri prodotti del franchise essendo ambientata negli Stati Uniti contemporanei. Gli episodi trattano argomenti come l'onest\u00e0, la responsabilit\u00e0, la perseveranza, lo sforzo cooperativo, l'amicizia e l'assistenza. Molte storie sono progettate per aiutare i bambini a distinguere tra fantasia e realt\u00e0 e superare le comuni paure infantili.\nPubblicazioni che vanno dal \"Los Angeles Times\" a \"TV Guide\" diedero alla serie recensioni estremamente positive per la sua somiglianza con i precedenti lavori della Disney e la sua alta qualit\u00e0 di produzione, ricevendo elogi per la sua sana tradizione. La serie vinse due Daytime Emmy Awards per il miglior programma d'animazione e due Humanitas Prize. Ad essa \u00e8 attribuito il merito di aver portato alla rinascita dei media animati su Winnie the Pooh, tra cui una serie di film direct-to-video e speciali televisivi, il primo dei quali, \"Natale con Winny Puh\", fu trasmesso nel 1991 dopo la conclusione della serie."}
{"id": "2239571", "revid": "767487", "url": "https://it.wikipedia.org/wiki?curid=2239571", "title": "Dumanjug", "text": "Dumanjug \u00e8 una municipalit\u00e0 di Quarta classe delle Filippine, situata nella Provincia di Cebu, nella Regione del Visayas Centrale.\nDumanjug \u00e8 formata da 37 baranggay:"}
{"id": "2239573", "revid": "124913361", "url": "https://it.wikipedia.org/wiki?curid=2239573", "title": "McLaren M26", "text": "La McLaren M26 fu una vettura di Formula 1 progettata da Gordon Coppuck in monoscocca d'alluminio e spinta dal tradizionale propulsore Ford Cosworth DFV. La M26 che fece il suo esordio in prova nella stagione 1976, ma venne utilizzata nelle stagioni 1977, 1978 e 1979. Nacque per rimpiazzare il modello M23: la M26 era pi\u00f9 leggera e pi\u00f9 bassa della M23, con un frontale pi\u00f9 piccolo e una pi\u00f9 stretta scocca. Coppuck inizi\u00f2 il progetto all'inizio del 1976, con l'obiettivo di introdurlo in gara a met\u00e0 stagione.\nI primi test, svolti da Jochen Mass, fecero emergere dei problemi di raffreddamento, tanto che furono ridisegnati i radiatori per consentire un miglior flusso dell'aria. Dopo le modifiche la M26 fece il suo debutto nelle prove del Gran Premio d'Olanda, sempre con al volante Mass. Si decise per\u00f2 di ridisegnare la zona del musetto, cos\u00ec la vettura non partecip\u00f2 alla gara e non venne pi\u00f9 riproposta in pista nella stagione.\nCarriera agonistica.\nLa vettura, ridisegnata, fece il suo effettivo debutto in gara al Gran Premio di Spagna 1977, guidata dal campione del mondo in carica, James Hunt. Il pilota inglese conquist\u00f2 il settimo posto in griglia, ma dovette abbandonare per un problema al motore. Nel corso della stagione l'affidabilit\u00e0 della vettura crebbe tanto che Hunt s'impose in ben tre gare (Gran Bretagna, Gran Premio degli Stati Uniti-Est e Giappone), sfiorando la vittoria in Austria e Canada, fermato solo da problemi tecnici. Hunt conquist\u00f2 anche tre \"pole\" (Gran Bretagna, Italia e Stati Uniti-Est), e un giro veloce (sempre in Gran Bretagna). Il compagno di scuderia, Jochen Mass conquist\u00f2 un terzo posto, due quarti posti e un sesto.\nLa M26 fu aggiornata per la stagione 1978 e Mass fu rimpiazzato da Patrick Tambay. L'introduzione della rivoluzionaria Lotus 79 fece diventare la M26 presto obsoleta, e i risultati ne risentirono. Hunt conquist\u00f2 un solo podio basso nel Gran Premio di Francia. Coppuck tent\u00f2 di ridisegnarla parzialmente per sfruttare l'effetto suolo, ridisegnando anche le sospensioni e aggiungendo piccole ali frontali e posteriori, ma senza risultati di rilievo. L'avvento dell'effetto suolo fu anche il motivo per cui la sua erede, la McLaren M27 che ne era priva, non venne mai portata in gara e Coppuck si concentro sul successivo progetto che incorporasse \"ab initio\" tale principio, la McLaren M28. Nel corso della stagione venne iscritta anche una terza vettura, affidata a Bruno Giacomelli, mentre una quarta vettura fu utilizzata dal team privato \"Liggett Group/B&amp;S Fabrications\", con al volante Brett Lunger.\nVenne definitivamente abbandonata dopo i primi gran premi della stagione seguente. Fu l'ultima McLaren vincente fino alla stagione 1981 e, in totale, conquist\u00f2 86 punti iridati.\nFormula Aurora.\nNel 1978 venne impiegata da Brett Lunger in Formula Aurora nella \"International Whitsuntide Race\", corsa a Zandvoort. Ottenne \"pole position\" e giro pi\u00f9 veloce, mentre la gara fu chiusa al quinto posto."}
{"id": "2239574", "revid": "1305772", "url": "https://it.wikipedia.org/wiki?curid=2239574", "title": "Shining Light", "text": "Shining Light \u00e8 una canzone del gruppo alternative rock Ash, pubblicata come primo singolo dall'album \"Free All Angels\".\nIl singolo \u00e8 stato pubblicato il 29 gennaio 2001 su CD e disco in vinile dalla Infectious Records, ed \u00e8 stato uno dei maggiori successi degli Ash. Il brano infatti ha ricevuto il premio Ivor Novello Award nel 2001 nella categoria \"Best Contemporary Song\" e l'Irish Music Awards nel 2002 nella categoria \"miglior singolo\".\nIl brano \u00e8 stato oggetto di numerose cover, fra cui quella registrata dai Coldplay, Noel Gallagher e Annie Lennox. La canzone \u00e8 inoltre stata utilizzata come sigla di chiusura dell'ultimo episodio della celebre serie televisiva statunitense \"Roswell\".\nTracce.\nCD1\nCD2\n7\"\nPromo CD\nCover di Annie Lennox.\nAnnie Lennox ha registrato una cover di \"Shining Light\", pubblicata come primo singolo estratto dall'album \"The Annie Lennox Collection\". Il video \u00e8 stato presentato in anteprima da MSN music il 30 gennaio 2009.\nTracce.\nUK Digital single"}
{"id": "2239575", "revid": "1442080", "url": "https://it.wikipedia.org/wiki?curid=2239575", "title": "Il libro di Pooh", "text": "Il libro di Pooh (\"Pooh's Book\") \u00e8 una serie televisiva di pupazzi animati al computer della Shadow Projects con i personaggi di Winnie the Pooh.\nDisponibilit\u00e0.\nQuattro episodi sono usciti per l'home video precisamente nelle VHS \"Il libro di Pooh: Avventure tutto miele\", \"Il libro di Pooh: Tutti pronti per il grande Bu!\", \"Il libro di Pooh: Un Girotondo di Parole\" e \"Il libro di Pooh: La magia degli amici\"."}
{"id": "2239576", "revid": "767487", "url": "https://it.wikipedia.org/wiki?curid=2239576", "title": "Tex Murphy", "text": "Tex Murphy \u00e8 il protagonista immaginario di una serie di sei videogiochi del genere avventure grafiche prodotte da Access Software, e impersonato da Chris Jones, anche designer degli stessi titoli. Si tratta di un investigatore privato, che lavora in una distopica San Francisco del futuro.\nAmbientazione.\nLe avventure della serie sono ambientate in un XXI secolo post-apocalittico, dopo una ipotetica terza guerra mondiale. La maggior parte di essi si svolgono nella citt\u00e0 di San Francisco: il cielo ha un colore perennemente rossastro, e molte persone hanno subito delle mutazioni genetiche a causa delle radiazioni; inoltre, diversi punti della citt\u00e0 hanno subito gravi danni a causa dei bombardamenti. L'aspetto della citt\u00e0 ha molti punti in comune con quello del film \"Blade Runner\".\nIl personaggio.\nTex Murphy \u00e8 un investigatore privato in stile hard boiled; gestisce la sua agenzia in un appartamento del Ritz Hotel, sulla Chandler Avenue, fa parte della popolazione priva di mutazioni genetiche, ed \u00e8 un fan dei film noir interpretati da Humphrey Bogart: per questo svolge il suo lavoro imitando lo stile dei pi\u00f9 classici interpreti del genere, come Sam Spade e Philip Marlowe, compreso l'utilizzo di impermeabile e cappello. Attento osservatore, difficilmente non si accorge di dettagli che possono essere utili al caso, anche se la sua maldestria lo porta spesso nei guai."}
{"id": "2239578", "revid": "1573940", "url": "https://it.wikipedia.org/wiki?curid=2239578", "title": "Suddivisione amministrativa dell'Anhui", "text": "La suddivisione della provincia dell'Anhui \u00e8 articolata sui seguenti tre livelli: prefetture (\u5730\u533a d\u00ecq\u016b), a loro volta suddivise in contee (\u53bf xi\u00e0n), che a loro volta sono suddivise in citt\u00e0 (\u9547 zh\u00e8n). :\nPer una loro illustrazione, si rinvia alla voce sulla Suddivisione amministrativa della Cina."}
{"id": "2239580", "revid": "339392", "url": "https://it.wikipedia.org/wiki?curid=2239580", "title": "Mr. Krabs", "text": ""}
{"id": "2239581", "revid": "1543377", "url": "https://it.wikipedia.org/wiki?curid=2239581", "title": "Que te quer\u00eda", "text": "Que te quer\u00eda \u00e8 un brano musicale del gruppo spagnolo La Quinta Estaci\u00f3n. La canzone \u00e8 il primo singolo estratto dall'album \"Sin frenos\" ed \u00e8 la prima ad essere pubblicata da quando il gruppo \u00e8 diventato un duo, dopo l'abbandono nel chitarrista Pablo Dom\u00ednguez. Uscita in Messico il 15 gennaio 2009 e negli altri paesi latini, ha riscosso un buon successo sia commerciale che radiofonico.\nVideo.\nPer la promozione di \"Que te quer\u00eda\" \u00e8 stato girato anche un video. Ricco di effetti speciali, si odono esplosioni e si vedono lampi di fuoco: nel video la cantante Natalia Jim\u00e9nez appare vestita in rosso ed \u00e8 proprio su di lei che ruota la maggior parte del video, mentre l'altro componente, il chitarrista \u00c1ngel Reyero, compare in tono minore. In alcune scende si intravede anche una band, ma questi musicisti non fanno parte de La Quinta Estaci\u00f3n."}
{"id": "2239582", "revid": "228587", "url": "https://it.wikipedia.org/wiki?curid=2239582", "title": "Chiesa dei Santi Giacomo e Filippo", "text": ""}
{"id": "2239585", "revid": "767487", "url": "https://it.wikipedia.org/wiki?curid=2239585", "title": "Ginatilan", "text": "Ginatilan \u00e8 una municipalit\u00e0 di Quinta classe delle Filippine, situata nella Provincia di Cebu, nella Regione del Visayas Centrale.\nGinatilan \u00e8 formata da 14 baranggay:"}
{"id": "2239586", "revid": "1543377", "url": "https://it.wikipedia.org/wiki?curid=2239586", "title": "Can't Get Enough of Your Love, Babe", "text": "Can't Get Enough of Your Love, Babe \u00e8 una canzone scritta, prodotta e registrata da Barry White nel 1974, pubblicata come primo singolo estratto dall'album \"Can't Get Enough\".\nLa canzone raggiunse la vetta della \"Billboard\" Hot 100 e della U.S. R&amp;B chart, diventando uno dei maggiori successi del cantautore.\nIl singolo ricevette anche un disco d'oro dalla RIIA il 2 luglio 1974.\nCover.\nIl brano fu oggetto di cover da parte di Taylor Dayne, che la registr\u00f2 con il titolo \"Can't Get Enough of Your Love\" nel 1993 per l'album \"Soul Dancing\". Il singolo prodotto da David Cole e Robert Clivill\u00e9s raggiunse la ventesima posizione della \"Billboard Hot 100\"."}
{"id": "2239587", "revid": "248632", "url": "https://it.wikipedia.org/wiki?curid=2239587", "title": "Krusty", "text": ""}
{"id": "2239588", "revid": "869733", "url": "https://it.wikipedia.org/wiki?curid=2239588", "title": "Gattara (disambigua)", "text": ""}
{"id": "2239589", "revid": "228587", "url": "https://it.wikipedia.org/wiki?curid=2239589", "title": "Liloan", "text": ""}
{"id": "2239590", "revid": "248632", "url": "https://it.wikipedia.org/wiki?curid=2239590", "title": "Uomo talpa", "text": ""}
{"id": "2239592", "revid": "22225981", "url": "https://it.wikipedia.org/wiki?curid=2239592", "title": "Ercole Pellini", "text": ""}
{"id": "2239597", "revid": "1924342", "url": "https://it.wikipedia.org/wiki?curid=2239597", "title": "You're the First, the Last, My Everything", "text": "You're the First, the Last, My Everything \u00e8 una canzone scritta da Barry White, Anthony Sepe e Peter Sterling Radcliffe e prodotta e registrata da White nel 1974, pubblicata come secondo singolo estratto dall'album \"Can't Get Enough\".\nRadcliffe originariamente scrisse \"You're the First, The Last, My Everything\" come canzone country, con il titolo \"You're My First, You're My Last, My In-Between\", che per\u00f2 rimase inedita per 21 anni. Barry White la registr\u00f2 nella sua versione disco e riscrivendo in parte il testo.\nIl brano fu il quarto di White ad entrare nella top ten della \"Billboard Hot 100\" raggiungendo la seconda posizione. Il singolo inoltre rimase per una settimana in vetta alla classifica Billboard Hot Soul Singles. Il singolo ebbe una ottima accoglienza anche in Europa, entrando nella top ten di Regno Unito come prima per due settimane e settima in Austria e Svizzera.\nIl singolo ricevette anche un disco d'oro dalla RIIA il 2 luglio 1974.\nLa canzone \u00e8 apparsa numerose volte in film e serie televisive, nello specifico in diverse puntate di Ally McBeal e nella colonna sonora del film \"Che pasticcio, Bridget Jones!\"."}
{"id": "2239598", "revid": "767487", "url": "https://it.wikipedia.org/wiki?curid=2239598", "title": "Liloan (Cebu)", "text": "Liloan \u00e8 una municipalit\u00e0 di Prima classe delle Filippine, situata nella Provincia di Cebu, nella Regione del Visayas Centrale.\nLa municipalit\u00e0 fa parte dell'Area metropolitana di Cebu.\nLiloan \u00e8 formata da 14 baranggay:"}
{"id": "2239600", "revid": "838137", "url": "https://it.wikipedia.org/wiki?curid=2239600", "title": "Madridejos", "text": "Il toponimo Madridejos pu\u00f2 riferirsi a diverse localit\u00e0:"}
{"id": "2239602", "revid": "1146789", "url": "https://it.wikipedia.org/wiki?curid=2239602", "title": "Galante", "text": ""}
{"id": "2239603", "revid": "1543377", "url": "https://it.wikipedia.org/wiki?curid=2239603", "title": "Ma'anshan", "text": "Ma'anshan (in cinese: \u9a6c\u978d\u5c71; in pinyin \"M\u01ce'\u0101nsh\u0101n\") \u00e8 una citt\u00e0 della Cina nella provincia di Anhui.\nStoria.\nIl nome Ma'anshan in cinese significa \"Monte della Sella\"; \u00e8 legato a un'antica leggenda. Nel 202 a.C. Xiang Yu, re di Chu, sconfitto da Liu Bang, re di Han, si suicid\u00f2 nei dintorni della attuale citt\u00e0. Il suo cavallo, non trovando pi\u00f9 il padrone, sal\u00ec sulla collina con la speranza di poterlo scorgere. Dopo aver trascorso pi\u00f9 giorni, il fedele cavallo mor\u00ec con un lungo gemito, lasciando cadere a terra la sella.\nFino agli anni 30 del secolo XX Ma'anshan era un piccolissimo villaggio, senza alcun'importanza.\nDopo la scoperta di una ricca miniera e, soprattutto, dopo la apertura di un importante stabilimento che \u00e8 diventato uno dei maggiori di tutta la Cina, Ma'an shan \u00e8 divenuta un'importante citt\u00e0 industriale.\nAmministrazione.\nLa citt\u00e0-prefettura di Ma'anshan amministra sei divisioni di livello-contea, rappresentate da tre distretti e tre contee:\nAmministrazione.\nGemellaggi.\nMa'anshan \u00e8 gemellata con:"}
{"id": "2239604", "revid": "124513852", "url": "https://it.wikipedia.org/wiki?curid=2239604", "title": "Jules d'Anethan", "text": "Dopo aver ricoperto le cariche di ministro della Religione, ministro della Giustizia e Ministro degli affari esteri, il 2 giugno 1870 fu nominato da re Leopoldo II decimo Primo Ministro del Belgio.\nD'accordo con il re, d'Anethan favor\u00ec le riforme militari, in particolare l'introduzione del servizio di leva, e fu d'accordo anche nel non effettuare riforme elettorali. Durante il proprio governo il barone d'Anethan ricopr\u00ec anche le cariche di Ministro degli Esteri e della Guerra.\nD'Anethan fu obbligato ad includere nel suo gabinetto diversi ministri che erano fortemente contrari all'introduzione del servizio di leva, situazione questa che port\u00f2 ad un conflitto con il re. Una crisi politica segu\u00ec la sua nomina di Pierre de Decker come governatore di Limburgo; la crisi port\u00f2 alle dimissioni di d'Anethan.\nDal 1884 al 1885 fu presidente del Senato del Belgio."}
{"id": "2239606", "revid": "110157", "url": "https://it.wikipedia.org/wiki?curid=2239606", "title": "What Am I Gonna Do with You", "text": "What Am I Gonna Do with You \u00e8 una canzone scritta, prodotta e registrata da Barry White nel 1975, pubblicata come primo singolo estratto dall'album \"Just Another Way to Say I Love You\". Fu l'ennesimo singolo di White ad arrivare in vetta alla classifica \"Billboard R&amp;B Chart\"."}
{"id": "2239612", "revid": "262457", "url": "https://it.wikipedia.org/wiki?curid=2239612", "title": "Ierofanie", "text": ""}
{"id": "2239613", "revid": "1305772", "url": "https://it.wikipedia.org/wiki?curid=2239613", "title": "Under a Killing Moon", "text": "Under a Killing Moon \u00e8 una avventura grafica, terzo episodio della serie con protagonista il detective Tex Murphy. \u00c8 stata realizzata e pubblicata da Access Software per MS-DOS e Mac OS nel 1994. Il gioco, dotato di filmati con attori in carne e ossa, \u00e8 interpretato da attori come Brian Keith, Margot Kidder, Russell Means e da James Earl Jones, che presta la propria voce.\nTrama.\nTex Murphy, investigatore privato, \u00e8 in crisi: gli affari non vanno bene, e ha recentemente divorziato dalla moglie Sylvia. Le cose sembrano cambiare quando una donna, che si fa chiamare Contessa Renier, lo ingaggia per cercare una statuetta che ha perso: Tex per\u00f2 si trover\u00e0 presto invischiato con una misteriosa e pericolosa setta.\nModalit\u00e0 di gioco.\n\"Under a Killing Moon\" \u00e8 caratterizzato da una visuale in prima persona; l'esplorazione non \u00e8 a schermate fisse come, ad esempio, in \"Myst\", ma in tempo reale, aumentando la libert\u00e0 di azione. La trama e i dialoghi vengono esposti tramite dei video con attori reali, pratica che veniva spesso utilizzata durante il periodo nel quale il gioco \u00e8 uscito.\nRomanzo.\nNel 1996 \u00e8 stato pubblicato un romanzo basato sul gioco, scritto da Aaron Conners. Il libro aggiunge parecchie informazioni secondarie, e possiede un finale differente."}
{"id": "2239615", "revid": "1305772", "url": "https://it.wikipedia.org/wiki?curid=2239615", "title": "Garrone", "text": ""}
{"id": "2239616", "revid": "729019", "url": "https://it.wikipedia.org/wiki?curid=2239616", "title": "Madridejos (Cebu)", "text": "Madridejos \u00e8 una municipalit\u00e0 di Quarta classe delle Filippine, situata nella Provincia di Cebu, nella Regione del Visayas Centrale.\nMadridejos \u00e8 formata da 14 baranggay:"}
{"id": "2239627", "revid": "599013", "url": "https://it.wikipedia.org/wiki?curid=2239627", "title": "Sindrome di Sturge-Weber", "text": "La sindrome di Sturge-Weber, denominata anche sindrome di Sturge-Weber-Krabbe, angiomatosi meningofaciale, angiomatosi encefalotrigeminale o angiomatosi encefalofaciale, \u00e8 un raro disturbo congenito neurologico e dermatologico. Fa parte delle facomatosi e come tale \u00e8 caratterizzata da:\nNormalmente la malattia interessa solo un lato della testa. Le alterazioni sopra descritte si manifestano \nipsilateralmente.\nLa sindrome di Sturge\u2013Weber \u00e8 da ricondurre ad una anomalia dello sviluppo embrionale a livello del mesoderma e dell'ectoderma. A differenza di altri disordini neurocutanei la sindrome di Sturge-Weber si manifesta sporadicamente, ovvero non ha una eziologia ereditaria.\nStoria.\nLa prima persona che descrisse tale sindrome fu William Allen Sturge nel 1879 in un bambino di poco pi\u00f9 di 6 anni, ma la descrizione fu approssimativa. Dettagli maggiori vennero poi forniti da Lannois-Bernoud nel 1898 e da Siegfried Kalischer nel 1901. Importanti scoperte vennero effettuate da Parkes Weber nel 1922. La presenza del glaucoma \u00e8 stata considerata come una possibile variante, e in sua presenza prende il nome di sindrome di Lawford.\nEpidemiologia.\nDi carattere raro, si manifesta in 1 persona su 50.000, ma l'incidenza aumenta nel caso di presenza di nevo vinoso, arrivando al 3%.\nSintomatologia.\nFra i sintomi e i segni clinici ritroviamo malformazioni venose, glaucoma e anormale crescita facciale. Spesso \u00e8 presente angioma, mentre altre manifestazioni sono epilessia, ritardo mentale ed emiparesi e, in misura minore, anche disfunzioni nel tratto uro-genitale e obesit\u00e0. Spesso compaiono delle macchie all'altezza delle meningi; eventuali lesioni cerebrali si possono manifestare soltanto in et\u00e0 infantile.\nLa sindrome di Sturge-Weber si manifesta con crisi epilettiche, focali o generalizzate, che spesso risultano il primo sintomo durante il primo anno di et\u00e0. Il 79-90% dei pazienti con la sindrome svilupperanno crisi epilettiche successivamente al primo anno di vita. L'epilessia che si presenta nel quadro della sindrome di Sturge-Weber \u00e8 spesso resistente alla terapia e pu\u00f2 peggiorare con l'et\u00e0. La manifestazione neurologica si accompagna alla presenza di un \"nevo vinoso\" sulla fronte e sul sopracciglio in un lato del viso. Il nevo pu\u00f2 essere di colore vario, da rosa chiaro a rosso intenso, ed \u00e8 causato da una sovrabbondanza di capillari attorno la branca oftalmica del nervo trigemino, proprio sotto la superficie del viso. \nCi\u00f2 causa calcificazione del tessuto e perdita di neuroni nella corteccia cerebrale. \nAlcuni bambini svilupperanno ritardo della crescita e mentale. Il ritardo mentale non \u00e8 sempre presente e si manifesta con un rallentamento dell'apprendimento psicomotorio; \u00e8 causato dalla presenza di calcificazioni all'interno della corteccia cerebrale. Oltre a tali disturbi possono insorgere anche episodi stroke-like. Circa il 50% dei pazienti andr\u00e0 incontro a glaucoma a carico dell'occhio dello stesso lato del nevo vinoso. Il glaucoma pu\u00f2 essere presente gi\u00e0 alla nascita o svilupparsi in seguito. La sindrome di Sturge-Weber raramente colpisce altri organi (es. angioma gengivale).\nAttualmente si utilizza una classificazione per distinguere tre tipi di quadri patologici con cui la sindrome di Sturge-Weber si pu\u00f2 presentare:\nPatologie correlate.\nPossono manifestarsi altre disfunzioni, come l'ipopituitarismo e la Sindrome CLOVES.\nTerapia.\nLa terapia mira al trattamento delle manifestazioni. Pu\u00f2 essere fatto un trattamento con laser per schiarire o eliminare il nevo. Farmaci anticonvulsivanti possono essere usati per controllare le crisi epilettiche. \u00c8 raccomandato un monitoraggio precoce per il glaucoma. Quando \u00e8 colpito un solo lato dell'encefalo e gli anticonvulsivanti si dimostrano inefficaci si pu\u00f2 ricorrere a trattamento neurochirurgico, che consiste nella rimozione o disconnessione della parte del cervello colpita dalla malattia. Solitamente per\u00f2 per l'epilessia si somministrano solo gli anticonvulsivanti, arrivando nei casi pi\u00f9 gravi all'emisferectomia. Il glaucoma se non trattato porta a conseguenze gravi, e la monoterapia con beta bloccanti spesso non \u00e8 sufficiente."}
{"id": "2239628", "revid": "200568", "url": "https://it.wikipedia.org/wiki?curid=2239628", "title": "Malabuyoc", "text": "Malabuyoc \u00e8 una municipalit\u00e0 di Quinta classe delle Filippine, situata nella Provincia di Cebu, nella Regione del Visayas Centrale.\nMalabuyoc \u00e8 formata da 14 baranggay:"}
{"id": "2239630", "revid": "204012", "url": "https://it.wikipedia.org/wiki?curid=2239630", "title": "Sindrome di Sturge Weber", "text": ""}
{"id": "2239631", "revid": "204012", "url": "https://it.wikipedia.org/wiki?curid=2239631", "title": "Angiomatosi encefalotrigeminale", "text": ""}
{"id": "2239632", "revid": "1821847", "url": "https://it.wikipedia.org/wiki?curid=2239632", "title": "Eugene Victor Debs", "text": "Biografia.\nEugene Victor Debs \u00e8 stato tra i fondatori del sindacato IWW, oltre a cinque volte candidato alle elezioni presidenziali: nel 1900 per il Partito Socialdemocratico degli Stati Uniti d'America, e nel 1904, 1908, 1912 e 1920 per il Partito Socialista. Attraverso le sue candidature presidenziali ed il suo operato nei movimenti operai, Debs pu\u00f2 essere considerato uno dei pi\u00f9 conosciuti socialisti statunitensi.\nAgli inizi della sua carriera politica, Debs era un membro del Partito Democratico (Stati Uniti d'America). Fu eletto tra i Democratici all'Assemblea Generale dell'Indiana nel 1884.\nDopo aver preso parte in diversi piccoli sindacati, tra i quali il Sindacato dei Pompieri Macchinisti, Debs condusse lo Sciopero della Ferrovia CB&amp;Q nel 1888, che fall\u00ec. Debs fu determinante nella fondazione del Sindacato della Ferrovia Americana(ARU), ovvero uno dei primi sindacati operai.\nDopo che i lavoratori della Societ\u00e0 di Carrozze Ferroviarie Palace organizzarono uno sciopero spontaneo per i tagli agli stipendi nell'estate del 1894, Debs tesser\u00f2 molti nelle fila dell'ARU. Guid\u00f2 un boicottaggio dell'ARU contro la gestione delle carrozze ferroviarie in quello che divent\u00f2 lo Sciopero delle Carrozze, bloccando la maggior parte delle linee occidentali di Detroit e pi\u00f9 di 250,000 lavoratori in 27 stati.\nPresumibilmente per mantenere attivo il regolare transito ferroviario, il Presidente Grover Cleveland fu costretto ad usare lo United States Army, per interrompere lo sciopero. In quanto leader dell'ARU, Debs fu allora condannato per reati federali per essersi sottratto ad un'ordinanza restrittiva nei confronti dello sciopero e trascorse sei mesi in prigione.\nIl 16 giugno 1918 venne arrestato per discorsi che \"ostacolavano il reclutamento\" secondo la legge federale del 1917 chiamata \"Espionage Act\". Condannato a 10 anni di prigione, nel 1920 si candid\u00f2 ugualmente alle elezioni presidenziali, pur essendo recluso nel carcere di Atlanta, ottenendo 913.664 voti (il 3,4%).\nNonostante le sue pessime condizioni di salute, il presidente Woodrow Wilson rifiut\u00f2 di concedergli la grazia, che venne invece accordata dal presidente Warren Gamaliel Harding nel 1921. Nel 1924 venne candidato al Premio Nobel per la pace."}
{"id": "2239650", "revid": "767487", "url": "https://it.wikipedia.org/wiki?curid=2239650", "title": "Kyzyl-Adyr", "text": "Kyzyl-Adyr (in chirghiso: \u041a\u044b\u0437\u044b\u043b-\u0430\u0434\u044b\u0440) \u00e8 una citt\u00e0 del Kirghizistan, capoluogo del distretto di Kara-Buura.\nL'insediamento si trova nei pressi del confine con il Kazakistan, sulla strada per Taraz verso nord e per Ala Buka verso sud."}
{"id": "2239653", "revid": "767487", "url": "https://it.wikipedia.org/wiki?curid=2239653", "title": "Medellin (Cebu)", "text": "Medellin \u00e8 una municipalit\u00e0 di Terza classe delle Filippine, situata nella Provincia di Cebu, nella Regione del Visayas Centrale.\nMedellin \u00e8 formata da 19 baranggay:"}
{"id": "2239656", "revid": "857138", "url": "https://it.wikipedia.org/wiki?curid=2239656", "title": "Minglanilla", "text": "Il toponimo Minglanilla pu\u00f2 riferirsi a diverse localit\u00e0:"}
{"id": "2239657", "revid": "1305772", "url": "https://it.wikipedia.org/wiki?curid=2239657", "title": "Chui", "text": "Per Chui si pu\u00f2 intendere:"}
{"id": "2239660", "revid": "1714743", "url": "https://it.wikipedia.org/wiki?curid=2239660", "title": "Goffredo VI d'Angi\u00f2", "text": "Origine.\nEra figlio del Conte di Angi\u00f2 e del Maine e futuro Duca di Normandia, Goffredo il Bello o Plantageneto e dell'erede al trono d'Inghilterra e al ducato di Normandia, Imperatrice Matilde, figlia primogenita del re d'Inghilterra e duca di Normandia, Enrico I e di sua moglie Matilde di Scozia, figlia del re di Scozia Malcolm III e di Margherita, discendente del Casato dei Wessex.Sua madre, Matilde, era stata imperatrice del Sacro Romano Impero dal 1114 al 1125, in quanto moglie dell'imperatore Enrico V e poi fu regina d'Inghilterra, non incoronata, per pochi mesi, nel 1141. Suo fratello era Enrico II Plantageneto, futuro re d'Inghilterra e duca di Normandia. \nBiografia.\nAlla morte del padre, nel 1151, Goffredo ricevette come feudi i castelli di \nChinon, Loudun e Mirebeau, con la clausola che le contee d'Angi\u00f2 e del Maine, che ora andavano a suo fratello, Enrico, gi\u00e0 duca di Normandia, sarebbero passate a Goffredo, nel momento in cui Enrico fosse divenuto re d'Inghilterra. \nGoffredo, nell'estate del 1152, fece parte dell'esercito francese che, agli ordini del re, Luigi VII di Francia, invase la Normandia, impedendo a suo fratello Enrico di portare la guerra contro il re d'Inghilterra, Stefano di Blois. \nNel 1154, Enrico divenne re d'Inghilterra, ma non ottemper\u00f2 alle volont\u00e0 testamentarie del padre, forse per l'atteggiamento di Goffredo di due anni prima. Allora Goffredo si ribell\u00f2 al fratello, che nel 1156, dopo aver conquistato i castelli di Goffredo, lo obblig\u00f2 a sottomettersi. Enrico concesse a Goffredo i titoli di conte d'Angi\u00f2 e del Maine, ma soprattutto lo incoraggi\u00f2 ad accettare l'invito dei cittadini di Nantes che, cacciato il conte, Hoel III di Bretagna, lo elessero conte di Nantes.\nGoffredo mor\u00ec a Nantes, due anni dopo, nel 1158, senza lasciare eredi, ed Enrico si riappropri\u00f2 dell'Angi\u00f2 e del Maine ed inoltre, come erede di suo fratello, rivendic\u00f2 la contea di Nantes che annesse all'Angi\u00f2.\nDiscendenza.\nDi Goffredo non si conosce alcuna discendenza."}
{"id": "2239663", "revid": "80339", "url": "https://it.wikipedia.org/wiki?curid=2239663", "title": "Dante's equation", "text": ""}
{"id": "2239665", "revid": "767487", "url": "https://it.wikipedia.org/wiki?curid=2239665", "title": "Distretto di \u010cuj", "text": "Il distretto di \u010cuj (in chirghiso: \u0427\u04af\u0439 \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo \u010cuj; al suo interno si trova il precedente capoluogo della provincia di \u010cuj, Tokmok, il quale costituisce distretto a s\u00e9 stante."}
{"id": "2239667", "revid": "1318658", "url": "https://it.wikipedia.org/wiki?curid=2239667", "title": "Ti voglio senza amore", "text": "Ti voglio senza amore pubblicato nel 2009 \u00e8 un singolo della cantante italiana Iva Zanicchi, e presentato al Festival di Sanremo 2009. La canzone \u00e8 stata scritta da Fabrizio Berlincioni e Franco Fasano.\nIl brano.\n\"Ti voglio senza amore\" racconta la storia di una donna delusa che in amore ha sempre speso tutta s\u00e9 stessa senza mai ricevere nulla, allora prova a rinunciare ai coinvolgimenti sentimentali, e decide di vivere solo il rapporto fisico, anche se alla fine si innamora ugualmente. Il brano ha fatto parecchio discutere a causa di un testo che \u00e8 stato da molti frainteso e giudicato inadatto ad un'interprete matura, fatto del tutto irrilevante artisticamente, in quanto l'interprete \u00e8 solamente un \"tramite\" attraverso cui ogni interlocutore pu\u00f2 fare propria una canzone.\nNella prima serata del Festival, il 17 febbraio, \"Ti voglio senza amore\" non ha superato il primo turno di eliminazioni e non \u00e8 stato ripescato neppure il 20 febbraio, durante la terza serata. Iva Zanicchi ha dichiarato di essere stata fortemente penalizzata dall'esibizione di Roberto Benigni, durante la quale il comico toscano, ospite del Festival, aveva insistentemente bersagliato il testo del brano, mortificandone l'aspetto drammatico.\n\"Ti voglio senza amore\" \u00e8 entrato nella top 100 della classifica di I-Tunes. Direttore orchestra: Mario Zannini Quirini"}
{"id": "2239668", "revid": "6923", "url": "https://it.wikipedia.org/wiki?curid=2239668", "title": "Why Not Model Agency", "text": "Why Not Model Agency \u00e8 una agenzia di moda fondata a Milano nell'ottobre 1976, alle origini del \"fashion boom\".\n\u00c8 organizzata in tre divisioni, Donna, Uomo e Celebrities, che gestiscono booking per sfilate, campagne pubblicitarie, redazionali, video ed eventi.\nNel 2000 \"Why Not\", insieme ad altre importanti agenzie di moda ed operatori del settore, ha fondato \"Assem\" "}
{"id": "2239671", "revid": "729019", "url": "https://it.wikipedia.org/wiki?curid=2239671", "title": "Minglanilla (Cebu)", "text": "Minglanilla \u00e8 una municipalit\u00e0 di Prima classe delle Filippine, situata nella Provincia di Cebu, nella Regione del Visayas Centrale.\nLa municipalit\u00e0 da parte dell'Area metropolitana di Cebu.\nMinglanilla \u00e8 formata da 19 baranggay:"}
{"id": "2239677", "revid": "1543377", "url": "https://it.wikipedia.org/wiki?curid=2239677", "title": "K\u014dhei Oguri", "text": "\u00c8 conosciuto per aver vinto il Grand Prix Speciale della Giuria al Festival di Cannes con il suo film \"L'aculeo della morte\" (1990) e per aver ricevuto una nomination all'Oscar come miglior film straniero con il suo film \"Il fiume di fango\" (1981).\nBiografia.\nNato a Maebashi, nella prefettura di Gunma, Oguri \u00e8 diventato aiuto regista freelance subito dopo aver frequentato l'Universit\u00e0 di Waseda. Il suo debutto alla regia avvenne nel 1981 con \"Il fiume di fango\", ottenendo il Japan Academy Prize per il regista dell'anno e una menzione al Directors Guild of Japan New Directors Award. \"Il fiume di fango\" ha anche ottenuto una nomination all'Oscar come miglior film straniero e il Silver Prize al 12\u00ba Festival cinematografico internazionale di Mosca. Nel 1985 \u00e8 stato membro della giuria del 14\u00ba Festival cinematografico internazionale di Mosca."}
{"id": "2239692", "revid": "309289", "url": "https://it.wikipedia.org/wiki?curid=2239692", "title": "Bassopiano della Oka e del Don", "text": "Il bassopiano della Oka e del Don ( \"Oksko-Donskaja ravnina\") \u00e8 una vasta pianura della Russia europea sudoccidentale.\nSi estende sui territori delle \"oblast\"' di Vorone\u017e, Tambov, Lipeck, Rjazan' e Penza, delimitata a nord dal corso del fiume'Oka e a sud dalle alture di Kala\u010d; i confini geografici occidentali e orientali sono segnati rispettivamente dal Rialto Centrale Russo (che corre parallelo al corso del Don) e dalle alture del Volga. La sua sezione settentrionale e centrale prende il nome di 'bassopiano di Tambov', da Tambov, il nome della principale citt\u00e0.\nIl bassopiano \u00e8 solcato da molti fiumi, anche di dimensioni rilevanti, appartenenti ai bacini idrografici della Oka e del Don; i maggiori sono il Chop\u00ebr e la Cna.\nIl bassopiano ha un'altitudine media di 150-180 metri s.l.m. e la morfologia \u00e8 prevalentemente di origine fluviale; il clima della regione \u00e8 tendenzialmente continentale, con precipitazioni scarse (450-500 millimetri annui). La forma vegetazionale pi\u00f9 diffusa \u00e8 di conseguenza la steppa, che frequentemente trapassa nella steppa alberata; molto estese sono le zone interessate dal \"\u010dernoz\u00ebm\", la fertilissima terra nera."}
{"id": "2239697", "revid": "31886", "url": "https://it.wikipedia.org/wiki?curid=2239697", "title": "Marius Mercator", "text": "Biografia.\nMercatore, nato probabilmente in Nordafrica negli anni Novanta del IV secolo d.C., nel 417 o 418 si trov\u00f2 a Roma, dove scrisse due trattati antipelagiani, poi inviati da lui a Agostino di Ippona. Dal 429 fino al 448 circa, poi, si trasfer\u00ec a Costantinopoli. \nOpere.\nMercatore \u00e8 autore del \"Commonitorium super nomine C\u00e6lestii\", e del \"Commonitorium adversus h\u00e6resim Pelagii et C\u00e6lestii vel etiam scripta Juliani\". L'ultimo di essi port\u00f2 all'espulsione di Giuliano di Eclano e Celestio da Costantinopoli e alla loro condanna al Concilio di Efeso nel 431. Le due opere, di fatto un insieme di traduzione e \"excerpta\" da scrittori ereticali e greci ortodossi, come Cirillo di Alessandria, Nestorio, Teodoro di Mopsuestia, Teodoreto, Pelagio.\nAncora, contro i Nestoriani Mercatore scrisse un\"'Epistola de discrimine inter h\u00e6resim Nestorii et dogmata Pauli Samosateni, Ebionis, Photini atque Marcelli\" e i \"Nestorii blasphemiarum capitula XII\""}
{"id": "2239699", "revid": "329581", "url": "https://it.wikipedia.org/wiki?curid=2239699", "title": "Alexander Skene", "text": "Nato a Fyvie (una frazione dell'Aberdeenshire in Scozia), all'et\u00e0 di 19 anni si trasfer\u00ec in America dove studi\u00f2 medicina a Toronto e nel Michigan, conseguendo la laurea in medicina al Long Island College Hospital di Brooklyn nel 1863.\nDopo aver assolto per un breve periodo il servizio militare in qualit\u00e0 di assistente chirurgo, entr\u00f2 come ricercatore medico nello stesso istituto dove si era laureato, il Long Island College Hospital, divenendone in seguito \"Professor of Disease of Women\" (Professore della Cattedra di Malattie Femminili).\nSkene ha scritto pi\u00f9 di 100 articoli di medicina e molti libri di testo, ha inoltre contribuito al perfezionamento di vari strumenti chirurgici e al miglioramento di diverse tecniche di chirurgia ostetrica e ginecologica. Viene comunque ricordato come lo scienziato che per primo descrisse l'anatomia e la fisiologia delle ghiandole esocrine parauretrali/periuretrali femminili che oggi portano il suo nome, le Ghiandole di Skene.\nAlexander Skene \u00e8 deceduto il 4 luglio 1900 nella sua casa estiva di Catskill Mountains nello stato di New York."}
{"id": "2239704", "revid": "33689", "url": "https://it.wikipedia.org/wiki?curid=2239704", "title": "Marco Nummio Senecione Albino", "text": "Originario di Benevento, era il figlio di Marco Nummio Umbrio Primo Senecione Albino, console del 206. Nel 227, durante il regno di Alessandro Severo, fu nominato console."}
{"id": "2239706", "revid": "1573940", "url": "https://it.wikipedia.org/wiki?curid=2239706", "title": "Premnas biaculeatus", "text": "Premnas biaculeatus (), conosciuto comunemente come pesce pagliaccio marrone, \u00e8 un pesce d'acqua salata, unica specie del genere Premnas, appartenente alla famiglia Pomacentridae.\nDistribuzione e habitat.\nQuesta specie \u00e8 diffusa nell'Indo-Pacifico orientale, nelle acque costiere dall'India all'Australia orientale. Abita le acque basse (fino a -16 metri di profondit\u00e0) delle barriere coralline, soprattutto lagune atollifere.\nDescrizione.\nIl corpo \u00e8 ovaloide, compresso ai fianchi, con testa arrotondata. Le pinne sono robuste e arrotondate, la pinna dorsale presenta una cunetta a met\u00e0 lunghezza, con due vertici arrotondati nelle due parti. Il nome scientifico si deve a una coppia di spine che spuntano dall'opercolo branchiale, una per lato. La livrea varia col sesso e l'et\u00e0: i maschi e i giovani sono rosso brillante, mentre le femmine tendono a scurirsi (dai fianchi) arrivando a un rosso mattone e amaranto fin quasi al nero. Entrambi i sessi e i giovani presentano sul corpo tre grosse fasce irregolari bianche orlate di nero che scendono pi\u00f9 o meno verticalmente dal dorso, la prima delle quali circonda la testa come un collare. \nLa femmina raggiunge i 17 cm di lunghezza, il maschio si ferma a 12-15 cm.\nBiologia.\nEtologia.\n\u00c8 associato per mutualismo con l'anemone \"Entacmaea quadricolor\".\nForma coppie stabili, la femmina tende a diventare aggressiva.\nAlimentazione.\nSi nutre di alghe bentoniche e di zooplancton.\nAcquariofilia.\n\"P. biaculeatus\" \u00e8 pescato per il commercio acquariofilo. \u00c8 allevato in acquari pubblici e privati.\nIn cattivit\u00e0 in assenza di \"Entacmaea quadricolor\" entra in simbiosi anche con anemoni di specie differente. \u00c8 importante comunque scegliere un'attinia capace di sostenere la grandezza e la vivacit\u00e0 del pesce."}
{"id": "2239709", "revid": "3082", "url": "https://it.wikipedia.org/wiki?curid=2239709", "title": "Marco Nummio Senecio Albino", "text": ""}
{"id": "2239711", "revid": "2191572", "url": "https://it.wikipedia.org/wiki?curid=2239711", "title": "Roccazzo (sito archeologico)", "text": "Roccazzo \u00e8 un sito archeologico ubicato nel territorio di Mazara del Vallo, nei pressi della frazione agricola di Borgata Costiera.\nDescrizione.\nL'area di interesse archeologico \u00e8 di rilevanti dimensioni, sviluppandosi per circa 20 ettari su un sopralzo di roccia calcarea del tipo che localmente viene definito \"magaggiara\".\nSi tratta di un imponente insediamento eneolitico, con grandi capanne a forma di barca e numerose tombe a pozzetto.\nNel 2008 il sito \u00e8 stato oggetto di una campagna di scavo diretta da Sebastiano Tusa, che ha permesso il rinvenimento di numerose tombe e capanne eneolitiche, oltre a ceramiche neolitiche e dell'et\u00e0 del bronzo e, nella parte pi\u00f9 occidentale, di un complesso edificio greco probabilmente databile alla prima fase di colonizzazione del territorio di Selinunte.\nDell'insediamento abitativo sono rimaste solamente le trincee di fondazione di 4 capanne di forma rettangolare, di dimensioni 7\u2a2f16m. Nella necropoli sono state invece rinvenute 47 tombe, ognuna adibita all'inumazione di un solo defunto, ad eccezione della n. 29, che ospitava 14 individui.\nIl sito \u00e8 raggiungibile attraverso la \"Strada Regionale 17 Fondacazzo - Santa Teresa - Roccazzo\"."}
{"id": "2239712", "revid": "3831", "url": "https://it.wikipedia.org/wiki?curid=2239712", "title": "Piano dell'acqua", "text": ""}
{"id": "2239716", "revid": "1305772", "url": "https://it.wikipedia.org/wiki?curid=2239716", "title": "Marco Acilio Glabrione", "text": ""}
{"id": "2239719", "revid": "1573940", "url": "https://it.wikipedia.org/wiki?curid=2239719", "title": "Suddivisione amministrativa del Guangdong", "text": "La suddivisione della provincia del Guangdong \u00e8 articolata nei seguenti tre livelli: \"prefetture\" (\u5730\u533a d\u00ecq\u016b), a loro volta suddivise in \"contee\" (\u53bf xi\u00e0n), che a loro volta sono suddivise in \"citt\u00e0\" (\u9547 zh\u00e8n). \nPer una loro illustrazione, si rinvia alla voce sulla Suddivisione amministrativa della Cina."}
{"id": "2239723", "revid": "767487", "url": "https://it.wikipedia.org/wiki?curid=2239723", "title": "Strange Circus", "text": " \u00e8 un film del 2005, diretto da Sion Sono.\nTrama.\nIn un circo una bambina viene condotta dinanzi a una ghigliottina.\nMitsuko \u00e8 una bambina di 12 anni, che una sera sente dei gemiti provenire dalla stanza da letto della sua casa e scopre i suoi genitori che stanno avendo un rapporto sessuale. Il mattino seguente, a scuola Mitsuko viene convocata dal preside Gozo, che \u00e8 anche suo padre. Questi la molesta, e Mitsuko esce dal suo ufficio sanguinando. Una sera Gozo chiude Mitsuko in una custodia per violoncello e la costringe a guardare i suoi genitori che copulano. Successivamente Sayuri, la madre di Mitsuko, scopre Gozo che stupra la bambina. Una sera Gozo chiude nella custodia per violoncello Sayuri, e la costringe a guardarlo mentre stupra Mitsuko.\nUn giorno, durante una violenta lite, Mitsuko spinge la madre dalle scale e la uccide. Subito dopo la bambina inizia a comportarsi e a pensare come la madre, fino a quando tenta il suicidio, gettandosi da una terrazza. Mitsuko viene salvata, ma \u00e8 costretta a stare su una sedia a rotelle.\nCon l'entrata in scena di Taeko, una scrittrice di romanzi erotici, si scopre che la storia dell'incipit \u00e8 in realt\u00e0 quella del suo nuovo romanzo. Taeko \u00e8 una donna che si trova su una sedia a rotelle, ma nasconde ai suoi collaboratori il fatto che in realt\u00e0 sappia camminare perfettamente. Ha un carattere difficile e quando vede una custodia per violoncello, si mette ad urlare e le vengono in mente ricordi orribili, anche se a casa sua parla tranquillamente con una custodia per violino. Un giorno tra i suoi collaboratori arriva Yuji, un ragazzo dall'aspetto asessuato, il quale viene soprannominato Robo-chan dalla protagonista, e che richiede espressamente di lavorare per lei. L'editore di Taeko incarica il ragazzo di scoprire qualcosa sul misterioso passato della donna per poi venderne la storia ad una rivista. Con l'aiuto di Yuji, Mitsuko ritrova la verit\u00e0 che aveva rimosso.\nLa trama del film, circolare, dato che inizia e finisce in un circo, viene visualizzata attraverso continui rimandi al sogno e alla realt\u00e0, provocando in continuazione lo spettatore, che quando sembra aver capito la storia viene sorpreso da continui ribaltamenti. La fotografia \u00e8 di matrice pop, mentre le musiche, composte dallo stesso Sion Sono, mescolano pezzi classici a pezzi circensi."}
{"id": "2239724", "revid": "33689", "url": "https://it.wikipedia.org/wiki?curid=2239724", "title": "Marco Acilio Glabrione (console 256)", "text": "Di lui sei epigrafi menzionano l'anno consolare. "}
{"id": "2239729", "revid": "1573940", "url": "https://it.wikipedia.org/wiki?curid=2239729", "title": "Caridina", "text": "Caridina \u00e8 un genere di gamberetti appartenente alla famiglia Atyidae.\nDistribuzione e habitat.\nProvengono dall'est dell'Asia, dove sono diffusi in Sulawesi, Corea, Cina, Taiwan e Giappone.\nDescrizione.\nIl corpo \u00e8 rivestito da un esoscheletro di chitina, che copre sia il cefalotorace che l'addome. Entrambi presentano appendici con funzioni deambulatorie. La colorazione \u00e8 estremamente variabile, in alcune specie molto accesa.\nTassonomia.\nComprende le seguenti specie:\nAcquariofilia.\nMolte specie possono essere allevate negli acquari ed alcune di esse si riproducono in cattivit\u00e0. Le due specie pi\u00f9 comuni in acquario sono \"Caridina multidentata\" e \"Caridina cantonensis\".\nLa prima viene ospitata negli acquari principalmente per combattere eventuali prolificazioni algali (alghe filamentose in particolare), essa infatti divora instancabilmente alcuni tipi di alghe e residui di cibo per pesci.\nLa seconda invece viene allevata negli acquari a scopi ornamentali, dagli esemplari selvatici si sono ottenute nel corso degli anni diverse selezioni con colori e pattern diversi."}
{"id": "2239731", "revid": "124239639", "url": "https://it.wikipedia.org/wiki?curid=2239731", "title": "Robert Montgomery", "text": "Biografia.\nNato a Beacon, nello stato di New York, da Henry Senior (presidente di un'importante azienda che operava nel campo della gomma) e Mary Weed. In seguito alla morte del padre, la famiglia ebbe un tracollo finanziario e il giovane Robert si trasfer\u00ec a New York per intraprendere la carriera di attore e regista cinematografico.\nNel 1929 debutt\u00f2 sul grande schermo nel film \"Fatemi la corte\" di Sam Wood e divenne famoso al grande pubblico due anni pi\u00f9 tardi, allorquando fu partner sulla scena di Norma Shearer in \"Vite private\"; nel 1933 ebbe un ruolo nella prima versione cinematografica di \"Quando le signore si incontrano\".\nNel 1935 divenne Presidente del sindacato di attori Screen Actors Guild, carica per la quale fu rieletto nel 1946. Nel 1937, per la sua interpretazione di uno psicopatico in \"Notturno tragico\" (tratto dal lavoro del drammaturgo Emlyn Williams), ricevette la candidatura all'Oscar al miglior attore (la statuetta sar\u00e0 vinta poi da Spencer Tracy). Fu nuovamente candidato come miglior attore agli Oscar nel 1942 per \"L'inafferrabile signor Jordan\", ma la statuetta fu poi vinta da Gary Cooper.\nArruolatosi in Marina durante la Seconda guerra mondiale, rientr\u00f2 a Hollywood nel 1945 per debuttare come regista, dirigendo alcune scene de \"I sacrificati\", in sostituzione del regista John Ford, ammalato. Ma la sua prima vera regia fu quella del giallo \"Una donna nel lago\" (1947), in cui si ritagli\u00f2 un ruolo non convenzionale, quello del protagonista che, voce narrante, praticamente non appare mai sullo schermo. Nel 1948 affianc\u00f2 Bette Davis in \"Vorrei sposare\" e Susan Hayward in \"Suggestione\". Fu impegnato anche in politica, attivista del Partito Repubblicano.\nNel 1949 fu chiamato a presentare la cerimonia dei Premi Oscar tenutasi quell'anno a Hollywood e negli anni '50 present\u00f2 la popolare serie televisiva americana \"Robert Montgomery Presents\".\nNel 1960 diresse e co-produsse, con il suo amico James Cagney, il film \"Guadalcanal ora zero\"\nMor\u00ec di cancro all'et\u00e0 di 77 anni a New York, nel 1981.\nSua figlia, Elizabeth Montgomery, scomparsa nel 1995 a 62 anni, fu un'apprezzata attrice."}
{"id": "2239734", "revid": "761306", "url": "https://it.wikipedia.org/wiki?curid=2239734", "title": "Scalari", "text": ""}
{"id": "2239736", "revid": "767487", "url": "https://it.wikipedia.org/wiki?curid=2239736", "title": "Nicov", "text": "Nicov \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239737", "revid": "773636", "url": "https://it.wikipedia.org/wiki?curid=2239737", "title": "Pieve di Santa Maria (Torniella)", "text": "La pieve di Santa Maria era un edificio religioso situato presso Torniella, nel territorio comunale di Roccastrada. La sua esatta ubicazione era fuori delle Mura di Torniella e dell'abitato, presso la localit\u00e0 \"La Pieve\".\nDi origini medievali, la chiesa era una pieve autonoma, la cui esistenza storica risale al XII secolo: nel 1188 \u00e8 citata in una bolla papale. Anche nelle epoche successive l'edificio religioso continu\u00f2 a svolgere le proprie funzioni plebane, come dimostrano le \"Rationes Decimarum\" del tardo Duecento e degli inizi del Trecento. Tuttavia, a partire dal periodo rinascimentale, la sua posizione decentrata caus\u00f2 un graduale abbandono, tanto che in epoca seicentesca il fonte battesimale risultava gi\u00e0 traslato all'interno della chiesa di San Giovanni Battista, situata nel centro storico della frazione, alla quale gradualmente furono affidate le funzioni plebane. Da allora, l'antica pieve fu definitivamente abbandonata e alcuni suoi materiali edilizi furono reimpiegati proprio nella chiesa di San Giovanni Battista.\nDella pieve di Santa Maria sono state perse tutte le tracce, fatta eccezione per le pietre riutilizzate nei lavori di ristrutturazione della chiesa di San Giovanni Battista a Torniella. La sua ubicazione \u00e8 stata facilmente identificata grazie alla denominazione che venne conferita al toponimo in cui sorgeva."}
{"id": "2239738", "revid": "1573940", "url": "https://it.wikipedia.org/wiki?curid=2239738", "title": "Squatina", "text": "Squatina \u00e8 un genere di pesci cartilaginei comunemente noti come squali angelo o squadri. \u00c8 l'unico genere della famiglia Squatinidae e dell'ordine Squatiniformes .\nComprende 16 specie, caratterizzate da corpi grossi e pinne pettorali ampie, che li fanno assomigliare a delle razze pi\u00f9 che a degli squali. Gli Squali angelo sono presenti in diverse zone del mondo caratterizzate da mari tropicali e temperati. La maggior parte delle specie vive in acque poco profonde, ma alcune colonizzano fondali fino a 1300\u00a0m.\nAspetto.\nQuesti squali sono caratterizzati dalla parte anteriore che \u00e8 tozza a ampia, mentre quella posteriore \u00e8 pi\u00f9 affusolata, come accade negli altri ordini di squalo. Gli occhi e gli spiracoli (o sfiatatoi) sono al di sopra della testa, mentre le cinque fessure branchiali sono in basso anteriormente alle pinne pettorali. Sia le pinne pettorali che quella pelvica sono piuttosto larghe e sono tenute in posizione orizzontale dall'animale. Gli squali angelo presentano due pinne dorsali e sono invece privi di pinna anale. Il lobo inferiore della pinna caudale \u00e8 pi\u00f9 lungo del superiore, particolare questo inusuale in uno squalo. \nLa maggior parte delle specie non supera il metro e mezzo di lunghezza, mentre si sa che lo \"Squatina japonica\" pu\u00f2 raggiungere i 2,50\u00a0m.\nGli Squali angelo possiedono mascelle estendibili, che gli permettono di scattare rapidamente addosso alle prede per catturarle. \nI denti sono lunghi e sottili. Questi squali si ricoprono di sabbia ed attendono sul fondale le prede, che possono essere pesci, crostacei, e vari tipi di molluschi.\nRiproduzione.\nSono squali con riproduzione vivipara aplacentata, che mettono al mondo da 7 a 13 cuccioli alla volta.\nComportamento.\nDi solito non sono aggressivi, ma mordono se sono calpestati o toccati. Se ignorati non attaccano l'uomo.\nInterazione con l'uomo.\nSono stati considerati privi di valore economico per molti anni, ma nel 1978 Michael Wagner, un mercante di pesce a Santa Barbara, in California, ha iniziato a catturarli e nel 1984 circa 310 tonnellate di questi squali erano state pescate in California. La pesca ha danneggiato seriamente le varie specie californiane, ed \u00e8 ora regolata da leggi.\nConservazione.\nQuesto sottordine \u00e8 fra i pi\u00f9 minacciati dall'estinzione, a causa della pesca indiscriminata (soprattutto nel sudest asiatico). Inoltre, questi squali particolari si riproducono piuttosto lentamente. Le femmine mettono al mondo mediamente 7 neonati a parto.\nOltre la met\u00e0 delle specie \u00e8 stata studiata dall'IUCN (Unione Internazionale per la Conservazione della Natura), risultano in pericolo critico (IUCN: CR) 3 specie, in via di estinzione (IUCN: EN) 3 specie, vulnerabili in futuro (IUCN: LR/nt) una specie, con situazione meno preoccupante, specie un tempo definite localmente comuni (IUCN: LC) 2 specie, con dati scarsi (IUCN: DD) 3 specie, e specie non inserite negli elenchi IUCN 6 specie.\nSolo recentemente, in alcuni stati, questi squali sono protetti con apposite leggi locali, ma tuttora non sono inseriti nella Convenzione di Washington CITES, che protegge attualmente solo 3 specie di squali, che sono considerate vulnerabili dall'IUCN, cio\u00e8 in diminuzione in alcune zone o areali distributivi.\nNell'aprile del 2008 il governo del Regno Unito ha deciso di proteggere completamente gli squali angelo tramite il Wildlife and Countryside Act, dato che erano praticamente estinti dalle loro acque territoriali.\nTassonomia.\nIl genere \"Squatina\" comprende le seguenti specie:\nLe specie delle acque italiane.\nSi tratta di animali molto rari nelle acque territoriali italiane. In questo elenco delle specie viventi nelle acque territoriali Italiane vengono riportate le specie certe che hanno pi\u00f9 di 10 ritrovamenti registrati.\nSecondo alcuni autori per le acque italiane la specie pi\u00f9 grande \"Squatina squatina\" sarebbe gi\u00e0 estinta."}
{"id": "2239739", "revid": "6923", "url": "https://it.wikipedia.org/wiki?curid=2239739", "title": "Casterman", "text": "Casterman \u00e8 una casa editirice belga di lingua francese, specializzata nella pubblicazione di fumetti e di libri per bambini, ha sede a Tournai, Belgio.\nStoria.\nFondata nel 1780, Casterman era in origine una tipografia che si occupava di stampare manifesti e pubblicazioni per conto terzi. Nel 1934, Casterman ha preso il controllo di \"Le Petit Vingti\u00e8me\" iniziando a pubblicare \"Tintin\" a partire dal quarto albo della serie \"I sigari dei faraoni\". Dal 1942 Casterman ha ripubblicato le storie di Tintin in una versione rivista e colorata.\nRafforzata dal successo degli albi di Herg\u00e9 la Casterman ha pubblicato nuove serie di autori come Jacques Martin, Fran\u00e7ois Craenhals e C. &amp; V. Hansen. Dal 1954 Casterman pubblica anche libri per bambini tra questi la popolare serie di \"Martine\" scritta da Marcel Marlier.\nNel tentativo di conquistare anche un mercato pi\u00f9 maturo Casterman nel 1973 decise di pubblicare anche le storie di \"Corto Maltese\" scritte dal fumettista italiano Hugo Pratt.\nAttualmente Casterman fa parte del Groupe Madrigall."}
{"id": "2239740", "revid": "110157", "url": "https://it.wikipedia.org/wiki?curid=2239740", "title": "Nov\u00e1 Pec", "text": "Nov\u00e1 Pec \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239742", "revid": "1782831", "url": "https://it.wikipedia.org/wiki?curid=2239742", "title": "Leonida Bagration-Mukhrani", "text": "Infanzia.\nNata il 6 ottobre 1914, a Tbilisi in Georgia nell'allora Impero russo come Principessa Leonida Bagration di Mukhrani (russo: principessa Leonida Georgievna Bagration-Mouchranskaja; georgiano: Leonida Giorgis asuli Bagrationi-Mukhraneli), era la figlia del Principe Georgi Bagration di Mukhrani e della moglie polacca Helena Sigismundovna, \"nata\" Nowina Z\u0142otnicka (1886\u20131979). Discendeva patrilinearmente dagli ex re di Georgia. La famiglia di sua madre apparteneva all'aristocrazia polacca non titolata, sebbene una delle due linee di Leonida di discendenza dal penultimo re georgiano Eraclio II (Heraclius II) \u00e8 attraverso sua madre, una discendente della figlia del re, la principessa Anastasia, che spos\u00f2 un principe Eristavi. L'altra linea ancestrale deriva attraverso il matrimonio di un'altra delle figlie del re, la principessa Tamara, con Ioane Bagrationi, XVIII Principe do Mukhrani.\nLa genealogia della famiglia Bagration risale almeno al medioevo nella sua linea maschile e centinaia di anni pi\u00f9 indietro come governanti nella linea femminile. Il nonno di Leonida, il principe Aleksandr Iraklievi\u010d, nacque nel 1853 nella capitale storica della Georgia Tbilisi, allora parte dell'Impero russo, e fu ucciso dai bolscevichi a Pjatigorsk nel 1918 durante la rivoluzione russa. Temendo per le loro vite, la famiglia si rifugi\u00f2 a Costantinopoli, poi trascorse otto mesi in Germania prima di ritornare a Tbilisi, ora capitale della Repubblica Socialista Sovietica Georgiana, per rivendicare una porzione di propriet\u00e0 di cui, come \"\u00e9migr\u00e9\", rischiavano la totale confisca. Anche se la famiglia fece riparazioni alla casa loro e Leonida avrebbe ricordato l'insistenza di suo nonno che continuassero a cenare formalmente sul piatto d'argento per conservare il loro senso del decoro, alla fine furono privati di tutte le camere del loro vecchio palazzo e sottoposti a vessazioni. Grazie all'intervento di Maksim Gor'kij, che aveva goduto del patrocinio dei Bagration, nel 1931 essi ancora una volta fuggirono dall'Unione Sovietica, andando in esilio in Spagna. La famiglia si trasfer\u00ec in Francia, dove la nonna di Leonida e le relazioni erano gi\u00e0 insediate.\nPrimo matrimonio.\nIn Francia, la Principessa Leonida conobbe Sumner Moore Kirby (1895\u20131945), un ricco \"protestante della Pennsylvania\". Si sposarono a Nizza in Francia, il 6 novembre 1934. Sumner Moore Kirby era nato a Wilkes-Barre in Pennsylvania, come il pi\u00f9 giovane dei due figli maschi di Fred Morgan Kirby, un partner commerciale di uno degli eredi F. W. Woolworth Company e di sua moglie Jessie Amelie Owen. Leonida era la sua terza moglie, Kirby era stato sposato dal 1925 al 1931 con Doris Landy Wayland, con cui aveva avuto una figlia femmina, Gloria Price Kirby (nata nel 1928). Il secondo matrimonio di Kirby, con Valentine Wagner, dur\u00f2 dal 20 gennaio 1932 al 19 luglio 1934. La madre di Valentine Wagner era la Principessa Elisabetta Bagration, un membro della stessa famiglia della Principessa Leonida. Suo padre era Conrad Wagner. Kirby non ebbe figli da questo matrimonio che, come il suo primo e terzo matrimonio, fu contratto civilmente a Nizza e l\u00ec dissolto. Leonida e Sumner Moore Kirby ebbero una figlia femmina, Helen Louise Kirby, nata a Ginevra in Svizzera, il 26 gennaio 1935. Il loro matrimonio fu di breve durata, divorziarono dopo tre anni il 18 novembre 1937. Kirby mor\u00ec in un ospedale a Leau il 7 aprile 1945, nei pressi del campo di concentramento di Buchenwald al quale era stato deportato dalla Francia dopo essere stato arrestato insieme ad altri stati e civili britannici dal Governo di Vichy nel 1944.\nCome la guerra si intensific\u00f2, Leonida e sua figlia si trasferirono ufficialmente nella neutrale Spagna. Nel 1944, anche il fratello di Leonida, il Principe Irakli, si trasfer\u00ec in Spagna.\nSecondo matrimonio.\nSecondo le sue memorie pubblicate, Leonida incontr\u00f2 per la prima volta Vladimir Kirillovi\u010d in un ristorante in Francia durante la Seconda guerra mondiale. Ma essi non si rividero per qualche anno, quando entrambi stavano facendo visite prolungate a Sanl\u00facar de Barrameda in Spagna, dove accade di essere ospiti di vicini di casa. Vladimir si trovava con la zia, l'infanta Beatrice d'Orleans, cugina di primo grado dell'assassinata zarina Alessandra.\nIl 12 agosto 1948 (civile) e il 13 agosto 1948 nella Chiesa Ortodossa di San Gerasimo a Losanna, la principessa Leonida si spos\u00f2 per la seconda volta, sposando Vladimir Kirillovi\u010d Romanov, che utilizzava il titolo russo pre-rivoluzionario di Granduca, e l'appellativo di \"Altezza Imperiale\" e rivendicava di essere, dal 1938 alla sua morte, Capo della Casata Imperiale Russa in virt\u00f9 di essere l'erede per diritto di primogenitura al trono dei Romanov in base alle leggi fondamentali dell'Impero russo, come codificato nel 1906 e in vigore fino rovesciamento ad opera della rivoluzione bolscevica del 1917.\nNel 1783, il Trattato di Georgievsk fu sottoscritto attraverso il quale il Regno di Georgia, pur mantenendo la sua autonomia e la sua antica monarchia fu posto sotto la protezione dell'Impero russo. Nel 1801 dopo la morte di Giorgio XII, l'ultimo sovrano di Georgia, lo Zar Alessandro I di Russia in violazione del trattato, annett\u00e9 il regno di Georgia e la dinastia Bagration perse il loro trono. I Bagration divennero una famiglia importante della nobilt\u00e0 russa, servendo nell'esercito dello Zar e alla corte di San Pietroburgo. L'ex ramo regnante si estinse alla fine del XIX secolo, quando trasfer\u00ec i suoi diritti di successione al ramo al quale apparteneva la granduchessa Leonida, ma anche ci\u00f2 \u00e8 contestato. La madre di Stalin era stata una lavandaia nella casa dei Bagration.\nIn quanto sua consorte, ella utilizzava il titolo di granduchessa Leonida Georgievna. Da lui, ebbe un'altra figlia, Marija Vladimirovna, che pretese di essere succeduta al padre alla sua morte nel 1992.\nNel 1946 il fratello di Leonida, il principe Irakly, spos\u00f2 la nipote di Alfonso XIII di Spagna, Maria de las Mercedes di Baviera (1911\u20131953), ottenendo la raccomandazione di Vladimir che il pretendente spagnolo, Don Giovanni, conte di Barcellona, accettasse il matrimonio come dinastico, cosa che egli non fece. Il conte di Barcellona, allora Capo della Casata Reale di Spagna, consider\u00f2 la prole di questo matrimonio essere esclusa dalla successione spagnola. L'unico figlio maschio di questo matrimonio patrocinato al suo battesimo dal Conte di Barcellona, ma al rifiuto di quest'ultimo di riconoscere il suo figlioccio come dinasta spagnolo port\u00f2 all'alienazione dei Bagration dalla famiglia reale spagnola secondo Guy Stair Sainty. Nel 1948 Vladimir, basandosi sul precedente status storico dei Bagration, scelse di sposare Leonida dinasticamente a Losanna in Svizzera.\nControversie.\nIl matrimonio del Granduca con Leonida Bagration rimase controverso; alcuni lo consideravano morganatico. Nonostante la principessa discenda dalla dinastia Bagration che aveva regnato come re sull'Armenia e la Georgia dal principio del Medioevo, erano stati deposti e ridotti allo status di nobili dell'impero russo per oltre un secolo prima della rivoluzione del 1917. Leonida apparteneva al ramo maggiore superstite della famiglia, ma l'ultimo re georgiano da cui ella discendeva in linea maschile era Costantino II che mor\u00ec nel 1505, anche se altri rami della famiglia continuarono a regnare nel Caucaso fino al 1810. Inoltre, secondo l'Almanacco di Gotha, come da decisione dell'imperatore Nicola II realizzato nel 1911, la principessa Tat'jana Konstantinovna di Russia aveva sposato morganaticamente il principe Konstantin Aleksandrovi\u010d Bagration-Muchranskij, un membro dello stesso ramo del Casato di Bagration in cui sarebbe poi nata la Principessa Leonida. Poich\u00e9 l'impero russo non accordava rango reale ai Bagration all'epoca della rivoluzione, molti membri della dinastia Romanov in esilio sostenevano che la figlia di Leonida, Marija Vladimirovna, non poteva succedere alla rivendicazione del padre al trono russo.\nConsorte del pretendente.\nLeonida accompagn\u00f2 suo marito quando fece la sua unica visita in Russia nel novembre 1991, dopo l'implosione dell'Unione Sovietica. Era anche al fianco di Vladimir l'anno successivo quando ebbe un collasso e mor\u00ec dopo aver pronunciato un discorso in Florida.\nVisit\u00f2 la propria terra ancestrale con il nipote il principe Giorgi Bagration di Mukhrani nel 1995 quando egli visit\u00f2 la Georgia come un pretendente reale della monarchia abolita di quel paese. Ma ella non ha partecipato al tanto pubblicizzato matrimonio del 2009 del suo pronipote, il principe David Bagration-Mukhrani con l'erede di Giorgio XII di Georgia, celebrato nella restaurata Cattedrale della Santissima Trinit\u00e0 di Tbilisi. N\u00e9 si trasfer\u00ec dall'Europa occidentale alla Russia, anche se visit\u00f2 il paese pi\u00f9 volte dopo il funerale di suo marito e la sepoltura a San Pietroburgo.\nLa ricchezza ereditata dalla nubile figlia maggiore, Helen Louise Kirby (designata da Vladimir come \"Contessa Dvinskaya\"), aiutarono Leonida, il suo secondo marito e la figlia minore a mantenere dimore nel nord della Francia e a Madrid. L\u00ec, sia Marija Vladimirovna, che rimane attiva come pretendente al trono dei Romanov in esilio, sia l'unico figlio di Maria, il Granduca Georgij Michajlovi\u010d (nato nel 1981, suo padre e l'ex marito e lontano cugino di Maria, il principe Franz Wilhelm di Prussia), sono cresciuti.\nMorte.\nLeonida Georgievna mor\u00ec il 23 maggio 2010, dopo che la sua salute si era rapidamente deteriorata. Chiese di essere sepolta accanto al marito Vladimir Kirillovi\u010d nella Cripta granducale a San Pietroburgo. Era l'ultimo membro della famiglia Romanov ad essere nato sul territorio dell'impero russo. durante la monarchia.\nTitoli.\nInoltre impieg\u00f2 il titolo S.A.I. l'imperatrice vedova Leonida e spesso ci si riferiva a lei in questo modo nel sito web ufficiale della figlia; tuttavia all'estero viaggiava come granduchessa Leonida Georgievna di Russia."}
{"id": "2239744", "revid": "729019", "url": "https://it.wikipedia.org/wiki?curid=2239744", "title": "Ghiandola di Skene", "text": "Le ghiandole di Skene, conosciute anche come ghiandole vaginali (o vulvovestibolari) minori, prostata femminile (v. eiaculazione femminile), U-spot o ghiandole parauretrali esocrine, fanno parte dell'apparato genitale femminile e sono situate in prossimit\u00e0 del meato urinario, nella zona superiore rispetto al vestibolo vaginale.\nQueste ghiandole sono circondate da tessuto epiteliale che va a costituire anche parte del vestibolo vulvare, delle piccole labbra e della clitoride (prepuzio clitorideo), tessuto che si inturgidisce per vasocongestione nello stato di eccitazione sessuale, fase in cui i dotti deferenti cominciano a secernere un fluido viscoso che, unitamente a quello prodotto dalle ghiandole di Bartolini, sembra possa contribuire alla lubrificazione vaginale. \u00c8 collegata alla vulva tramite il dotto di Skene.\nProstata femminile.\nLe ghiandole di Skene sono considerate le omologhe ancestrali della ghiandola prostatica maschile .\nI fluidi prodotti durante l'eiaculazione femminile hanno una composizione simile al liquido secreto dalla ghiandola prostatica maschile, contenendo gli stessi marcatori biochimici della funzione sessuale, come la proteina di tipo 1 e l'enzima PDE-5 (fosfodiesterasi di tipo 5) .\nAll'esame del microscopio elettronico le ghiandole mostrano strutture simili, come pure analoghi sono l'antigene prostata-specifico (PSA) e le fosfatasi secretorie. Seguendo questi risultati, alcuni studiosi della materia stanno pensando di rinominare le ghiandole di Skene con il termine \"prostata femminile\" .\nCaratteristiche.\nIl numero di queste ghiandole e dei relativi dotti all'interno del vestibolo vaginale \u00e8 molto variabile: in alcune donne sono completamente assenti, in altre arrivano a 28 (14 per lato), bench\u00e9 nel 50% dei casi siano tutte o in buona parte atrofizzate. In media, comunque, una donna adulta presenta da 3 a 7 ghiandole e relativi dotti per ciascun lato, per un totale di 6 - 14\nIl ruolo esatto delle ghiandole vestibolari minori \u00e8 tuttora discusso e dibattuto; gli scienziati tendono per\u00f2 a paragonare le ghiandole del complesso di Skene alla prostata (per la presenza di antigene prostatico specifico nella secrezione).\nEiaculazione femminile.\nAlcuni ricercatori ritengono che le ghiandole di Skene siano la sede dell'eiaculazione femminile.\nNel 2002, alcuni sessuologi dell'Universit\u00e0 degli Studi dell'Aquila (Italia) indicarono come spiegare l'eiaculazione femminile in alcune donne e la sua assenza in altre. Le ghiandole di Skene hanno un'anatomia estremamente variabile e, in alcuni casi, sembrano essere parzialmente atrofiche (come del resto sembra esserlo anche il Punto G di Gr\u00e4fenberg); quindi, se le ghiandole di Skene sono la causa dell'eiaculazione femminile, questo potrebbe spiegare l'assenza del fenomeno eiaculatorio in alcune donne.\nEponimo.\nLe ghiandole hanno preso il nome dal ginecologo scozzese che per primo le descrisse, Alexander Skene, sebbene alcune ricerche avanzino l'ipotesi che esse fossero gi\u00e0 state scoperte nel 1672 dall'anatomista olandese Regnier de Graaf (1641-1673) e nella met\u00e0 dell'Ottocento dal medico chirurgo francese Alphonse Fran\u00e7ois Marie Gu\u00e9rin (1816-1895)."}
{"id": "2239746", "revid": "287204", "url": "https://it.wikipedia.org/wiki?curid=2239746", "title": "Nov\u00e9 Hut\u011b", "text": "Nov\u00e9 Hut\u011b \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239748", "revid": "767487", "url": "https://it.wikipedia.org/wiki?curid=2239748", "title": "Rank", "text": "Rank \u00e8 un album live della band inglese The Smiths.\nPubblicato il 5 settembre 1988 dalla Rough Trade Records, un anno dopo lo scioglimento del gruppo, il disco raggiunse la posizione numero 2 nella classifica inglese e la numero 77 in quella americana.\nRealizzazione.\nLa registrazione venne effettuata dalla BBC, per essere poi utilizzata in una successiva trasmissione radiofonica, alla National Ballroom di Kilburn il 23 ottobre 1986, durante uno dei live del tour promozionale di The Queen Is Dead. La selezione delle tracce venne decisa da Morrissey che, con l'approvazione di Marr, scelse di pubblicare 14 delle 21 canzoni suonate dalla band quella sera.\nIl disco rende con assoluta fedelt\u00e0 l'ottima performance della band al top della forma, a cui venne affiancato, come spesso succedeva nei concerti live, un secondo chitarrista ritmico: Craig Gannon, ex Bluebells e Aztec Camera. Il setlist \u00e8 formato, in gran parte, dai brani dell'album The Queen Is Dead, con l'aggiunta di una manciata di nuove canzoni, tra cui Ask, \"Is It Really So Strange?\" (entrambe introdotte come \"Il nostro nuovo singolo\") o lo strumentale \"The Draize Train\".\nQuando gli Smiths entrarono sul palco, Morrissey, prese il microfono e grid\u00f2 un sonoro \"Hello!\" mentre, prima di iniziare There Is a Light That Never Goes Out, esord\u00ec con un \"Posso pregare i giornalisti di smettere di gettare le cose?\". Durante \"I Know It's Over\", invece, il frontman inizi\u00f2 gradualmente a tirarsi la camicia sopra la sua testa, fino a cantare l'ultima parte del brano con il capo completamente nascosto al suo interno.\nLe canzoni registrate durante lo show di Kilburn, ma omesse dall'album, sono: There Is a Light That Never Goes Out, \"I Want the One I Can't Have\", \"Frankly, Mr. Shankly\", \"Never Had No One Ever\", \"Meat Is Murder\" e How Soon Is Now?.\nTitolo e copertina.\nInizialmente il disco avrebbe dovuto intitolarsi \"The Smiths In Heat\" ma alla fine, dopo alcune resistenze da parte della Rough Trade, Morrissey decise per un equivoco omaggio al magnate del cinema britannico \"Arthur J.Rank\": nello \"slang\" cockney, infatti, \"J.Arthur Rank\" sta per \"wank\", ovvero \"masturbarsi\".\nLa copertina, scelta dietro direttive dello stesso Morrissey, raffigura un primo piano dell'attrice inglese Alexandra Bastedo, sex symbol degli anni '60 e '70, realizzata dal John D. Green Studios. La foto interna dell'edizione apribile, realizzata da Ian Tilton, ritrae una decina di fans che si contendono una camicia di Moz dopo un concerto al GMEX di Manchester, del 19 luglio 1986. Sul vinile \u00e8 incisa la frase: \"PEEPHOLISM\".\nTracce.\nTutte le tracce sono scritte da Morrissey/Marr, tranne \"His Latest Flame\", scritta da Doc Pomus/Mort Shuman."}
{"id": "2239750", "revid": "767487", "url": "https://it.wikipedia.org/wiki?curid=2239750", "title": "Ol\u0161ovice", "text": "Ol\u0161ovice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239753", "revid": "767487", "url": "https://it.wikipedia.org/wiki?curid=2239753", "title": "P\u011b\u010dnov", "text": "P\u011b\u010dnov \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239755", "revid": "767487", "url": "https://it.wikipedia.org/wiki?curid=2239755", "title": "Fabio Roselli (calciatore)", "text": "Carriera.\nCresciuto nelle giovanili della , debutta in prima squadra nel campionato 2002-2003, entrando subito tra i titolari. Dopo una stagione tra i dilettanti approda in Serie C1 nelle file della , dove colleziona 51 presenze e 3 gol.\nNel gennaio 2005 si trasferisce all', in Serie B, e a gennaio 2006 assapora la Serie A andando in prestito al , dove raccoglie una presenza, debuttando al 39' della gara -Treviso (1-1).\nNel 2006-2007 ritorna in Toscana, giocando 28 gare, che portano a 58 il totale di incontri disputati da Roselli con la maglia dell', che al termine del campionato retrocede in Serie C1. Nel gennaio 2008 \u00e8 di nuovo ceduto in prestito al ; senza giocare nemmeno una gara con i rossoneri pugliesi. A luglio 2008 viene ceduto a titolo definitivo al Legnano, in Lega Pro Prima Divisione, e successivamente passa al , squadra iscritta nello stesso girone della compagine lombarda con la quale centra la qualificazione ai play-off (poi persi in semifinale contro il Padova).\nIl 4 luglio 2009 passa al con cui disputa il campionato di Lega Pro Prima Divisione.. Resta in rossoblu anche nella successiva stagione conclusasi con la retrocessione della sua squadra in Lega Pro Seconda Divisione. A fine stagione il Cosenza non riesce a iscriversi tra i professionisti per problemi di natura economica e di conseguenza il centrocampista si svincola dal club calabrese. Trova subito una nuova sistemazione trasferendosi nell'estate del 2011 all'Alessandria, che al momento dell'ingaggio milita in Lega Pro Prima Divisione; il club piemontese, dopo le sentenze relative al calcioscommesse, viene retrocesso poi in Lega Pro Seconda Divisione.\nLe prestazioni nel campionato 2011-2012, impreziosite anche da 2 reti (una nel pareggio esterno contro il Mantova del 7 marzo, la seconda nella vittoria del 18 marzo contro il Savona), gli valgono il rinnovo del contratto, legando Roselli alla societ\u00e0 fino al 2014. Il 30 settembre 2012, nella vittoria per 5-1 contro il Milazzo, Roselli gioca la sua 250\u00aa partita nel calcio professionistico.\nA fine stagione si svincola dall'Alessandria e il 17 agosto passa al , societ\u00e0 militante nel campionato di Serie D, con cui ottiene una promozione in Lega Pro.\nNella stagione 2014-2015 gioca nel F.C. Francavilla, squadra lucana.\nNell'agosto 2015 si trasferisce alla Reggina.\nSigla la sua prima rete in maglia Amaranto il 15 novembre 2015 nella gara vinta per 4-3 contro la Palmese.\nNella prima parte della stagione 2016-2017 gioca in Lega Pro al Catanzaro, per poi passare nel mercato invernale al Castelvetro in Serie D.\nNell'agosto 2017 si trasferisce al Lecco sempre in Serie D."}
{"id": "2239756", "revid": "123179330", "url": "https://it.wikipedia.org/wiki?curid=2239756", "title": "Luisa Adorno", "text": "Biografia.\nEsercit\u00f2 per tutta la vita la professione di insegnante in scuole medie e superiori. Collabor\u00f2 con le riviste \"Il Mondo\" di Mario Pannunzio, \"Paragone\", \"L'indice dei libri del mese\", \"Abitare\", \"Italianieuropei\".\nSi distinse nel tempo per la partecipazione a numerose attivit\u00e0 culturali: come testimone al convegno \"100 anni di scrittrici, 100 libri di donne\" (assieme a Dacia Maraini, Fernanda Pivano, Inge Feltrinelli, Elvira Sellerio, Salone del libro di Torino 16-21 maggio 1996), come giudice nella commissione del Premio letterario Brancati-Zafferana su \"Letteratura e Resistenza\" (21-24 settembre 2005), come vicepresidente dell'Associazione amici di Leonardo Sciascia, come traduttrice - assieme a Ji\u0159ina \u0160\u0165astn\u00e1 - del romanzo di Helena \u0160mahelov\u00e1 \"La fermata del treno dei boschi\" e come scrittrice nell'incontro alla Biblioteca Panizzi di Reggio Emilia intitolato \"Le Storie salvano la vita?\" (3 luglio 2007).\nVinse il premio Alpi Apuane nel 1963, con il libro \"L'ultima provincia\" (Rizzoli, 1962). Ha vinto sempre con \"L'ultima provincia\" (Sellerio, 1983) il premio Lecce De Marzi nel 1983. Ottenne nel 1985, con \"Le dorate stanze\", il premio Prato-Europa e il Premio Nazionale Letterario Pisa sezione Narrativa; nel 1990, con \"Arco di luminara\", il Premio Viareggio e il premio Racalmare-Leonardo Sciascia; nel 1995, con \"Come a un ballo in maschera\", il Premio Donna Martina Franca; nel 1999, con \"Sebben che siamo donne\", il premio Vittorini.\nOpere.\nLe sue opere, miscela di autobiografia e invenzione, quasi tutte pubblicate presso Sellerio Editore, sono:\nArchivio.\nIl fondo \"Luisa Adorno\", depositato presso l'Archivio di Stato di Firenze a cura dell'Archivio per la memoria e la scrittura delle donne Alessandra Contini Bonacossi, si divide in due nuclei distinti: il primo \u00e8 formato dai dattiloscritti e manoscritti delle opere gi\u00e0 edite (alcuni dattiloscritti si presentano in duplice redazione - manoscritta e fotostatica - con varianti significative) e il secondo composto da vari documenti quali recensioni, partecipazioni a convegni, presentazioni di testi, articoli gi\u00e0 pubblicati in riviste (anche bozze di futuri racconti) e lettere varie."}
{"id": "2239761", "revid": "339392", "url": "https://it.wikipedia.org/wiki?curid=2239761", "title": "Augustus Henry Fitzroy, III duca di Grafton", "text": ""}
{"id": "2239769", "revid": "181699", "url": "https://it.wikipedia.org/wiki?curid=2239769", "title": "Field Marshal", "text": ""}
{"id": "2239771", "revid": "709565", "url": "https://it.wikipedia.org/wiki?curid=2239771", "title": "Colleen Atwood", "text": "Biografia.\nNata a Yakima, nello stato di Washington, nel 1948, debutta nel mondo della moda nei primi anni settanta come assistente del dipartimento costumi per opere teatrali e cinematografiche. A partire dal 1984 diviene costumista in proprio, lavorando nella maggior parte dei film degli anni ottanta-novanta, tra i quali \"Una vedova allegra... ma non troppo\" (1988), \"Edward mani di forbice\" (1990) e \"Piccole donne\" (1994). La sua fama la spinger\u00e0 a collaborare anche con registi del calibro di Tim Burton e Jonathan Demme, oltre che con le societ\u00e0 della Ringling Bros e Barnum &amp; Bailey Circus.\nLa sua prima candidatura all'Oscar arriva nel 1995 grazie ai costumi di \"Piccole donne\", seguita nel 1999 da quella per \"Beloved\" di Jonathan Demme. Nel 2003 ottiene la prima statuetta per il lavoro svolto in \"Chicago\", ottenendo due anni dopo un'ennesima candidatura e nel 2006 un altro Oscar per i costumi realizzati per il film \"Memorie di una geisha\" di Rob Marshall. Il terzo Oscar le viene conferito alla cerimonia del 2011, per i costumi di \"Alice in Wonderland\", diretto da Tim Burton. Ai Premi Oscar 2017 vince la quarta statuetta per il film \"Animali fantastici e dove trovarli\".\nAtwood ha realizzato vari costumi anche per due video musicali della band statunitense My Chemical Romance, \"Welcome to the Black Parade\" e \"Famous Last Words\"."}
{"id": "2239774", "revid": "1573940", "url": "https://it.wikipedia.org/wiki?curid=2239774", "title": "Scorpaena maderensis", "text": "Lo scorfano di Madeira o scorfanotto squamoso (Scorpaena maderensis ) \u00e8 un pesce di mare della famiglia degli Scorpaenidae.\nDistribuzione e habitat.\n\u00c8 diffuso nell'Oceano Atlantico orientale, dal Portogallo, alle Isole del Capo Verde, alle Canarie, alle Azzorre, a Madera (dove \u00e8 molto comune) e nel Mar Mediterraneo.\nSi tratta di una specie costiera che raramente pu\u00f2 essere trovata a profondit\u00e0 superiori a 30 m. Vive su fondi duri con vegetazione folta.\nDescrizione.\nMolto simile agli altri scorfani da cui \u00e8 per\u00f2 chiaramente distinto dall'assenza della fossetta sulla nuca e dalle squame che comprono interamente il ventre. Inoltre sono spesso presenti due piccoli lembi di pelle bianca sulla mascella inferiore e la sua sagoma \u00e8 pi\u00f9 slanciata di quella dei congeneri.\nLa livrea \u00e8 estremamente variabile, in genere \u00e8 simile a quella dello scorfano nero, beige o bruno chiaro con marezzature, strisce e macchie pi\u00f9 scure ma il colore pu\u00f2 anche essere nero o rosso fuoco! Sono sempre presenti due fasce nere ben definite, una sulla pinna caudale ed una sul peduncolo caudale. L'iride dell'occhio \u00e8 rossa.\nQuesta specie non supera i 15\u00a0cm.\nAlimentazione.\nSi nutre di pesci nonch\u00e9 di crostacei ed altri invertebrati.\nPesca.\nNon abbocca alle lenze e si cattura con reti da posta e nasse. La carne \u00e8 buona ma si consuma solo nelle zuppe.\nVeleno.\nSimile a quello degli altri scorfani."}
{"id": "2239775", "revid": "181699", "url": "https://it.wikipedia.org/wiki?curid=2239775", "title": "Field Marshall", "text": ""}
{"id": "2239776", "revid": "281901", "url": "https://it.wikipedia.org/wiki?curid=2239776", "title": "Scorfano di Madeira", "text": ""}
{"id": "2239782", "revid": "55935", "url": "https://it.wikipedia.org/wiki?curid=2239782", "title": "Marco Antonio Flaminio", "text": ""}
{"id": "2239783", "revid": "305330", "url": "https://it.wikipedia.org/wiki?curid=2239783", "title": "Opitero Verginio Tricosto", "text": "Biografia.\nDi probabile origine etrusca, fu il primo membro della gens Verginia ad essere eletto console nel 502 a.C. con Spurio Cassio Vecellino.\nI due consoli continuarono lo scontro, iniziato l'anno precedente, con la colonia di Pometia, passata agli Aurunci, costringendola alla resa e punendola duramente. Per la loro vittoria ai due consoli venne tributato l'onore del trionfo:\nSecondo Dionigi Opitero Verginio guid\u00f2 i Romani contro i cittadini di Camaria che, sconfitti, furono tratti in schiavit\u00f9, mentre la loro citt\u00e0 fu rasa al suolo.\nMor\u00ec probabilmente nel 486 a.C. in battaglia contro i Volsci."}
{"id": "2239784", "revid": "55935", "url": "https://it.wikipedia.org/wiki?curid=2239784", "title": "Marc'Antonio Flaminio", "text": ""}
{"id": "2239785", "revid": "1305772", "url": "https://it.wikipedia.org/wiki?curid=2239785", "title": "Minhwa", "text": "L'arte minhwa \u00e8 una delle manifestazioni pi\u00f9 interessanti della cultura della Corea e si riferisce all'arte popolare di quel paese, consistente nel dipingere figure mitiche e altri oggetti con uno specifico stile semplice.\nSi \u00e8 sviluppata, nella forma presente, nel diciassettesimo secolo. Gli artisti \"minhwa\" erano gente comune, che andavano di luogo in luogo, spesso seguendo i festival, dove essi dipingevano per gli abitanti locali, eseguendo i dipinti su ordinazione l\u00ec per l\u00ec. Anche scene di vita importanti erano il soggetto delle pitture \"minhwa\". Sia la gente comune che i nobili commissionavano questi artisti.\nI dipinti funzionavano su vari livelli. Mostravano figure della mitologia popolare e leggende, simboli di felicit\u00e0, di benessere e di salute, e scene di vita quotidiana. I soggetti pi\u00f9 comuni erano gli animali che rappresentavano la potenza, come la tigre, o circostante provvidenziali, come la carpa, che simboleggia il successo. I dipinti erano effettuati su carta e su tela.\nDopo un declino durante il periodo coloniale giapponese, l'arte \"minhwa\" ebbe una breve popolarit\u00e0 sino a decadere per la guerra di Corea. Negli anni \u201880, per\u00f2, c'\u00e8 stato un revival di quest'arte, il cui interesse e popolarit\u00e0 continua anche oggi."}
{"id": "2239786", "revid": "1904508", "url": "https://it.wikipedia.org/wiki?curid=2239786", "title": "Duca di Grafton", "text": "Duca di Grafton \u00e8 un titolo fra i pari d'Inghilterra. Fu creato nel 1675 da Carlo II d'Inghilterra per Henry FitzRoy, il secondo dei figli maschi illegittimi nato dalla sua relazione con la Duchessa di Cleveland. Il pi\u00f9 noto dei Duchi di Grafton fu probabilmente Augustus FitzRoy, III duca di Grafton, che fu al servizio come Primo Ministro sotto il regno di Giorgio III nel decennio del 1760.\nIl Duca di Grafton detiene tre titoli sussidiari, tutti creati nel 1675 fra i pari d'Inghilterra: Conte di Euston, Visconte Ipswich, e Barone Sudbury. Tra il 1723 ed il 1936 i Duchi, essendo discendenti dalla moglie del primo Duca Isabella FitzRoy, II contessa di Arlington, detennero anche i titoli di \"Conte di Arlington\", \"Visconte Thetford\" e \"Barone Arlington\". Quei titoli caddero in sospensione tra le sorelle del nono Duca, con la sospensione della baronia di Arlington terminata nel 1999.\nIl titolo del ducato si riferisce all'Onore di Grafton nel sud est del Northamptonshire, il villaggio titolare ora viene chiamato Grafton Regis. La residenza di famiglia, Euston Hall, si trova nel Suffolk. Il tradizionale luogo di sepoltura dei Duchi di Grafton \u00e8 la chiesa parrocchiale di Saint Genevieve a Euston, nel Suffolk.\nIl figlio maggiore del Duca \u00e8 designato per cortesia \"Conte di Euston\", ed il figlio maggiore del Conte \"Visconte Ipswich\".\nDuchi di Grafton.\nL'erede apparente \u00e8 il figlio dell'attuale detendtore, Alfred James Charles FitzRoy, conte di Euston (nato nel 2012)."}
{"id": "2239788", "revid": "281901", "url": "https://it.wikipedia.org/wiki?curid=2239788", "title": "Scorfanotto squamoso", "text": ""}
{"id": "2239794", "revid": "121836", "url": "https://it.wikipedia.org/wiki?curid=2239794", "title": "Duchi di Buckingham", "text": ""}
{"id": "2239795", "revid": "121836", "url": "https://it.wikipedia.org/wiki?curid=2239795", "title": "Duchi di Grafton", "text": ""}
{"id": "2239799", "revid": "773636", "url": "https://it.wikipedia.org/wiki?curid=2239799", "title": "Pieve di Santa Maria (Tatti)", "text": "La pieve di Santa Maria era un edificio religioso situato a Tatti, frazione del comune di Massa Marittima. La sua ubicazione era nella zona del padule, a valle della frazione di Prata.\nDi origini altomedievali, la chiesa risultava essere una pieve autonoma sorta per volere dei vescovi di Lucca, come dimostrano una serie di documenti risalenti al periodo compreso tra il IX e l'XI secolo. Nel 1072 la chiesa risultava assegnata alla diocesi di Roselle e a partire dal 1138 fu inglobata nei confini pastorali della nuova diocesi di Grosseto che eredit\u00f2 la sede vescovile rosellana: una bolla papale datata 1188 conferma l'avvenuto passaggio ai vescovi di Grosseto. Nelle epoche successive il luogo di culto risulta ancora una pieve autonoma nelle \"Rationes Decimarum\" del tardo Duecento e degli inizi del Trecento La storia seguente della chiesa rimane parzialmente oscura, pur potendo accertare la traslazione del fonte battesimale alla chiesa di San Michele, antica chiesa parrocchiale gi\u00e0 abbandonata durante il Settecento che sorgeva fuori delle mura castellane che assunse la dignit\u00e0 plebana probabilmente in epoca rinascimentale. In seguito, nel luogo in cui si trovava l'antica pieve di Santa Maria fu decisa la costruzione dell'oratorio della Madonna del Carmine, che verr\u00e0 poi soppresso nel 1786. Con l'abbandono della chiesa di San Michele, che temporaneamente svolse le funzioni plebane, il ruolo svolto dall'antica pieve di Santa Maria pass\u00f2 alla chiesa di Santa Maria Assunta.\nDella pieve di Santa Maria, di cui sono state perdute le tracce, \u00e8 possibile solo sapere che la sua antica ubicazione coincideva con quella in cui venne successivamente costruito l'oratorio."}
{"id": "2239800", "revid": "121836", "url": "https://it.wikipedia.org/wiki?curid=2239800", "title": "Conte di Euston", "text": ""}
{"id": "2239801", "revid": "124123", "url": "https://it.wikipedia.org/wiki?curid=2239801", "title": "Sylvia Sass", "text": "Biografia.\nStudi\u00f2 all'Accademia Musicale Franz Liszt di Budapest con Ferenc R\u00e9vhegyi, e fece il suo debutto al Teatro dell'opera di Budapest nel ruolo di Frasquita nella \"Carmen\" di Georges Bizet nel 1971. L'anno seguente cant\u00f2 Violetta ne \"La traviata\" di Verdi al Teatro dell'Opera di Sofia, e nella stagione 1974-1975 esegu\u00ec alcuni pezzi mozartiani al Festival di Salisburgo in forma di concerto.\nNel 1975 esordisce nel Regno Unito come Desdemona nell\"'Otello\" di Verdi diretta da Alexander Gibson al Theatre Royal di Glasgow per la Scottish Opera, nel 1976 fece il suo debutto alla Royal Opera House, Covent Garden di Londra nel ruolo di Giselda ne \"I Lombardi alla prima crociata\" con Nikola Gjuzelev, Elizabeth Connell, Robert Lloyd e Jos\u00e9 Carreras diretta da Lamberto Gardelli e ritorn\u00f2 la stagione seguente per interpretare nuovamente Violetta Valery ne La traviata con Alfredo Kraus e Renato Bruson. \nNel 1977 cant\u00f2 per la prima volta alla Metropolitan Opera House di New York nella \"Tosca\" di Giacomo Puccini con Carreras, Ingvar Wixell e Renato Capecchi, quindi alla Staatsoper di Vienna, alla Bayerische Staatsoper di Monaco di Baviera, a Colonia, Francoforte, Berlino, Amburgo, all'Op\u00e9ra di Parigi e al Festival di Aix-en-Provence. Nel 1978 debutt\u00f2 al Teatro alla Scala di Milano nella \"Manon Lescaut\" di Puccini diretta da Georges Pr\u00eatre, che fu trasmessa dal vivo in eurovisione. \nIl suo repertorio includeva anche \"Don Giovanni\" (Donna Anna), \"Cos\u00ec fan tutte\" (Fiordiligi), \"La boh\u00e8me\" (Mim\u00ec), \"Il castello del principe Barbabl\u00f9\" di B\u00e9la Bart\u00f3k (Judith), ma rimase particolarmente nota per le sue interpretazioni verdiane, soprattutto come Lady Macbeth (celebre la sua interpretazione di questo ruolo a Torino nel 1977, a fianco di Renato Bruson e Carlo Bergonzi ). \nFra i numerosi premi vinti, nel 1974 si aggiudic\u00f2 il Concorso internazionale \u010cajkovskij di Mosca per cantanti donne, \"ex aequo\" con Lyudmila Sergienko e Stefka Evstatieva.\nProduzione artistica.\nLa Sass ha inciso numerose registrazioni di arie, Lieder e opere complete, in particolare \"Il castello del principe Barbabl\u00f9\" e \"Don Giovanni\", entrambe dirette da Georg Solti, \"I Lombardi alla prima crociata\", \"Ernani\", \"Attila\", \"Macbeth\" e \"Stiffelio\" di Verdi, tutte dirette da Lamberto Gardelli, \"M\u00e9d\u00e9e\" di Luigi Cherubini, sempre con Gardelli, i \"Vier letzte Lieder\" di Richard Strauss e i \"Wesendonck-Lieder\" di Richard Wagner."}
{"id": "2239805", "revid": "1543377", "url": "https://it.wikipedia.org/wiki?curid=2239805", "title": "Luther Burbank", "text": "Dopo la laurea in scienze ove ottenne il titolo di Sc.Dr in biologia, nel corso della sua lunga carriera cre\u00f2 oltre 800 forme e variet\u00e0 di piante, tra cui la patata \"Burbank\", la mora bianca e il cactus senza spine.\nBurbank ricevette anche delle critiche da parte del mondo scientifico della sua epoca per la scarsa documentazione dei suoi esperimenti, essendo pi\u00f9 interessato al risultato finale che alla ricerca pura, ma i suoi contributi portarono alla promulgazione, nel 1930, della legge federale statunitense nota come \"Plant Patents Act\", che consente il rilascio di brevetti su nuove variet\u00e0 di piante.\nNutriva altres\u00ec un forte interesse per l'educazione dei bambini, finanzi\u00f2 alcune scuole locali e nel 1907 pubblic\u00f2 \"The Training of the Human Plant\", in cui evidenzi\u00f2 l'importanza di elaborare nuovi metodi educativi in grado di sviluppare appieno le potenzialit\u00e0 dei pi\u00f9 piccoli. \nColtiv\u00f2 amicizie con diversi intellettuali e pensatori contemporanei, fra cui la pittrice messicana Frida Kahlo, che nel 1931 ne dipinse un ritratto in stile surrealistico. \"Paramahansa Yogananda\", da cui Burbank apprese gli insegnamenti del Kriya Yoga, disse di lui: \"Aveva un cuore di una profondit\u00e0 insondabile, da lungo tempo avvezzo all'umilt\u00e0, alla pazienza, al sacrificio. La sua casetta fra le rose era semplice e austera; egli conosceva la fatuit\u00e0 del lusso e la gioia di possedere poche cose. La modestia con cui accoglieva i riconoscimenti scientifici che gli venivano tributati mi ricordava spesso quegli alberi curvi sotto il peso dei loro frutti maturi; \u00e8 solo l'albero sterile che, nel suo vano orgoglio, tiene alta la cima\". \nDal 1976 \u00e8 entrato a fare parte della Hall of Fame for Great Americans.\nAppare nel documentario del 1911 \"Industries of the South and West\" prodotto dalla Selig Polyscope."}
{"id": "2239810", "revid": "474175", "url": "https://it.wikipedia.org/wiki?curid=2239810", "title": "Giacinto Paoli", "text": "Biografia.\nParte di una famiglia di notabili di campagna fu letterato non privo di conoscenze giuridiche si spos\u00f2 con Dionisia Valentini da cui nel 1725 ebbe il sesto figlio, secondo maschio, Pasquale.\nFu tra i capi dei moti rivoluzionari corsi del 1729. Eletto generalissimo nella consulta di Rustino del 1734, nel 1735 promulga a Corte la prima costituzione democratica della storia. Tale costituzione anticipa e sar\u00e0 fonte d'ispirazione per le successive costituzioni americana e francese.\nDal 1739 \u00e8 in esilio a Napoli dove entra nelle file dell'esercito napoletano di Carlo III, come tenente-colonnello del reggimento corso. Portandosi dietro il figlio quattordicenne Pasquale che seguir\u00e0 le lezioni di Antonio Genovesi e frequenter\u00e0 l'accademia reale della Nunziatella entrando poi in servizio nel reggimento Corsica e nel Real Farnese a Siracusa e Porto Longone."}
{"id": "2239811", "revid": "226458", "url": "https://it.wikipedia.org/wiki?curid=2239811", "title": "Tomba a pozzetto", "text": "La tomba a pozzetto \u00e8 un tipo di tomba scavata nella roccia, costituita di un pozzetto circolare.\nNella preistoria della Sicilia attraverso il pozzetto si accede ad una camera sepolcrale a pianta semicircolare, generalmente occlusa tramite una grossa lastra. Le tombe erano generalmente destinate ad accogliere inumazioni plurime spesso con vasi ed ornamenti a corredo, e solo di rado ospitavano un solo defunto.\nTombe a pozzetto a incinerazione si trovano anche nelle necropoli protostoriche."}
{"id": "2239815", "revid": "106908", "url": "https://it.wikipedia.org/wiki?curid=2239815", "title": "Tito Verginio Tricosto Celiomontano", "text": "Biografia.\nRappresentante della nobile \"gens\" Verginia, una delle \"gens\" patrizie dell'antica Roma, fu eletto console nel 496 a.C., con Aulo Postumio Albo Regillense, il dittatore del 499 a.C. che condusse i romani alla vittoria contro la lega Latina nella battaglia del Lago Regillo.\nSecondo quanto riportato da Dionigi d'Alicarnasso, Tito Verginio Tricosto Celiomontano guid\u00f2 un corpo armato agli ordini di Aulo Postumio durante la battaglia del Lago Regillo."}
{"id": "2239819", "revid": "123934549", "url": "https://it.wikipedia.org/wiki?curid=2239819", "title": "Nicole Bilderback", "text": "Fu anche una della amiche di Cordelia Chase, in \"Buffy l'ammazzavampiri\".\nNicole Bilderback ha lavorato, soprattutto come guest star, in molte serie TV, come \"Cold Case - Delitti irrisolti\", \"Dr. House - Medical Division\" e \"E.R. - Medici in prima linea\"."}
{"id": "2239822", "revid": "767487", "url": "https://it.wikipedia.org/wiki?curid=2239822", "title": "Francesco Anile", "text": "Canta regolarmente in Italia e all'estero, esibendosi nei teatri nazionali pi\u00f9 prestigiosi, come il Teatro Massimo di Palermo e il San Carlo di Napoli. \"Turandot\", \"Norma\" e \"Otello\" sono tra le opere del suo repertorio che interpreta con maggiore personalit\u00e0. Nel febbraio 2009 Anile veste i panni di Canio, nell'allestimento di Zeffirelli di \"Pagliacci\" al Maggio Musicale Fiorentino.\nBiografia.\nDiplomato in clarinetto e canto al Conservatorio \"F. Cilea\" di Reggio Calabria, si \u00e8 perfezionato con il baritono Aldo Protti a Cremona e, in seguito, come tenore, con il maestro Ottavio Taddei a Firenze. Nel 2001 ha seguito i corsi di alto perfezionamento del \"Verdi Opera Festival\" di Parma, tenuti da Renata Scotto e Maja Sunara.\nPremi.\nPremiato con numerose attestazioni e riconoscimenti, \u00e8 stato finalista in prestigiosi concorsi: il \"Toti Dal Monte\" di Treviso, il \"Laurivolpi\" di Latina, il \"Cilea\" di Reggio Calabria, il \"Bellini\" di Caltanissetta. Ha vinto il I premio \"E. Bastianini\" al Concorso Grandi Voci Toscane di Campi Bisenzio-Firenze e il III premio al \"Concorso Internazionale M. Del Monaco\" di Marsala.\nDirettori e registi.\nHa lavorato con grandi direttori d'orchestra, come Nello Santi, Massimo Pradella, Donato Renzetti, Nik\u0161a Bareza, Evelino Pid\u00f2, Maurizio Arena, Loris Voltolini, Stefano Ranzani, Maurizio Benini, Pietro Mianiti, Antonio Pirolli, Giampaolo Bisanti, Patrick Fourniller, Julian Kovatchev e Gianandrea Noseda. Di fama internazionale alcuni tra i registi delle opere che ha interpretato: Zeffirelli, Roberto De Simone, Gianfranco De Bosio, Federico Tiezzi, Plamen Kartalof, Henning Brockhaus, Renato Bonajuto, Pierfrancesco Maestrini, Aldo Tarabella, Hiroki Ihara, Ludek Golat, J. Peter Messner, Antonio Calenda, Pippo Del Bono, Eimuntas Nekrosius,\nRepertorio.\nDall'inizio della sua attivit\u00e0, il repertorio di Francesco Anile si \u00e8 arricchito di numerosi ruoli: Cavaradossi (\"Tosca\"), Pinkerton (\"Madama Butterfly\"), Luigi (\"Il tabarro\"), Ismaele (\"Nabucco\"), Manrico (\"Il trovatore\"), il Duca di Mantova (\"Rigoletto\"), Radames (\"Aida\"), solo per citarne alcuni.\nLa sua vocalit\u00e0 negli ultimi anni \u00e8 maturata, diventando quella di un tenore lirico spinto e drammatico. \u00c8 per questo che i ruoli che oggi predilige sono Calaf (\"Turandot\"), il Cavaliere Des Grieux (\"Manon Lescaut\"), Canio (\"Pagliacci\"), Pollione (\"Norma\") e Otello.\nInterpreta inoltre la \"Messa di requiem\" di Verdi, la \"Messa di Gloria\" di Puccini, la \"Messe a S. Cecile\" di Bizet e le \"Sette parole dell'agonia di N.S.G.C.\" del compositore polistenese Michele Valensise."}
{"id": "2239824", "revid": "30319", "url": "https://it.wikipedia.org/wiki?curid=2239824", "title": "Classe Pellegrino Matteucci", "text": "La classe Pellegrino Matteucci, anche indicata come classe Giuseppe Biglieri, era una classe di quattro pescherecci oceanici, acquisiti dalla Regia Marina per essere impiegati come dragamine e poi riclassificati come cannoniere negli anni trenta.\nStoria.\nVarati nel 1924 con i nomi \"Merluzzo\", \"Dentice\", \"Acciuga\" e \"Triglia\", i quattro pescherecci vengono realizzati nei cantieri della Deutsche Werft di Amburgo e destinati alla Societ\u00e0 Anonima Italiana Industria della Pesca e Sottoprodotti. Facevano parte di un gruppo di ventiquattro piropescherecci oceanici, ordinati nel primo dopoguerra dall'Italia a cinque differenti cantieri tedeschi, quale riparazione dei danni di guerra.\nTutti i pescherecci presentavano ottime qualit\u00e0 di robustezza e tenuta del mare, che li rendeva adatti alla pesca oceanica, ma anche ad un eventuale impiego militare. I quattro acquisiti dalla Regia Marina nel 1931, furono intitolati a Pellegrino Matteucci (\"Dentice\"), Giuseppe Biglieri (\"Merluzzo\"), Giovanni Berta (\"Triglia\"), Mario Sonzini (\"Acciuga\"), venendo impiegati come dragamine.\nNel 1933, \"Giuseppe Biglieri\" e \"Pellegrino Matteucci\" furono impiegati come navi di supporto durante la Crociera aerea del Decennale.\nNel 1938 tre unit\u00e0 vennero riclassificate come cannoniere, mentre la quarta, \"Pellegrino Matteucci\", fu convertita in trasporto.\nL'11 giugno 1940 il \"Giovanni Berta\" fu la prima unit\u00e0 italiana ad essere affondata durante la Seconda guerra mondiale.\n\"Pellegrino Matteucci\".\nVarato il 30 agosto del 1924 col nome \"Dentice\", iscritto con matricola 90 al Compartimento Marittimo di Roma. Acquistato dalla Regia Marina, il 1\u00ba novembre 1931 fu incorporato nel naviglio sussidiario della Regia Marina. Trasformato in cannoniera vedetta dragamine e ribattezzato \"Pellegrino Matteucci\" (esploratore italiano morto nel 1881), entr\u00f2 in servizio il 1\u00ba febbraio 1933.\nAssieme alla gemella \"Giuseppe Biglieri\" partecip\u00f2 alle operazioni di supporto alla Crociera aerea del Decennale come vedetta e radiofaro nel nord Atlantico.\nNel settembre 1938 fu riclassificato come trasporto costiero, risultando nel 1940 (allo scoppio delle ostilit\u00e0) inquadrato nel Gruppo Navi Ausiliarie Dipartimentali del Dipartimento Militare Marittimo dell'Alto Tirreno.\nAll'alba del 21 maggio 1941 il \"Matteucci\", in navigazione da Brindisi a Patrasso, pass\u00f2 al largo dell'Isola di Santa Maura (oggi Leucade) dove urt\u00f2 una mina posata nella notte dal posamine britannico , esplodendo ed inabissandosi in pochissimo tempo un miglio e mezzo a nord-nord-ovest di Capo Dukato.\nIntervenuto in zona, durante la ricerca dei naufraghi il cacciatorpediniere urt\u00f2 di prua una mina, affondando in poche ore. I naufraghi, due dei quali appartenevano all'equipaggio del \"Matteucci\", furono recuperati dal ; altri due raggiungono a nuoto la costa, portando a quattro i sopravvissuti all'affondamento del \"Matteucci\".\n\"Giovanni Berta\".\nVarato col nome \"Triglia\", fu acquistato dalla Regia Marina nel 1933 per essere trasformato in dragamine, ed iscritto nel Naviglio Militare nel novembre dello stesso anno. Fu ribattezzato \"Giovanni Berta\", dal nome di un ex combattente della guerra italo-turca del 1911 e della Prima guerra mondiale, militante fascista rimasto ucciso nel corso di scontri a Firenze nel 1921.\nDal 1933 al 1937 fu destinato al Servizio Coloniale in Mar Rosso e, nel biennio 1938-39, svolse attivit\u00e0 idrografica nell'Alto e Basso Adriatico. Nel 1939 fu riclassificato come cannoniera.\nIl 12 giugno 1940 l'incrociatore britannico insieme al e quattro cacciatorpediniere attacc\u00f2 la rada di Tobruk in cui si trovano il e alcune unit\u00e0 minori della Regia Marina. Nel corso di tale azione il \"Berta\" fu colpito in modo pesante perdendo tra gli altri il comandante, nocchiere di I classe Angelo Paolucci. Il suo secondo, nocchiere di II classe Antonio Cafiero, nel tentativo di salvare l'unit\u00e0 la port\u00f2 ad arenarsi.\n\"Mario Sonzini\".\nRealizzato nel 1924 come peschereccio \"Acciuga\", nel 1931 fu acquistato dalla Regia Marina e nel 1932 immesso in servizio come dragamine col nome di \"Mario Sonzini\" (operaio torinese ucciso nel 1921 perch\u00e9 riconosciuto appartenente al movimento fascista). Nel 1938 fu riclassificato cannoniera. Con la caduta del fascismo, il 30 luglio 1943 fu rinominato \"Tramaglio\".\nIl 9 settembre 1943, a seguito dell'armistizio fu catturato dai tedeschi nel Pireo e inserito nella Kriegsmarine come unit\u00e0 antisommergibile UJ2111.\nNella notte tra il 6 ed il 7 ottobre 1943, era in missione di scorta a convoglio, composto dal piroscafo \"Olympus\" ed altri trasporti minori. Poco dopo la mezzanotte il sommergibile britannico si port\u00f2 all'attacco con tre siluri diretti contro l'\"Olympus\", senza colpirlo. Riemerso, ritent\u00f2 utilizzando il cannone, ma fu respinto dal \"Sonzini\".\nPrima dell'alba del giorno 7 il convoglio fu raggiunto al largo di Kos dagli incrociatori leggeri britannici e insieme con i cacciatorpediniere e , che affondarono in breve tutte le navi tedesche.\n\"Giuseppe Biglieri\".\nVarato il 2 ottobre 1924 col nome \"Merluzzo\", fu acquistato dalla Regia Marina nel 1931 e trasformato in dragamine nel 1932 col nome \"Giuseppe Biglieri\" (sottotenente di vascello della Regia Marina trucidato con altri dieci marinai dell' il 25 maggio 1881).\nDurante la Crociera area del Decennale fu impiegato come nave di supporto alla trasvolata insieme al gemello \"Matteucci\".\nNel 1936 fu venduto ad una societ\u00e0 privata, che lo ribattezz\u00f2 \"Murena\"; riacquistato dalla Regia Marina, dal 1938 fu classificato cannoniera.\nAutoaffondato l'8 aprile 1941 nel porto di Massaua, fu recuperato dai britannici e riutilizzato dal Royal Naval Patrol Service come dragamine dal 1942 al 1946 con il nome HMS \"Biglieri\"."}
{"id": "2239826", "revid": "1590006", "url": "https://it.wikipedia.org/wiki?curid=2239826", "title": "Foshan", "text": "Foshan (in cinese \u4f5b\u5c71; in pinyin \"F\u00f3sh\u0101n\") \u00e8 una citt\u00e0 della Cina nella provincia del Guangdong.\nEtimologia.\nIl nome \"Foshan\" significa letteralmente \"Monte del Buddha\".\nStoria.\nNumerosi reperti archeologici rinvenuti a Foshan dimostrano che l'area era gi\u00e0 abitata pi\u00f9 di duemila anni or sono. Nel 628 d.C. furono trovate tre statue in bronzo del Buddha, da cui la citt\u00e0 prese il nome.\nDurante il periodo Song (960-1279) Foshan era un rinomato centro per la produzione di porcellane, di oggetti fusi e di tessitura in seta.\nMonumenti e luoghi d'interesse.\nTempio degli Antenati (Zumiao).\nRisalente alla seconda met\u00e0 del secolo XI, fu restaurato nel 1372.\n\u00c8 dedicato all'imperatore del Nord, Signore delle Acque. Non \u00e8 dedicato agli Antenati come suggerisce il nome, ma la denominazione deriva solo dal fatto che si tratta del pi\u00f9 antico tempio della citt\u00e0.\nAll'interno si trovano:\nIstituto delle arti popolari.\nL'Istituto delle arti popolari \u00e8 situato nel Tempio dell'amore Fraterno e della Lunga Vita (Renshou Si)."}
{"id": "2239827", "revid": "1305772", "url": "https://it.wikipedia.org/wiki?curid=2239827", "title": "Adriaan Vlacq", "text": "Di lui si hanno pochissime notizie, e ci\u00f2 che si conosce \u00e8 solo che pubblic\u00f2 la prima tavola completa dei logaritmi \"volgari\" (in base 10) per tutti i numeri interi da 1 a 100.000 nel 1628, precedendo il pi\u00f9 noto matematico Henry Briggs. Le tavole, che l'autore indic\u00f2 modestamente come una seconda edizione dell'opera di Henry Briggs \"Arithmetica logaritmica\", furono pubblicate contemporaneamente in latino, francese e olandese; esse furono copiate da tutti coloro che costruirono tavole nel XVII e XVIII sec.\nLe sue tavole furono poi migliorate dal matematico francese Jacques Ozanam.\nIn suo onore gli \u00e8 stato dedicato un cratere lunare."}
{"id": "2239829", "revid": "26891", "url": "https://it.wikipedia.org/wiki?curid=2239829", "title": "Crociera area del Decennale", "text": ""}
{"id": "2239831", "revid": "1603714", "url": "https://it.wikipedia.org/wiki?curid=2239831", "title": "Allustratura", "text": "Il termine allustratura che indicava genericamente la levigatura e lucidatura del marmo o altri materiali duri con mezzi abrasivi, oppure dialettalmente una qualsiasi forma di lucidatura, assume un significato pi\u00f9 particolare e peculiare nella tecnica di trattamento delle superfici plasticate in stucco che vi conferisce una lucentezza ed una levigatezza tipiche del marmo.\nQuesta tecnica, inventata da Giacomo Serpotta (scultore siciliano che operava a Palermo tra la fine del Seicento e i primi del Settecento), consiste nella stesura sulle decorazioni realizzate in stucco di uno strato finale di impasto a base di grassello di calce, cera e polvere di marmo di Carrara \u2013 sufficientemente sottile da non compromettere le forme \u2013 che viene poi levigato con panni di lino e spatole calde."}
{"id": "2239836", "revid": "110157", "url": "https://it.wikipedia.org/wiki?curid=2239836", "title": "Pieve di Santa Maria (Grosseto)", "text": "La pieve di Santa Maria, storicamente nota anche come chiesa di Santa Maria Assunta, era un edificio religioso situato a Grosseto.\nIl perduto luogo di culto \u00e8 stato identificato con il nucleo originario della cattedrale di San Lorenzo, per la cui costruzione, che ebbe inizio nel 1294, fu necessaria la demolizione della pieve.\nStoria.\nDi origini alto-medievali, la chiesa risultava gi\u00e0 essere una pieve autonoma agli esordi del XI secolo, come accertato in un documento datato 1015 in cui viene attestato gi\u00e0 in quella data lo svolgimento delle funzioni plebane per l'intera citt\u00e0 di Grosseto, ancora priva di cattedra vescovile. Nel 1138 il trasferimento della sede diocesana da Roselle a Grosseto fece s\u00ec che la pieve divenisse temporaneamente la cattedrale, apparendo da allora come \"Opera di Santa Maria\" \u2013 in riferimento al cantiere per l'edificazione della nuova chiesa madre, e venendo citata ancora come pieve cittadina nelle \"Rationes Decimarum\" del 1275-1276.\nAlla fine del XIII secolo, a partire dal 1294 come ricordato da una lapide apposta sul duomo, furono iniziati i lavori di ricostruzione ed ampliamento dell'antica chiesa, non pi\u00f9 sufficiente come cattedrale per lo svolgimento delle funzioni religiose: la costruzione della nuova cattedrale, che presto sar\u00e0 dedicata a san Lorenzo, comport\u00f2 la necessit\u00e0 di demolire il preesistente luogo di culto plebano. Della pieve di Santa Maria, di cui si sono perse completamente le tracce a seguito della sua demolizione, \u00e8 stata ipotizzata la sua esatta ubicazione nell'area che si estendeva tra il campanile e l'abside della cattedrale."}
{"id": "2239840", "revid": "118615807", "url": "https://it.wikipedia.org/wiki?curid=2239840", "title": "Storiografia romana", "text": "La storiografia romana deve ai Greci l'invenzione di questo genere letterario. I Romani ebbero grandi modelli su cui basare le loro opere, come Erodoto e Tucidide. I modelli storiografici romani sono comunque diversi da quelli greci, e esprimono preoccupazioni tipicamente romane. Il suo stile si basava sul modello secondo cui venivano registrati gli avvenimenti sugli Annali del Pontifex maximus (o \"Annales pontificum\"). Gli \"Annales pontificum\" includono una vasta gamma di informazioni, comprendenti documenti religiosi, nomi di consoli, morti di sacerdoti, elezioni di politici, trionfi di generali, importanti fenomeni naturali ecc. sulla vita della citt\u00e0. Tali documenti consistevano in una serie di tavolette di legno sbiancato, le \"Tabulae dealbatae\" (tavolette bianche), contenenti informazioni sull'origine della repubblica.\nStoria della storiografia romana.\nGenesi della storiografia romana.\nL'iniziatore pi\u00f9 conosciuto della storiografia romana, all'inizio del II secolo a.C. fu Quinto Fabio Pittore, noto anche come il \"Fondatore della Storiografia\". Prima della seconda guerra punica, non dovette forse esistere a Roma una storiografia: essa nacque probabilmente solo nel clima di fioritura letteraria seguito alla vittoriosa conclusione del conflitto, favorita dal bisogno di celebrare quell'importante evento in un'ottica interpretativa pi\u00f9 consona alla posizione e al prestigio di Roma, accresciutisi rispetto al secolo precedente.\nFabio Pittore.\nNegli stessi anni in cui il plebeo Nevio risolveva la materia storica nell'epos poetico del suo \"Bellum Poenicum\", l'aristocratico Quinto Fabio Pittore si assumeva il compito di scrivere in prosa una storia di Roma in greco, anzich\u00e9 in latino. L'opera, conosciuta come \"Annales\" o \"Rerum gestarum libri\", era nota anche in versione latina, probabile frutto di una traduzione fatta in seguito da altri. La scelta di scrivere nella \"koin\u00e9\" greca, la lingua franca del Mar Mediterraneo, nasceva dal bisogno di rivolgersi ad un pubblico pi\u00f9 ampio e poter cos\u00ec pi\u00f9 efficacemente contraddire altri autori, come Timeo, che a sua volta aveva scritto, ma con accento sfavorevole, una storia di Roma fino alla Seconda Guerra Punica; o come Filino di Agrigento, allievo di Timeo, la cui storia delle guerre puniche rifletteva un'impostazione filocartaginese. Pertanto, e in difesa dello Stato romano, Quinto Fabio Pittore scrisse in greco, usando la cronologia greca basata sulle celebrazioni olimpiche e con accorgimenti e procedimenti dello stile espositivo ellenistico: il suo atteggiamento che egli poneva nel vaglio e nell'utilizzo dei materiali storici \u2013 \"Annales pontificum\", fonti greche e, soprattutto, locali \u2013 era moderno, informato com'era ai criteri appresi dalla storiografia ellenistica. Da quella tradizione, ad esempio, egli riceveva l'interesse per l'analisi eziologica delle vicende storiche, da un punto di vista sia politico che psicologico; l'accuratezza nell'esposizione di dati e notizie sugli spiegamenti di forze; l'attenzione agli aspetti cultuali e cerimoniali, e alla ricerca sulle loro origini, a cui egli si applicava con diligente sensibilit\u00e0 erudita e antiquaria.\nLo stile di Quinto Fabio Pittore nello scrivere la storia difendendo lo Stato romano e le sue azioni, ed usando in modo massiccio la propaganda, cosa che gli valse il rimprovero di Polibio per il trattamento riservato alla prima guerra punica, divenne alla fine una cifra distintiva della storiografia romana. Ma l'afflato patriottico e l'inclinazione apologetica della sua opera, non vanno intesi come una cosciente e deliberata tendenziosit\u00e0: egli sembra piuttosto aver applicato, con seriet\u00e0 d'intenti, un metodo storiografico corretto ad un repertorio documentale e testimoniale di impronta e provenienza prevalentemente romana.\nAltra caratteristica, destinata a divenire paradigmatica, fu la sua scelta di porre particolare enfasi, ancor maggiore rispetto al modello greco, sugli avvenimenti meno remoti: un'esigenza metodologica dettata non solo dalla maggiore disponibilit\u00e0 di documentazione pi\u00f9 vicina, ma anche dall'inclinazione prevalente del pubblico romano, pi\u00f9 interessato alla concretezza dell'attualit\u00e0 rispetto ai trascorsi meno recenti della storia romana, dai contorni spesso mitici e leggendari. A tali aspetti, peraltro, come ci informa Plutarco, lo stesso Fabio Pittore non si sottraeva quando, nel narrare la pi\u00f9 remota et\u00e0 delle origini, si diffondeva con ampiezza espositiva, dovizia di dettagli e stile drammatico e fantastico. Fabio Pittore, nel dare inizio alla tradizione storiografica romana, fu probabilmente, per quanto ne sappiamo, anche il precursore della letteratura in prosa con pretese artistiche.\nFioritura successiva.\nA Quinto Fabio Pittore viene attribuita l'introduzione della tradizione storiografica secondo il criterio dell'\"Ab urbe condita\", ovvero della scrittura storica \"dalla fondazione della citt\u00e0\". Dopo Quinto Fabio Pittore, molti altri autori seguirono il suo esempio, ispirati da questa nuova forma letteraria:\nCatone il Censore.\nMarco Porcio Catone \u00e8 accreditato come il primo storico ad aver scritto in latino, in un'opera, le \"Origines\", impegnativa per concezione e ampiezza di respiro: essa fu da lui intesa come un mezzo per insegnare ai romani cosa significasse essere romano, ridimensionando o neutralizzando l'influenza culturale greca, da lui considerata pericolosa per l'integrit\u00e0 morale di Roma. Altra sua preoccupazione fu quella di sterilizzare il peso e il fascino di personalit\u00e0 di spicco, come Scipione l'Africano, i cui nomi egli si risolse addirittura a rimuovere completamente dalla narrazione: un espediente singolare che, dopo di lui, non avr\u00e0 per\u00f2 alcun seguito. La sua visione, in termini moderni definibile come d'impronta \u00abstoricista\u00bb, tendeva ad oscurare l'importanza delle figure individuali: l'ascesa di Roma, e il prestigio raggiunto dalle sue istituzioni politiche e militari, erano da attribuire esclusivamente alla dedizione alla \"res publica\" e all'impegno profuso, nel lungo corso della storia, da generazioni di cittadini romani.\nCome Quinto Fabio Pittore, anche Catone il censore scrisse a partire dalla fondazione della citt\u00e0, mentre la storia primitiva \u00e8 ricolma di leggenda che celebra le virt\u00f9 romane. La sua opera \"Origines\" parla anche di come non solo Roma, ma anche le altre citt\u00e0 italiane fossero venerabili, e di come i romani fossero davvero superiori ai greci.\nStoriografia, \"nobilitas\" e impegno politico.\nI romani traevano soddisfazione dai cimenti impegnativi e cos\u00ec la stesura della storiografia divenne molto popolare tra quei membri della \"nobilitas\" che volessero spendere il loro tempo libero in attivit\u00e0 considerate meritevoli e virtuose secondo il comune sentire \u201cromano\u201d. Poich\u00e9 l'indulgere all'inazione, secondo quella stessa sensibilit\u00e0, era considerata cosa disdicevole, lo scrivere di storia divenne presto una degna attivit\u00e0 con cui sottrarre all\"'otium\" gli intervalli liberi dall'impegno politico e, in particolare, quelli dell'et\u00e0 del disimpegno politico nell'avanzata maturit\u00e0. Fu quest'ultimo il caso gi\u00e0 citato della senescenza di Catone, ma anche, ad esempio, di storici come Sallustio e Asinio Pollione che, gi\u00e0 uomini politici, si dedicheranno alla storiografia solo in et\u00e0 avanzata.\nSchema annalistico e schema monografico.\nNon appena i romani acquisirono familiarit\u00e0 con la storiografia, essa si divise in due filoni: quello condotto secondo lo schema e la tradizione annalistica e quello improntato alla scrittura monografica.\nTradizione annalistica.\nGli autori che seguivano la tradizione annalistica scrissero fin dall'inizio le storie di anno in anno, il pi\u00f9 delle volte dalla fondazione della citt\u00e0 fino al periodo che stavano vivendo. La gran mole di materiale disponibile per la trattazione, anche a seguito della pubblicazione degli Annales maximi di Publio Muzio Scevola, richiese la disponibilit\u00e0 di un tempo maggiore da dedicare alla redazione, determinando la nascita di una nuova figura di storico semi-professionale: pur provenendo dai ceti elevati, questa lo storico annalista non pot\u00e9 pi\u00f9 essere, per circa un secolo, quella di un politico di spicco come lo era stato Catone il censore.\nAlcuni degli annalisti sono:\nTradizione monografica.\nLe monografie sono pi\u00f9 simili ai libri di storia che usiamo oggigiorno; essi sono in genere monotematici ma, cosa pi\u00f9 importante, non raccontano la storia dall'inizio, e addirittura non sono necessariamente annalistici. Un'importante sottocategoria che emerse dalla tradizione monografica fu la biografia.\nAlcuni autori monografici:\nStoriografia e \"factiones\" nella tarda repubblica.\nSpesso, soprattutto in momenti di agitazione politica o di tumulto sociale, gli storici riscrivono la storia per adattarla alla loro peculiare visione dell'epoca. Pertanto, ci sono stati svariati storici che hanno rimaneggiato un po' la storia per sostenere la loro opinione. Questo \u00e8 stato particolarmente evidente negli anni settanta a.C. quando si stavano svolgendo le guerre sociali tra i populares condotti da Mario, e gli optimates capeggiati da Silla. Molti autori scrissero storie durante questo periodo, ognuno con la sua prospettiva. Gaio Licinio Macro era contro Silla e scrisse la sua storia, basata su Gneo Gellio in 16 libri dalla fondazione della citt\u00e0 fino al III secolo a.C., mentre Valerio Anziate, che era pro-Silla, scrisse una storia in 75 libri, dalla fondazione della citt\u00e0 fino al 91 a.C.\nRiepilogo.\nLa storiografia che noi identifichiamo pi\u00f9 prontamente coi romani, e che ci viene da fonti come Cesare, Sallustio, Tito Livio, Tacito ed altri autori minori, deve molto alle sue primeve radici e ai predecessori greci. Comunque, a differenza della forma greca, la forma romana includeva i vari atteggiamenti e le preoccupazioni che erano considerati tipicamente romani. Mentre la registrazione della storia romana cominciava ad evolvere e prendere forma, molte caratteristiche vennero a definire quello che noi conosciamo oggi come storiografia romana, specialmente la difesa forte e la fedelt\u00e0 allo Stato romano e all'ampia variet\u00e0 di ideali morali, la natura faziosa di alcune storie, la suddivisione della storiografia in due categorie distinte, gli Annali e la Monografia, ed il rimaneggiamento della storia per adattarsi alle necessit\u00e0 dell'autore.\nCaratteristiche.\nGli annali rappresentano la trascrizione anno dopo anno degli avvenimenti storici. Nella storiografia romana gli annali iniziano generalmente dalla fondazione di Roma. Gli annali compilati correttamente riportano qualunque evento fosse importante in ogni anno, come pure altre informazioni, come i nomi dei consoli di quell'anno, che costituiva il criterio col quale in genere i romani identificavano gli anni. Sembra che l'annale venisse originariamente usato dalla classe sacerdotale per annotare i presagi ed i prodigi.\nIl termine annalista graccano sembra indicare storici che adottarono il modello annalistico che si cominci\u00f2 a utilizzare dopo il periodo graccano. Paragonate ad altre forme di storia annalistica, queste sembrano pi\u00f9 romanzate poich\u00e9 gli storici romani usavano le loro storie per descrivere temi del loro tempo, e non erano necessariamente propensi a raccontare i fatti nudi e crudi. Si aggiunga che gli annalisti graccani hanno generato una percezione profonda riferita all'epoca vissuta dallo scrittore, meno relativamente al tempo del quale loro scrissero. Sallustio e Tacito sono esempi di spicco di annalisti graccani.\nUna monografia \u00e8 un lavoro esaustivo su un singolo argomento. La monografia poteva riguardare un singolo evento, una tecnica, la retorica o uno qualsiasi di numerosi altri argomenti. Ad esempio, Plinio il Vecchio una volta pubblic\u00f2 una monografia sulle lance in uso dalla cavalleria. Le monografie erano fra i lavori storici e pi\u00f9 comuni ritrovati negli scritti romani.\nL'espressione \"Ab urbe condita\", letteralmente \"dalla fondazione della citt\u00e0\" descrive la tradizione romana di cominciare la storia dalla fondazione della citt\u00e0 di Roma come, ad esempio, in Tacito, Tito Livio, Sallustio ed altri. Nell'opera \"Ab Urbe condita\" di Tito Livio, la maggior parte del tempo \u00e8 dedicato alla prima storia di Roma e alla fondazione della citt\u00e0 stessa. Nelle storie di Sallustio, la fondazione e la storia antica di Roma viene trattata in poche frasi. Pertanto il modello 'Ab urbe condita' assume un'estrema variabilit\u00e0 mentre continua a sfornare storie romane.\nCon \"Storia senatoriale\" s'intende la storia che \u00e8 stata scritta direttamente, o le cui fonti provengono, dal Senato romano. Le storie senatoriali sono in genere considerate attendibili visto che si originavano da \"addetti ai lavori\". Un modello comune delle storie senatoriali \u00e8 che esse sembrano invariabilmente indicare una ragione per cui l'autore si sta dedicando ad esse invece di occuparsi di politica.\nGli annalisti sillani diedero una linea politica al loro passato. Essi, attraverso le loro storie, che spesso rimaneggiavano per adattarle alle proprie convinzioni, erano sostenitori della fazione di Silla che portava avanti il conflitto con Mario. Alcuni annalisti sillani potrebbero aver rappresentato delle fonti per Tito Livio. Anche Valerio Anziate era un annalista sillano, ma non era ritenuto uno storico credibile. Si crede che abbia tentato di contrapporsi allo storico filo-Mariano Gaio Licinio Macro. La storia di Valerio Anziate, scritta in settantasei libri, \u00e8 melodrammatica e spesso infarcita di esagerazioni e bugie. Nella sua storia, chiunque si chiami Cornelio \u00e8 considerato un eroe e chiunque si chiami Claudio \u00e8 un nemico e gli oppositori ai \"populares\" non ebbero mai un nome vero e proprio, ma furono chiamati invece \"boni\", \"optime\" o \"optimates\", sottintendendo che quelli fossero i bravi ragazzi.\nLa storiografia romana \u00e8 anche ben conosciuta per gli stili di scrittura sovversivi. Le informazioni nelle antiche storie romane sono spesso comunicate attraverso la suggestione, l'allusione, l'implicazione e l'insinuazione perch\u00e9 i loro atteggiamenti non sarebbero stati sempre ben compresi. Tacito si oppose agli imperatori ritenendo che essi fossero una delle ragioni del declino di Roma. Tacito scrisse, denigrandolo, persino di Augusto, il pi\u00f9 celebre ed adorato degli imperatori. Naturalmente, queste opinioni dovevano essere tenute celate, dato che non sarebbero state molto ben accolte.\nNella storiografia romana i \"commentarii\" rappresentano semplicemente una lista di appunti grezzi non destinati alla pubblicazione. Non erano considerati storia nel senso \"tradizionale\" del termine perch\u00e9 mancavano del linguaggio necessario e dell'abbellimento letterario. In seguito, i \"Commentarii\" venivano di solito trasformati in \"storia\". Molti ritengono che il resoconto di Cesare delle guerre galliche, il \"Commentarii Rerum Gestarum\" venne chiamato \"commentarii\" per scopi propagandistici. Si ritiene che si tratti realmente di \"storia\", dato che \u00e8 scritta cos\u00ec bene, \u00e8 filo-romana e si adatta molto bene ai modelli tradizionali della storiografia.\nGli antichi storici romani non scrivevano nell'interesse di scrivere, ma sforzandosi di convincere i loro lettori. La propaganda \u00e8 sempre presente ed \u00e8 la base della storiografia romana. Gli antichi storici romani avevano tradizionalmente un bagaglio personale e politico e non erano osservatori neutrali. I loro resoconti venivano scritti secondo le proprie convinzioni morali e politiche. Ad esempio Quinto Fabio Pittore avvi\u00f2 la tradizione della storiografia che si preoccupava della moralit\u00e0 e della storia, ed affermava il prestigio dello Stato romano e della sua gente.\nGli antichi storici romani scrissero storie pragmatiche allo scopo di arrecare benefici ai politici futuri. La filosofia della storia pragmatica tratta gli eventi storici con particolare riferimento alle cause, alle condizioni e ai risultati. Nella storiografia romana vengono presentati i fatti e l'impressione di quello che i fatti significano. L'interpretazione fa sempre parte della storiografia; i romani non fecero mai delle simulazioni al riguardo. Anzi, il contrasto tra i fatti e l'interpretazione di quei fatti \u00e8 indice di un bravo storico. Polibio fu il primo storico pragmatico. Le sue storie hanno un ethos aristocratico e rivelano le sue opinioni sull'onore, la ricchezza e la guerra. Anche Tacito era un pragmatico. Le sue storie hanno qualit\u00e0 letteraria ed interpretazioni di fatti ed eventi. Lui non era propriamente obiettivo, piuttosto i suoi giudizi servivano da funzione morale.\nGli storici pi\u00f9 importanti.\nCesare.\nGiulio Cesare nacque il 12 luglio del 100 a.C. da una famiglia patrizia. Da giovane, fu nominato \"Flamen Dialis\" da suo suocero, Lucio Cornelio Cinna. Quando questa carica gli venne portata via da Silla, Cesare pass\u00f2 un decennio in Asia, guadagnandosi una grande reputazione in ambito militare. Al suo ritorno a Roma, venne eletto sia \"tribunus militum\" che \"pontifex maximus\". Mentre ricopriva queste cariche, Cesare strinse amicizia con Pompeo e Crasso, i due uomini con cui pi\u00f9 tardi avrebbe formato il primo triumvirato. Man mano che gli anni passavano, il riconoscimento dell'abilit\u00e0 politica, militare, ed oratoria di Cesare crebbe ed egli ottenne facilmente le cariche di pretore e di console. Successivamente al suo consolato, Cesare ottenne il controllo delle province dell'Illyricum, della Gallia Cisalpina e Transalpina. Nel 58 a.C. sorsero problemi nelle province galliche, accendendo la scintilla di una delle pi\u00f9 importanti guerre della carriera di Cesare.\nIl \"De bello Gallico\" \u00e8 il resoconto di Cesare delle Guerre galliche. Mentre la Guerra infuriava, Cesare dovette subire un'ondata di critiche da Roma. Il \"De bello Gallico\" \u00e8 una risposta a queste critiche, ed un modo con cui Cesare giustific\u00f2 queste Guerre. Nelle sue argomentazioni asseriva che le Guerre erano sia legittime che pie, e che lui ed il suo esercito avevano attaccato la Gallia per autodifesa. Gli Elvezi stavano organizzando una massiccia migrazione che avrebbe potuto minacciare la provincia Narbonense. Quando un gruppo di suoi alleati gallici venne da Cesare a chiedere aiuto contro questi Elvezi invasori, offrirono a Cesare la giustificazione necessaria per radunare il suo esercito. Creando un resoconto che lo ritraeva come un superbo eroe militare, Cesare riusc\u00ec a fugare tutti i dubbi sorti a Roma sulle sue abilit\u00e0 di condottiero.\nMentre \u00e8 ovvio che Cesare us\u00f2 questo resoconto per suo proprio tornaconto, non si pu\u00f2 comunque affermare che il \"De bello Gallico\" sia del tutto inattendibile. Molte delle vittorie di cui ha scritto Cesare, infatti, hanno avuto luogo. Dettagli minori potrebbero essere stati alterati, e la scelta delle parole crea nel lettore una maggior sintonia alla causa di Cesare. Il \"De bello Gallico\" \u00e8 un esempio eccellente del modo in cui, presentandoli sotto altra luce, gli eventi reali possano essere rigirati a vantaggio di una persona. \u00c8 questa la ragione per cui il \"De bello Gallico\" viene spesso ritenuto un commentario, piuttosto che una parte della storiografia attuale.\nTito Livio.\nTito Livio, noto anche come Livio, fu uno storico romano conosciuto soprattutto per la sua opera intitolata \"Ab Urbe Condita\" (\"Le origini di Roma\") che \u00e8 una storia di Roma a partire \"dalla fondazione della citt\u00e0\". Era nato a \"Patavium\", l'antica Padova, nel 59 a.C. e ove mor\u00ec nell'anno 17. Alcuni riferirono del suo stile come permeato di \"patavinit\u00e0\". Poco si sa della sua vita, ma basandosi su un epitaffio trovato a Padova, sappiamo che ebbe una moglie e due figli. Sappiamo anche che era in buoni rapporti con Augusto e che incoraggi\u00f2 Claudio a scrivere di storia.\nL'opera \"Ab Urbe Condita\" copre la storia romana dalla sua fondazione, comunemente fissata nel 753 a.C., fino al 9 a.C. Consisteva di 142 libri, sebbene solamente i primi dieci e i libri dal 21 al 45 ci siano giunti, insieme a pochi altri frammenti. I libri erano stati suddivisi in \"decadi\", perch\u00e9 dieci libri potevano costituire un codice pergamenaceo. Le decadi furono ulteriormente suddivise in pentadi:\nLivio scrisse l\"'Ab Urbe Condita\" anche con l'intento moreleggiante di fornire alla propria generazione un modello di virt\u00f9 antiche con cui confrontarsi e possibilmente rivaleggiare, quanto a grandezza e magnanimit\u00e0:: per lui il successo di una nazione \u00e8 strettamente correlato al suo livello di moralit\u00e0 e,viceversa, il fallimento di una nazione dipende dal suo declino morale. Per Livio, la Roma dei propri tempi stava conoscendo un declino morale, contrastabile soltanto col ritorno alle prische virt\u00f9 degli antenati e pur essendo uomo di fiducia di Augusto, non riusc\u00ec mai a convincersi che davvero il nuovo \"princeps\" sarebbe riuscito a invertire la tendenza negativa della corruzione dei costumi. Augusto probabilmente era una figura storicamente necessaria, ma ,solamente come rimedio a breve termine.\nSecondo Quintiliano, Livio scrisse con \"lactea ubertas\", ovvero abbell\u00ec la sua opera con ricchezza di linguaggio, includendovi termini poetici ed arcaici. Introdusse molti anacronismi nel suo lavoro, come tribuni dotati di poteri che vennero loro assegnati molto pi\u00f9 tardi. Livio us\u00f2 anche tecniche retoriche, attribuendo discorsi a personaggi i cui discorsi non erano probabilmente conosciuti. Sebbene non sia ritenuto uno storico di prima categoria, il suo lavoro \u00e8 stato cos\u00ec esteso che le altre fonti storiche sono state abbandonate per quella di Livio. \u00c8 una disdetta che queste altre storie siano state abbandonate, soprattutto perch\u00e9 buona parte dell'opera di Livio \u00e8 andata perduta, lasciando grosse lacune nella nostra conoscenza della storia romana.\nSallustio.\nGaio Sallustio Crispo, pi\u00f9 comunemente noto come Sallustio, fu uno storico romano del primo secolo a.C., nato nell'86 a.C. in un centro sabino del Sannio, \"Amiternum\". Esistono delle testimonianze che la famiglia di Sallustio appartenesse all'aristocrazia locale, ma sappiamo anche che non faceva parte della classe governante di Roma. Intraprese quindi la carriera politica come \"homo novus\", in qualit\u00e0 di tribuno militare negli anni sessanta, questore dal 55 a.C. al 54 a.C. e tribuno della plebe nel 52 a.C. Sallustio fu espulso dal Senato nel 50 a.C. per motivazioni morali, ma ravviv\u00f2 rapidamente la sua carriera legandosi a Giulio Cesare. Fu nuovamente nominato questore nel 48 a.C., fu pretore nel 46 a.C. e, fino al 44 a.C., govern\u00f2 la nuova provincia romana sorta nel territorio della Numidia. La carriera politica di Sallustio fin\u00ec dopo il suo ritorno a Roma e l'assassinio di Cesare, nel 44 a.C.\nCi sono pervenute intatte due opere storiche che sono state convincentemente attribuite a Sallustio, le monografie \"Bellum Catilinae\" e \"Bellum Iugurthinum\". Abbiamo invece solo frammenti di una terza opera, le \"Historiae\". C'\u00e8 meno accordo sulla paternit\u00e0 di altre opere che gli sono state talvolta attribuite. Nel \"Bellum Catilinae\", Sallustio delinea la cospirazione di Catilina, un patrizio impudente ed ambizioso che tent\u00f2 di salire al potere a Roma nel 63 a.C. Nell'altra monografia Sallustio us\u00f2 come sfondo la guerra giugurtina per esaminare l'evoluzione delle lotte partitiche a Roma, nel corso del I secolo a.C. Le \"Historiae\" descrivono in generale la storia degli anni 78-67 a.C.\nAnche se le reali intenzioni dello scrittore Sallustio sono state a lungo discusse, sembra logico classificarlo come uno storico senatoriale che adott\u00f2 l'atteggiamento di un censore. I dettagli storici delineati nelle sue monografie servono da paradigma per Sallustio. Nel \"Bellum Catilinae\", Sallustio usa la figura di Catilina come simbolo della nobilt\u00e0 romana corrotta. Per la verit\u00e0, molto di quello che Sallustio scrive in questo lavoro nemmeno riguarda Catilina. Il contenuto del \"Bellum Jugurthinum\" suggerisce anche che Sallustio era pi\u00f9 interessato allo studio dei personaggi (ad es. Mario) che ai dettagli della guerra stessa. Riguardo al suo stile, le influenze principali sul lavoro di Sallustio vanno attribuite a Tucidide e a Catone il censore. L'influenza del primo \u00e8 testimoniata dall'enfasi in politica, dall'uso delle arcaicit\u00e0, dall'analisi dei personaggi e dall'omissione selettiva dei dettagli. L'uso di figure retoriche quali l'asindeto, l'anafora e il chiasmo riflette la sua preferenza per il vecchio stile latino di Catone al periodare strutturato ciceroniano della sua era.\nChe Sallustio sia considerato o meno una fonte affidabile, a lui \u00e8 largamente ascrivibile la nostra immagine corrente di Roma nella tarda repubblica. Indubbiamente, lui incorpora nei suoi lavori elementi di esagerazione ed \u00e8 talvolta stato descritto pi\u00f9 come un artista o uno statista che come uno storico. Ma la nostra comprensione delle realt\u00e0 morali ed etiche di Roma nel primo secolo a.C. sarebbe stata molto inferiore se non avessimo potuto disporre dei lavori di Sallustio.\nTacito.\nPublio Cornelio Tacito nacque nell'anno 55, probabilmente nella Gallia Cisalpina o nella Gallia Narbonense. La sua carriera politica cominci\u00f2 rapidamente a delinearsi non appena arrivato a Roma, intorno al 75. Nell'88 venne nominato pretore sotto Domiziano, mentre era anche membro del collegio romano dei \"quindecemviri sacris faciundis\". Sposato da poco con la figlia del generale Agricola, Tacito ebbe incarichi fuori Roma dall'89 al 93. Nel 97, durante il regno di Nerva, Tacito fu nominato \"consul suffectus\". \u00c8 probabile che Tacito sia stato proconsole della provincia d'Asia. La sua morte \u00e8 databile intorno all'anno 125.\nGli studiosi hanno dibattuto a lungo riguardo all'ordine di pubblicazione delle opere di Tacito; le date tradizionali sono elencate nel seguito:\nLo stile di Tacito \u00e8 molto simile a quello di Sallustio. Frasi corte e acute che vanno dirette al dunque, senza reticenze. La sua affermazione di scrivere la storia \"sine ira et studio\" (\"senza rabbia n\u00e9 parzialit\u00e0\") (\"Annales\", I,1) non \u00e8 propriamente vera. Molti dei suoi passaggi trasudano odio verso gli imperatori. Malgrado questo evidente stile partigiano, molto di quello che vuole dire non traspare. La sua abilit\u00e0 oratoria, che fu elogiata dal suo amico Plinio, contribu\u00ec certamente alla sua indubbia maestria storiografica.\nSvetonio.\nGaio Svetonio Tranquillo noto anche come Svetonio, \u00e8 molto famoso per le sue biografie degli imperatori delle dinastie Giulio-Claudia e Flavia e di altre importanti figure storiche. Nacque intorno all'anno settanta da una famiglia di ceto equestre. Vissuto al tempo dell'Imperatore Traiano e molto legato a Plinio il Giovane, Svetonio inizi\u00f2 a salire di rango nell'amministrazione imperiale. Intorno all'anno 102 gli venne affidata una posizione di tribuno militare in Britannia che fin\u00ec per rifiutare. Tuttavia lo troviamo al seguito di Plinio quando questi divenne governatore della Bitinia. Durante l'ultimo periodo del regno di Traiano e poi sotto Adriano ebbe vari incarichi, dai quali fu poi rimosso, probabilmente dopo la morte del suo protettore, Plinio. La sua posizione gli garant\u00ec una stretta vicinanza col governo cos\u00ec come l'accesso agli archivi imperiali, fatti verificabili dalle sue biografie storiche.\nSvetonio scrisse un gran numero di biografie su importanti figure letterarie del passato (\"De Viris Illustribus\"). Facevano parte della raccolta personaggi di rilievo, quali poeti, grammatici, oratori, storici e filosofi. Questa raccolta, come altri suoi lavori, non fu per\u00f2 organizzata cronologicamente. Non tutto questo lavoro \u00e8 giunto ai giorni nostri, ma ci sono vari riferimenti in altre fonti che ci fanno attribuire frammenti a questa raccolta.\nIl suo lavoro pi\u00f9 famoso resta tuttavia il \"De Vita Caesarum\". Questa raccolta di dodici biografie riguarda le vite degli imperatori Giulio-Claudi e Flavi, partendo da Giulio Cesare fino a Domiziano. A differenza di una genealogia introduttiva e di un breve riassunto della vita e della morte del personaggio, queste biografie non seguono un modello cronologico. Piuttosto che fare la cronaca degli eventi come accaddero nel corso del tempo, Svetonio li presenta per argomento. Questo stile gli permise di paragonare i successi e i rovesci di ogni imperatore usando vari esempi delle responsabilit\u00e0 imperiali, dai progetti edilizi ai pubblici divertimenti, ma rende gli aspetti cronologici della vita di ogni imperatore e gli eventi del primo Impero romano di difficile collocazione. Rende anche completamente inutile la capacit\u00e0 di estrapolare una sequenza causale dalle opere. Lo scopo di Svetonio non era la narrazione storica degli eventi, ma piuttosto la valutazione degli imperatori stessi.\nLo stile di Svetonio \u00e8 semplice; spesso inserisce citazioni direttamente dalle fonti che sono state usate, per lui il linguaggio e l'organizzazione artistica non sembrano esistere. Si rivolge alle questioni direttamente, senza ricorrere a un linguaggio elaborato o fuorviante, e cita spesso le sue fonti. Viene spesso criticato per il suo spiccato interesse rivolto pi\u00f9 alle dicerie sugli imperatori che non agli eventi reali dei loro regni. Lo stile col quale scrive si origina principalmente dal suo proposito primario, catalogare le vite dei suoi personaggi. Egli non stava scrivendo una storia annalistica, n\u00e9 stava tentando di creare un resoconto: il suo scopo era la valutazione degli imperatori, ritraendo eventi ed azioni della persona durante lo svolgimento delle loro attivit\u00e0. Si concentra sull'adempimento dei doveri, criticando quelli che non sono all'altezza delle aspettative, giungendo a lodare i cattivi imperatori nel momento in cui adempiono ai loro doveri.\nC'\u00e8 una gran variet\u00e0 di altre opere perdute o incomplete di Svetonio molte delle quali descrivono ambiti culturali e di societ\u00e0, come il calendario romano o i nomi di mari. Tuttavia, tutto quello che sappiamo su di esse \u00e8 solamente attraverso riferimenti esterni a tali opere."}
{"id": "2239843", "revid": "1573940", "url": "https://it.wikipedia.org/wiki?curid=2239843", "title": "Atyidae", "text": "Atyidae \u00e8 una famiglia di crostacei decapodi d'acqua dolce, salmastra e marina. \u00c8 l'unica famiglia della superfamiglia Atyoidea.\nTassonomia.\nComprende i seguenti generi:"}
{"id": "2239844", "revid": "125282335", "url": "https://it.wikipedia.org/wiki?curid=2239844", "title": "Sebastiano Tusa", "text": "Soprintendente del Mare, dall'11 aprile 2018 fino alla morte ricopr\u00ec la carica di assessore ai Beni culturali per la Regione Siciliana, oltre al ruolo di professore di Paletnologia presso l'Universit\u00e0 degli Studi Suor Orsola Benincasa di Napoli.\nBiografia.\nFiglio dell'archeologo Vincenzo Tusa e di Aldina Cutroni, docente di Numismatica antica, si laure\u00f2 in Lettere all'Universit\u00e0 La Sapienza di Roma, dove si specializz\u00f2 quindi in Archeologia orientale, con una tesi in paletnologia. Dirigente della Regione Siciliana, negli anni Novanta fu responsabile della sezione archeologica del Centro Regionale per la Progettazione e il Restauro. Nel 2003, durante scavi da lui diretti a Pantelleria, vennero trovati tre ritratti imperiali romani. \nAbbandonata la ricerca sul campo, si occup\u00f2 di amministrazione dei beni culturali nei ruoli della Regione Siciliana, guidando la Sovrintendenza di Trapani. Nel 2004 venne nominato primo sovrintendente del mare da parte dell'assessorato dei Beni culturali della Regione Siciliana. \nOrganizz\u00f2 missioni archeologiche in Italia, Pakistan, Iran e Iraq. Nel 2005 guid\u00f2 gli scavi a Mozia, riportando alla luce, sulla strada sommersa che conduce all'isola, alcune strutture identificabili come banchine. Nel 2008 realizz\u00f2 un film documentario con Folco Quilici sulla preistoria mediterranea a Pantelleria. Gli scavi da lui promossi, e condotti sul campo da Fabrizio Nicoletti e Maurizio Cattani, avrebbero poi confermato il ruolo di Pantelleria come \"crocevia per i mercanti\" in epoca antichissima.\nNel gennaio 2010 venne nominato Socio onorario dell'Associazione Nazionale Archeologi. Sempre quell'anno pass\u00f2 a guidare la Soprintendenza di Trapani. \nNel marzo 2012 si candid\u00f2 al consiglio comunale di Palermo nella lista di Futuro e Libert\u00e0 per l'Italia ma non risult\u00f2 eletto. Torn\u00f2 quindi a dirigere la Sovrintendenza del mare della Regione.\nL'11 aprile 2018 divenne assessore ai beni culturali dal presidente della Regione Siciliana Nello Musumeci, in sostituzione di Vittorio Sgarbi, e lasci\u00f2 la soprintendenza del Mare . La sua nomina venne salutata positivamente tra gli ambienti culturali dell'isola, anche in funzione delle sue competenze. La sua attivit\u00e0 politica si distinse subito per l'impegno di valorizzazione dei Beni Culturali siciliani trascurati da troppi anni di mancate riforme. Egli avvi\u00f2 un importante provvedimento che intendeva concedere autonomia gestionale e finanziaria ai singoli parchi archeologici.\nMor\u00ec tragicamente la mattina del 10 marzo 2019, all'et\u00e0 di 66 anni, in un incidente aereo nei pressi di Bishoftu, in Etiopia. Quel giorno avrebbe dovuto partecipare ad una conferenza internazionale organizzata dall'UNESCO a Malindi. I suoi resti furono poi identificati alla fine di giugno dello stesso anno e riconsegnati alla famiglia l'11 ottobre. La camera ardente fu allestita il 17 ottobre al Palazzo d'Orl\u00e9ans di Palermo e i funerali si svolsero il giorno dopo nella chiesa di San Domenico. La sua salma \u00e8 tuttora conservata nella medesima chiesa accanto a quella del magistrato Giovanni Falcone.\nAttivit\u00e0 accademica.\nDal 2001 fu docente di Archeologia marittima nel corso di laurea triennale in Archeologia navale, con sede a Trapani, dell'Universit\u00e0 di Bologna.\nDocente di Paletnologia (1992-1994) presso la Scuola a Fini Speciali per Operatori Tecnico-Scientifici dei Beni Culturali di Agrigento, Facolt\u00e0 di Lettere e Filosofia dell'Universit\u00e0 degli Studi di Palermo, e presso l'Universit\u00e0 degli Studi Suor Orsola Benincasa di Napoli, fu anche docente a contratto alla Scuola di Lettere e beni culturali dell'Universit\u00e0 di Bologna.\nNell'anno accademico 2015-2016 fu docente a contratto presso l'Universit\u00e0 Philipps di Marburgo, in Germania."}
{"id": "2239846", "revid": "938", "url": "https://it.wikipedia.org/wiki?curid=2239846", "title": "Legge elettorale italiana per il Parlamento Europeo", "text": ""}
{"id": "2239850", "revid": "116084730", "url": "https://it.wikipedia.org/wiki?curid=2239850", "title": "Romany Malco", "text": "Biografia.\nRomany Malco \u00e8 nato a Brooklyn, New York da un Trinidadiano.\nCarriera.\nMalco recit\u00f2 il ruolo di Conrad Shepard nello show \"Weeds\", e recentemente \u00e8 apparso nei film \"40 anni vergine\" e \"Blades of Glory - Due pattini per la gloria\". Ha anche avuto la parte del rapper MC Hammer nel film \"Too Legit: The MC Hammer Story,\" nel 2001. Nel 2000, recit\u00f2 la parte di Jerry Hooten in \"Level 9\".\nRiguardo alla sua carriera, l'amico Judd Apatow consigli\u00f2 a Malco che la credibilit\u00e0 \u00e8 importante e che \u00e8 necessario essere selettivi quando si scelgono dei ruoli. \"Non ho fatto parte di questo business essendo un fallito o perch\u00e9 avevo bisogno di un lavoro,\" Malco disse della sua carriera, \"Ho realmente ottenuto questa carriera dicendo no.\""}
{"id": "2239852", "revid": "4175", "url": "https://it.wikipedia.org/wiki?curid=2239852", "title": "Nazionale di rugby a 15 del Ghana", "text": "La nazionale di rugby XV del Ghana \u00e8 inclusa nel terzo livello del rugby internazionale."}
{"id": "2239854", "revid": "344503", "url": "https://it.wikipedia.org/wiki?curid=2239854", "title": "Mary Jo Markey", "text": "Fa parte di un'associazione americana nota come ACE (American Cinema Editors) ed ha pi\u00f9 volte collaborato col regista J.J. Abrams, lavorando con lui in tre serie televisive da lui create (\"Felicity\", \"Alias\" e \"Lost\") e nel suo film di debutto alla regia, \"\". Ha montato molti altri film a partire dal 1992, tra i quali \"Mato Grosso\", il suo primo lavoro, \"Bad Boy\", e il gi\u00e0 citato \"Mission: Impossible III\", uno dei suoi montaggi pi\u00f9 noti e recenti.\nHa svolto il mestiere d'attrice nel 1995, in un unico film televisivo, \"Two Guys Talkin' About Girls\"."}
{"id": "2239857", "revid": "28592", "url": "https://it.wikipedia.org/wiki?curid=2239857", "title": "Surinamesi", "text": ""}
{"id": "2239863", "revid": "767487", "url": "https://it.wikipedia.org/wiki?curid=2239863", "title": "Torneo di Viareggio 1953", "text": "Il Torneo di Viareggio 1953 \u00e8 stata la quinta edizione del torneo calcistico riservato alle formazioni giovanili di squadre di tutto il mondo ed organizzato dalla CGC Viareggio. Ad aggiudicarsi il torneo \u00e8 stato il per la terza volta nella storia della competizione, e prima squadra in grado di vincere per due anni consecutivamente il torneo.\nLe 16 squadre partecipanti arrivavano da 5 Paesi differenti e la maggior parte di esse, 9, dall'Italia.\nFormato.\nLe 16 squadre sono organizzate in diversi turni ad eliminazione diretta a partire dagli ottavi di finale."}
{"id": "2239865", "revid": "287204", "url": "https://it.wikipedia.org/wiki?curid=2239865", "title": "Antonella Confortola", "text": "\u00c8 moglie del maratoneta neozelandese Jonathan Wyatt, a sua volta atleta di alto livello; in seguito al matrimonio aveva assunto anche il cognome del coniuge e gareggiava come Antonella Confortola-Wyatt.\nBiografia.\nOriginaria di Ziano di Fiemme, in Coppa del Mondo ha esordito l'11 dicembre 1993 nella 5\u00a0km a tecnica classica di Santa Caterina di Valfurva (69\u00aa) e ha ottenuto il primo podio il 20 dicembre 1998 nella staffetta di Davos (2\u00aa).\nIn carriera ha partecipato a quattro edizioni dei Giochi olimpici invernali, (27\u00aa nella 15\u00a0km, 20\u00aa nella 30\u00a0km), (34\u00aa nella 10\u00a0km, 16\u00aa nella 15\u00a0km, 19\u00aa nella 30\u00a0km), (34\u00aa nella 10\u00a0km, non conclude la 30\u00a0km, 22\u00aa nell'inseguimento, 3\u00aa nella staffetta) e (16\u00aa nella 30 km), e a sei dei Campionati mondiali, vincendo due medaglie.\nDal 2011 gareggia prevalentemente in Marathon Cup, il circuito internazionale FIS riservato alle granfondo nel quale si \u00e8 classificata 3\u00aa nel 2013 e 2\u00aa nel 2014.\nPalmar\u00e8s.\nMarathon Cup.\nMarathon Cup - vittorie.\nLegenda:\nMS = partenza in linea\nTL = tecnica libera"}
{"id": "2239867", "revid": "767487", "url": "https://it.wikipedia.org/wiki?curid=2239867", "title": "Virtus Pallacanestro Bologna 1958-1959", "text": ""}
{"id": "2239873", "revid": "767487", "url": "https://it.wikipedia.org/wiki?curid=2239873", "title": "Torneo di Viareggio 1952", "text": "Il Torneo di Viareggio 1952 \u00e8 stata la quarta edizione del torneo calcistico riservato alle formazioni giovanili di squadre di tutto il mondo ed organizzato dalla CGC Viareggio. Ad aggiudicarsi il torneo \u00e8 stato il per la seconda volta nella storia della competizione.\nLe 16 squadre partecipanti arrivavano da 6 Paesi differenti e la maggior parte di esse, 9, dall'Italia.\nFormato.\nLe 16 squadre sono organizzate in diversi turni ad eliminazione diretta a partire dagli ottavi di finale."}
{"id": "2239874", "revid": "486946", "url": "https://it.wikipedia.org/wiki?curid=2239874", "title": "RCF Paris", "text": ""}
{"id": "2239877", "revid": "767487", "url": "https://it.wikipedia.org/wiki?curid=2239877", "title": "Virtus Pallacanestro Bologna 1959-1960", "text": ""}
{"id": "2239886", "revid": "486946", "url": "https://it.wikipedia.org/wiki?curid=2239886", "title": "Un'estate al mare (album)", "text": ""}
{"id": "2239887", "revid": "28592", "url": "https://it.wikipedia.org/wiki?curid=2239887", "title": "Rappresentanza consolare", "text": ""}
{"id": "2239888", "revid": "944090", "url": "https://it.wikipedia.org/wiki?curid=2239888", "title": "Obbligo scolare", "text": ""}
{"id": "2239894", "revid": "1543377", "url": "https://it.wikipedia.org/wiki?curid=2239894", "title": "Istruzione obbligatoria", "text": "L'istruzione obbligatoria si riferisce al periodo di istruzione richiesto a tutte le persone e imposto da un governo statale. A seconda del paese, l'educazione pu\u00f2 essere impartita in una scuola pubblica o privata riconosciuta oppure a casa (nel caso dell'istruzione domiciliare).\nL'istruzione obbligatoria differisce dal concetto \"frequenza obbligatoria\", la quale comporta per i genitori il solo obbligo a mandare i propri figli in una determinata scuola. L'istruzione obbligatoria comporta invece sia il dovere imposto dalla legge ai genitori di vedere che i loro figli ricevono un'educazione, sia la prerogativa di ogni bambino ad essere educato.\nLa Convenzione internazionale sui diritti economici, sociali e culturali richiede, entro un ragionevole numero di anni, il principio secondo cui l'istruzione obbligatoria debba essere gratuita per tutti. \nStoria.\nAntichit\u00e0.\nL'istruzione obbligatoria non fu un concetto sconosciuto nei tempi antichi, tuttavia la presenza di un'educazione obbligatoria fu generalmente legata a un'organizzazione reale, religiosa o militare, sostanzialmente diversa dalle moderne nozioni di istruzione obbligatoria impartita a chiunque.\nAntica Grecia.\n\"La Repubblica\" di Platone (ca. 424\u2013348 a.C.) \u00e8 accreditata per aver reso popolare il concetto di educazione obbligatoria nel pensiero intellettuale occidentale. La logica di Platone era semplice: la citt\u00e0 ideale richiedeva individui ideali ed individui ideali richiedevano un'educazione ideale. La divulgazione delle idee di Platone inizi\u00f2 con il pi\u00f9 ampio Rinascimento e la traduzione delle opere di Platone da parte di Marsilio Ficino (1433-1499), culminando nell'Illuminismo. Il filosofo illuminista Jean-Jacques Rousseau, noto per il suo lavoro sull'educazione (incluso il romanzo pedagogico Emilio o dell'educazione) disse che \"Per avere una buona idea dell'educazione pubblica, leggi la Repubblica di Platone. Non \u00e8 un trattato politico, come pensano quelli che si limitano a giudicare i libri in base al titolo, ma \u00e8 il lavoro pi\u00f9 fine e pi\u00f9 bello sull'educazione mai scritto.\"\nA Sparta i ragazzi tra i 6 e i 7 anni lasciavano le loro case e venivano mandati alla scuola militare. I corsi scolastici erano difficili e sono stati descritti come un \"periodo di addestramento brutale\". Tra i 18 e i 20 anni, i maschi spartani dovevano superare una prova che consisteva in attivit\u00e0 ginniche, abilit\u00e0 militari e capacit\u00e0 di comando. Il fallimento della prova da parte dello studente comportava la decadenza della cittadinanza (\"perioidos\") e dei diritti politici. La promozione era un rito di passaggio alla virilit\u00e0 e alla cittadinanza, in cui avrebbe continuato a prestare servizio militare e addestrarsi come soldato fino all'et\u00e0 di 60 anni quando il soldato poteva ritirarsi per vivere con la sua famiglia.\nGiudea.\nSin dai tempi antichi, ogni genitore della Giudea aveva l'obbligo di educare i propri figli, almeno in modo informale. Nel corso dei secoli, con lo sviluppo di citt\u00e0, paesi e villaggi, si evolvette una classe di insegnanti chiamati Rabbini. Secondo il \"Talmud\" (trattato di Bava Batra, 21a), che elogia il saggio Joshua ben Gamaliel con l'istituzione dell'educazione ebraica formale nel I secolo d.C., Ben Gamla istitu\u00ec scuole in ogni citt\u00e0 e rese obbligatoria l'istruzione formale dall'et\u00e0 di 6-8 anni.\nXIV secolo.\nLa Triplice alleanza azteca, che govern\u00f2 dal 1428 al 1521 nell'attuale Messico centrale, \u00e8 considerata il primo stato ad attuare un sistema di istruzione obbligatoria universale.\nPrima et\u00e0 moderna.\nLa Riforma protestante favor\u00ec l'istituzione dell'educazione obbligatoria per ragazzi e ragazze, prima nelle regioni che ora fanno parte della Germania, e successivamente in Europa e negli Stati Uniti.\nIl testo fondamentale di Martin Lutero \"An die Ratsherren aller St\u00e4dte deutschen Landes\" (Per i consiglieri di tutte le citt\u00e0 dei Paesi tedeschi, 1524) chiese di istituire una scuola dell'obbligo affinch\u00e9 tutti i parrocchiani potessero leggere la Bibbia da soli. Il territorio protestante sud-occidentale del Sacro Romano Impero segu\u00ec presto l'esempio: nel 1559, il ducato tedesco del W\u00fcrttemberg istitu\u00ec un sistema di istruzione obbligatoria per ragazzi. Nel 1592, il ducato del Palatinato-Zweibr\u00fccken divenne il primo territorio al mondo con istruzione obbligatoria per ragazze e ragazzi, seguito nel 1598 da Strasburgo, all'epoca citt\u00e0 libera del Sacro Romano Impero e ora parte della Francia.\nIn Scozia, il School Establishment Act del 1616 ordin\u00f2 a ogni parrocchia di istituire una scuola aperta a tutti e pagata dai parrocchiani. Il Parlamento scozzese conferm\u00f2 tale disposizione con l'Education Act del 1633 e cre\u00f2 un'imposta locale sulla terra per fornire i finanziamenti richiesti. Il sostegno richiesto dalla maggioranza dei parrocchiani, tuttavia, forn\u00ec una scappatoia per l'evasione fiscale che port\u00f2 ad una nuova legge sull'istruzione nel 1646, che port\u00f2 a grandi tumulti che portarono nel 1661 ad una temporanea inversione alla posizione meno obbligatoria del 1633. Tuttavia, nel 1696 una nuova legge ristabil\u00ec l'isituzione obbligatoria di una scuola in ogni parrocchia con un sistema di sanzioni, sequestri e attuazione diretta del governo come mezzo di applicazione ove richiesto.\nNegli Stati Uniti, in seguito ai trattati di Martin Lutero e ad altri riformatori, i congregazionalisti separatisti che fondarono la colonia di Plymouth nel 1620, obbligarono i genitori a insegnare ai loro figli come leggere e scrivere. Le leggi scolastiche del Massachusetts, tre atti legislativi emanati nella Colonia della Baia del Massachusetts nel 1642, nel 1647 e nel 1648, sono comunemente considerati i primi passi verso l'istruzione obbligatoria negli Stati Uniti. La legge del 1647, in particolare, imponeva a ogni citt\u00e0 con pi\u00f9 di 50 famiglie di assumere un insegnante e ogni citt\u00e0 di oltre 100 famiglie a fondare una scuola. Lo zelo puritano per l'apprendimento si rifletteva nel primo e rapido aumento delle istituzioni educative; ad esempio, il College di Harvard College fu fondato gi\u00e0 nel 1636.\nLa Prussia attu\u00f2 un moderno sistema di istruzione obbligatoria nel 1763. Fu introdotto dal \"Generallandschulreglement\" (Regolamento generale della scuola), un decreto emanato da Federico il Grande nel 1763-1765 e redatto da Johann Julius Hecker, con cui si obbligavano tutti i giovani cittadini, ragazze e ragazzi, ad essere educati dai 5 ai 13-14 anni e di avere una visione di base della religione cristiana, cantare, leggere e scrivere sulla base di un programma statale regolamentato e dotato di libri di testo. Agli insegnanti, spesso ex soldati, fu concesso di coltivare i bachi da seta per guadagnarsi da vivere oltre ai contributi dei cittadini e dei comuni locali.\nNell'Impero austro-ungarico, l'istruzione primaria obbligatoria fu introdotta dall'imperatrice Maria Teresa nel 1774.\nTarda era moderna.\nEuropa.\nLa frequenza scolastica obbligatoria basata sul modello prussiano si diffuse gradualmente in altri paesi. Fu rapidamente adottato dai governi scandinavi della Danimarca-Norvegia e in Svezia, e anche in Finlandia, Estonia e Lettonia all'interno dell'Impero russo, ma fu respinto nella stessa Russia.\nInghilterra e Galles.\nL'Inghilterra e il Galles furono lenti a introdurre l'istruzione obbligatoria a causa dell'alta classe che difendeva i suoi privilegi educativi. In Inghilterra e Galles, l'Elementary Education Act 1870 spian\u00f2 la strada all'istruzione obbligatoria istituendo consigli scolastici per fondare scuole in tutti i luoghi che non disponevano di adeguate risorse finanziarie. La frequenza scolastica fu obbligatoria fino all'et\u00e0 di 10 anni nel 1880. La legge sull'istruzione del 1996 impose ai genitori l'obbligo per i bambini di avere un'istruzione a tempo pieno dai 5 ai 16 anni. Tuttavia, la frequenza a scuola non \u00e8 obbligatoria: la sezione 7 della legge consente anche l'educazione domestica .\nFrancia.\nLa Francia \u00e8 stata altrettanto lenta nell'introdurre l'istruzione obbligatoria, questa volta a causa dei conflitti tra lo stato secolare e la Chiesa cattolica, e di conseguenza tra partiti politici anticlericali e cattolici. La prima serie di leggi di Jules Ferry, approvata nel 1881, rese l'istruzione primaria gratuita per ragazze e ragazzi; comuni e dipartimenti avevano la responsabilit\u00e0 condivisa di finanziarla. Nel 1882, la seconda serie di leggi di Jules Ferry rese l'istruzione obbligatoria per ragazze e ragazzi fino all'et\u00e0 di 13 anni. Nel 1936, il limite di et\u00e0 superiore fu portato a 14 anni. Nel 1959, fu ulteriormente esteso a 16.\nGermania.\nL'istruzione obbligatoria tedesca \u00e8 finanziata dagli stati federali della Germania. Venne introdotta nel 1619 e migliorata nel XVII secolo. Ha avuto un enorme effetto nel paese, con un numero maggiore di persone rispetto agli Stati Uniti.\nScozia.\nLa legge scozzese sull'istruzione del 1872 rese obbligatoria l'istruzione elementare per la prima volta per tutti i bambini di et\u00e0 compresa tra 5 e 13 anni. Le scuole parrocchiali e borghesi esistenti furono rilevate dallo stato e gestite da consigli scolastici eletti a livello locale.\nStati Uniti d'America.\nNel 1852, il Massachusetts fu il primo stato degli Stati Uniti a approvare una legge sull'educazione pubblica universale contemporanea. In particolare, il Tribunale del Massachusetts richiese a ogni citt\u00e0 di creare e gestire una scuola di grammatica. Vennero inflitte multe ai genitori che non mandavano i loro figli a scuola e il governo prese il potere di portarli via dai loro genitori e di affidarli ad altri se i funzionari del governo avessero deciso che i genitori erano \"inadatti a educare i bambini in modo adeguato\".\nLa diffusione della frequenza obbligatoria nella tradizione del Massachusetts negli Stati Uniti, in particolare per i nativi americani, fu attribuita al generale Richard Henry Pratt, che utilizz\u00f2 tecniche sviluppate sui nativi americani in un campo di prigionia a Fort Marion, Augustine, in Florida, per forzare le minoranze demografiche in tutta l'America nelle scuole governative. Il suo prototipo era la Carlisle Indian Industrial School in Pennsylvania.\nNel 1918, il Mississippi fu l'ultimo stato a emanare una legge obbligatoria sulle frequenza scolastica.\nNel 1922 gli elettori dell'Oregon tentarono di emanare l'Oregon Compulsory Education Act, che imponeva a tutti i bambini di et\u00e0 compresa tra 8 e 16 anni di frequentare la scuola pubblica statale, lasciando solo eccezioni per i bambini mentalmente o fisicamente inadatti, che abitavano ad una certa distanza dalla scuola statale o previo consenso scritto di un sovrintendente di contea a ricevere istruzioni private. La legge fu approvata dal voto popolare, ma in seguito \u00e8 stata dichiarata incostituzionale dalla Corte suprema degli Stati Uniti nel caso Pierce contro la Society of Sisters, stabilendo che \"un bambino non \u00e8 una semplice creatura dello stato\". Questo caso risolse la disputa sul fatto che le scuole private avessero o meno il diritto di fare affari e di educare negli Stati Uniti.\nItalia.\nL'istruzione obbligatoria venne introdotta in Italia durante l'epoca napoleonica: nelle repubbliche giacobine italiane e poi nel Regno italico e nel Regno di Napoli la scuola cerc\u00f2 di modellarsi su quella francese. In particolare nel 1810, Gioacchino Murat decret\u00f2 l'obbligatoriet\u00e0 della scuola primaria. L'istruzione primaria fu concepita come pubblica, obbligatoria e gratuita: tutti i cittadini, sia maschi che femmine, dovevano accedervi; per i livelli superiori non doveva esserci invece uguaglianza dell'istruzione (la quale deve valorizzare i talenti), ma uguaglianza di opportunit\u00e0. La scuola, bandendo qualsiasi insegnamento religioso, deve essere laica, basata da una parte sulla trasmissione di capacit\u00e0 professionali utili, contenuti verificabili e metodi razionali e dall'altra sulla formazione civile.\nDurante l'unit\u00e0 d'Italia, la legge Casati del 1859 istitu\u00ec una scuola elementare articolata su due bienni, il primo dei quali obbligatorio. Di fatto, al censimento del 1871 si attest\u00f2 un notevole peggioramento dell'analfabetismo rispetto alla situazione pre-unitaria, cosicch\u00e9 la legge Coppino del 1877 port\u00f2 la durata delle elementari a cinque anni ed introdusse l'obbligo scolastico nel primo triennio delle elementari stesse, definendo anche sanzioni per i genitori degli studenti che non avessero adempiuto a tale obbligo. La legge Orlando prolung\u00f2 l'obbligo scolastico fino al dodicesimo anno di et\u00e0, prevedendo l'istituzione di un \"corso popolare\" formato dalle classi quinta e sesta, che si innestava subito dopo la scuola elementare; impose altres\u00ec ai Comuni di istituire scuole almeno fino alla quarta classe, nonch\u00e9 di assistere gli alunni pi\u00f9 poveri, elargendo fondi ai Comuni con modesti bilanci.\nLa riforma Gentile del 1923 port\u00f2 l'obbligo scolastico fino ai 14 anni d'et\u00e0 per aderire ad una convenzione internazionale di alcuni anni prima, tuttavia di fatto rimase lettera morta per la stragrande maggioranza degli studenti italiani fino al 1962-1963, quando fu avviata la riforma dell'unificazione della scuola media. Nel frattempo, l'articolo 34, comma secondo della Costituzione italiana, entrata in vigore nel 1948, aveva stabilito che \"L'istruzione inferiore, impartita per almeno otto anni, \u00e8 obbligatoria e gratuita\".\nNel 1996 la riforma Berlinguer innalz\u00f2 l'obbligo scolastico da 8 a 10 anni, con l'unificazione tra scuola elementare e media (accorciando la durata di tale percorso di un anno) al fine di poter frequentare 3 anni di scuola superiore ottenendo cos\u00ec una qualifica professionale. All'interno di tale quadro venne progettato il \"nuovo obbligo formativo\" (NOF), che prevedeva il diritto-dovere di permanere nei vari canali della formazione-istruzione fino al conseguimento di una qualifica di II livello EQF. La successiva riforma Moratti (2003-2005) annull\u00f2 l'innalzamento dell'obbligo scolastico, ma mantenne l'obbligo formativo secondo cui gli studenti, dopo il conseguimento del diploma di scuola secondaria inferiore, si sarebbero dovuti iscrivere alle scuole secondarie superiori o a un corso di formazione oppure iniziare l'apprendistato (o altre forme di alternanza tra formazione e lavoro. Il ministro Giuseppe Fioroni riport\u00f2 l'obbligo scolastico a 10 anni e, in ogni caso, fino al sedicesimo anno di et\u00e0.\nGiappone.\nIn Giappone, l'educazione obbligatoria fu istituita poco dopo la Restaurazione Meiji nel 1868. Inizialmente, fu fortemente influenzata dal sistema educativo prussiano. Dopo la seconda guerra mondiale, fu ricostruito in larga misura e il nuovo modello educativo \u00e8 ampiamente influenzato dal modello americano.\nTravancore.\nNel regno indiano di Travancore, la regina Gowri Parvati Bayi pubblic\u00f2 un editto reale che dichiarava l'educazione universale e ufficialmente riconosciuto il ruolo dello Stato garantire il diritto all'istruzione dalle entrate pubbliche nel 1817.\nCina.\nL'istruzione obbligatoria \u00e8 stata istituita per la durata di nove anni. Lo scopo dell'istituzione dell'istruzione obbligatoria in Cina \u00e8 la cosiddetta \"universalizzazione\", bilanciare le differenze di istruzione tra residenti di citt\u00e0 e villaggi.\nScopi e funzioni.\nAll'inizio del XX secolo, l'educazione obbligatoria era finalizzata a far padroneggiare le abilit\u00e0 fisiche necessarie e che potevano essere utili al progresso della propria nazione. Essa instillava perci\u00f2 i valori dell'etica e delle capacit\u00e0 di comunicazione sociale nelle menti degli adolescenti. Inoltre, consentiva agli immigrati di inserirsi nella societ\u00e0 di un nuovo paese di cui non avevano conoscenza. Al giorno d'oggi, l'istruzione obbligatoria \u00e8 stata considerata in molti paesi come un diritto per tutti i cittadini.\nL'obbligatoriet\u00e0 viene principalmente utilizzata per migliorare la qualit\u00e0 educativa di tutti i cittadini, minimizzare gli studenti che smettono di frequentare la scuola per motivi economici familiari e anche per bilanciare le differenze educative tra le aree rurali e urbane.\nL'istruzione obbligatoria dipende, a seconda del paese, da quale sistema politico \u00e8 in vigore e da quanto bene \u00e8 sviluppato il sistema educativo nazionale. D'altra parte, essere istruiti \u00e8 necessario e importante per ogni cittadino, e ci sono leggi rigide sull'istruzione obbligatoria.\nVariazioni per paese nella fascia d'et\u00e0 dell'istruzione obbligatoria.\nLa tabella seguente indica a che et\u00e0 inizia e termina l'istruzione obbligatoria, paese per paese. L'et\u00e0 pi\u00f9 comune per iniziare l'istruzione obbligatoria \u00e8 di 6 anni, anche se varia tra 3 e 8. \nNumero di alunni e studenti iscritti all'istruzione obbligatoria.\nA causa della crescita della popolazione e della proliferazione dell'istruzione obbligatoria, l'UNESCO ha calcolato nel 2006 che nei successivi 30 anni, pi\u00f9 persone avrebbero ricevuto un'istruzione formale rispetto a tutta la storia umana precedente."}
{"id": "2239895", "revid": "486946", "url": "https://it.wikipedia.org/wiki?curid=2239895", "title": "Istituto superiore", "text": ""}
{"id": "2239896", "revid": "21880", "url": "https://it.wikipedia.org/wiki?curid=2239896", "title": "Atyoidea", "text": ""}
{"id": "2239899", "revid": "767487", "url": "https://it.wikipedia.org/wiki?curid=2239899", "title": "Virtus Pallacanestro Bologna 1960-1961", "text": ""}
{"id": "2239901", "revid": "1632387", "url": "https://it.wikipedia.org/wiki?curid=2239901", "title": "Scolarizzazione", "text": "Il termine scolarizzazione, in ambito sociologico, indica \"il livello di diffusione e di istituzionalizzazione della frequenza scolastica\" limitatamente ad una determinata popolazione giovanile. Da questo punto di vista, le percentuali in cui la scolarizzazione viene espressa sono di solito oggetto di comparazioni regionali, nazionali o internazionali. I dati raccolti sono poi oggetto di valutazioni anche in sede politica, allo scopo di delineare le modalit\u00e0 di intervento e le misure pi\u00f9 adatte per fronteggiare le specifiche difficolt\u00e0 nei vari contesti e di orientare i processi di educazione e di istruzione.\n\u00c8 possibile distinguere tale concetto da quello di alfabetizzazione. A tal fine si pu\u00f2 notare che mentre quest'ultima pu\u00f2 avvenire anche in luoghi diversi dalla scuola, la scolarizzazione dal canto suo non si esaurisce con l'alfabetizzazione.\nInoltre, mentre la scolarizzazione ha per soggetti quasi sempre dei giovani, l'alfabetizzazione frequentemente pu\u00f2 avere come destinatari anche adulti.\nInfine, la scolarizzazione ha per oggetto soprattutto comportamenti, l'alfabetizzazione invece ha principalmente obiettivi cognitivi.\nIn ambito pedagogico, alcuni autori propendono per un ampliamento dell'ambito semantico del termine, includendovi l'educazione.\nSi veda per es. il seguente testo: \"Quindi la scolarizzazione intesa come l'insegnare a scrivere, leggere e far di conti va bene a mio parere se \u00e8 finalizzato non a creare dei contenitori in cui immettere un numero ben preciso di nozioni a seconda di quanto previsto dai programmi ministeriali ma una scolarizzazione che diventi anche educazione\"."}
{"id": "2239903", "revid": "1543377", "url": "https://it.wikipedia.org/wiki?curid=2239903", "title": "Nazionale di rugby a 15 di Guam", "text": "La nazionale di rugby XV di Guam \u00e8 inclusa nel terzo livello del rugby internazionale."}
{"id": "2239905", "revid": "287204", "url": "https://it.wikipedia.org/wiki?curid=2239905", "title": "Capitali storiche della Cina", "text": "Le capitali storiche della Cina sono le citt\u00e0 che nel corso della lunga storia del paese sono state riconosciute come capitali. In quei momenti in cui la Cina era divisa tra diverse dinastie, pi\u00f9 di una citt\u00e0 ha dichiarato di essere la capitale della Cina. \nCon il termine quattro grandi capitali della Cina (cinese tradizionale: \u4e2d\u570b\u56db\u5927\u53e4\u90fd; cinese semplificato: \u4e2d\u56fd\u56db\u5927\u53e4\u90fd; pinyin: Zh\u014dnggu\u00f3 S\u00ec D\u00e0 G\u01d4d\u016b) ci si riferisce alle maggiori citt\u00e0 che, nel passato, sono state capitali della Cina unita: Pechino, Nanchino, Luoyang e Chang'an (ora conosciuta come Xi'an). Luoyang \u00e8 stata la capitale per un totale di 1000 anni per nove dinastie e Xi'an per sette dinastie per un totale di quasi 900 anni. Luoyang e Xi'an sono anche state capitali secondarie alternative durante la dinastia Zhou, la dinastia Han, la dinastia Sui e la dinastia Tang. Dal 1153 fino ad oggi, Pechino \u00e8 stato capitale della Cina per 732 anni. Nanjing, in dieci periodi diversi, \u00e8 stata la capitale per quasi 400 anni.\nDopo il 1930, in seguito a nuove scoperte archeologiche, altre capitali storiche sono state aggiunte alla lista; ora si parla comunemente delle sette antiche capitali della Cina, dove sono incluse Kaifeng (aggiunta negli anni venti come quinta capitale), Hangzhou (aggiunta negli anni trenta) e Anyang (aggiunta nel 1988). \u00c8 stato proposto di aggiungere alla lista anche Zhengzhou."}
{"id": "2239906", "revid": "767487", "url": "https://it.wikipedia.org/wiki?curid=2239906", "title": "Virtus Pallacanestro Bologna 1961-1962", "text": ""}
{"id": "2239909", "revid": "1149807", "url": "https://it.wikipedia.org/wiki?curid=2239909", "title": "Episodi di Acqua in bocca (prima stagione)", "text": "Elenco degli episodi della prima serie di Acqua in bocca, serie televisiva a cartoni animati realizzata dallo studio italiano Maga Animation Studio prodotto da Rai fiction e Maga Animation Studio, basato su un'idea di Guido Manuli e Elena Mora. \nUn amico per Pippo.\nNell'acquario di casa Carugati arriva Palla, un nuovo pesce, e Pippo lo accoglie con affetto.\nMp3 marino.\nPippo cerca di convincere Palla ad ascoltare musica.\nKiller.\nPalla, a causa di una coincidenza, viene scambiato per un misterioso pesce killer; la famiglia e Pippo sono preoccupati per il da farsi.\nPuzzette.\nPalla insegna a Pippo a fare le puzzette.\nPippo, e la pappa?\nA causa di un passaparola tra i componenti della famiglia, Pippo e Palla rimangono senza cibo.\nPer amore di Achille.\nSarah litiga con il suo fidanzato Achille, mentre Chris esulta perch\u00e9 non deve pi\u00f9 prestargli i suoi CD. La crisi per\u00f2 non dura a lungo.\nLa pizza... e Margherita?\nChris rischia di non uscire con la sua fidanzata a causa di un brutto voto in matematica, cos\u00ec decide di inventarsi mille scuse.\nScendiamo in sciopero!\nChris e Sarah per farsi aumentare la paghetta decidono di entrare in sciopero.\nAllarme gita.\nChris e Sarah partono per una gita.\nChe caldo che fa!\nSalta il contatore della luce perch\u00e9 hanno troppi apparecchi elettrici accesi.\nTra moglie e marito....\nA causa di due calzini finiti in una minestra Ma e Pa litigano.\nRapimento e riscatto.\nPippo e Palla si risvegliano nel buio di un locale sconosciuto.\nUniverso Carugati.\nSe la famiglia \u00e8 come un universo, i suoi componenti sono i pianeti di un sistema solare.\nTutti al mare!\nLa famiglia cerca di decidere dove andare in vacanza.\nLa sabbia per Rambo.\nRambo rimane senza sabbia e non sa proprio come fare per fare i suoi bisogni.\nOrrore un brufolo!\nSarah si risveglia con un brufolo.\nIl tema di Sara.\nMa e Pa hanno trovato un tema in cui Sara descrive la loro famiglia come un racconto dell'orrore.\nRambo innamorato.\nRambo \u00e8 innamorato e i ragazzi con Ma e Pa decidono di portarlo dalla sua gattina.\nOcchio nero.\nChris si \u00e8 preso un pugno dalla sua fidanzata.\nExtraterrestri?\nPalla si diverte a spaventare Pippo con alcuni racconti di extraterrestri, mentre tutta la famiglia e fuori casa a vedere un film horror.\nEssere o non essere.\nChris si sta esercitando per la sua recita scolastica Sarah non ne pu\u00f2 pi\u00f9.\nL'uomo preistorico.\nSarah e Chris realizzano una ricerca per la scuola sull'uomo preistorico.\nTutti a dieta.\nLa mamma mette a dieta la famiglia, Palla ne approfitta e spiega a Pippo quanti pesci enormi si trovano nell'oceano.\nGuai in vista!\nMa ha deciso di andare a parlare con i prof dei ragazzi.\nArrivano le nonne!!!\nChris e Sarah sono preoccupati per l'arrivo delle nonne.\nBuon compleanno!\nPalla sembra sparito. Pippo \u00e8 disperato e si immagina che al suo caro amico siano capitate le cose pi\u00f9 terribili."}
{"id": "2239912", "revid": "304077", "url": "https://it.wikipedia.org/wiki?curid=2239912", "title": "USS Albacore (SS-218)", "text": "Lo USS \"Albacore\" (codici e numeri d'identificazione SS-218) fu un sommergibile di classe Gato costruito durante la seconda guerra mondiale per la United States Navy, la marina militare degli Stati Uniti d'America. Il suo nome, seconda unit\u00e0 a portare tale denominazione, fa riferimento al \"Thunnus alalunga\", un pesce della famiglia Scombridae, conosciuto con numerosi nomi comuni tra cui \"albacore fish\" e \"albacore tuna\" (in italiano alalunga o alalonga) e di primaria importanza nella pesca commerciale nei mari temperati di tutto il mondo.\nL'\"Albacore\" oper\u00f2 nel teatro dell'Oceano Pacifico della seconda guerra mondiale, venendo accreditato dell'affondamento di 13 unit\u00e0 giapponesi, tra le quali due cacciatorpediniere, un incrociatore leggero e una portaerei, la , e di altre 5 danneggiate, non tutte confermate dalla Joint Army-Navy Assessment Committee (JANAC) dopo la fine del conflitto. Grazie ai risultati ottenuti durante il servizio, venne insignito della Presidential Unit Citation e di 9 battle star. Dichiarato disperso nel 1944, venne presumibilmente affondato da una mina navale a nord di Hokkaid\u014d il 7 novembre di quell'anno."}
{"id": "2239917", "revid": "2161976", "url": "https://it.wikipedia.org/wiki?curid=2239917", "title": "Sere d'agosto", "text": "Sere d'agosto \u00e8 un album raccolta di brani musicali della cantautrice italiana Giuni Russo, pubblicato nel 1987 su 33 giri dall'etichetta discografica italiana CGD.\nL'album contiene sei brani precedentemente inseriti nell'album \"Vox\" (1983) e sette tratti da \"Mediterranea\" (1984)."}
{"id": "2239919", "revid": "599013", "url": "https://it.wikipedia.org/wiki?curid=2239919", "title": "Slavko Vrane\u0161", "text": "Carriera.\nHa iniziato a giocare a basket nel club serbo FMP \u017deleznik.\nPer la stagione 2000-01, \u00e8 stato comprato dal club turco Tofa\u015f.\n\u00c8 stato selezionato dai New York Knicks nel secondo turno del Draft NBA 2003. \u00c8 rimasto ai Knicks fino al dicembre del 2003. A gennaio del 2004 ha firmato un contratto di dieci giorni con i Portland Trail Blazers. Prima che il suo contratto scadesse, ha giocato una partita nella stagione 2003-2004.\nDopo, ha giocato brevemente per la Stella Rossa. Dal 2004 al 2007 ha giocato con Budu\u0107nost Podgorica per la seconda volta nella sua carriera.\nNell'ottobre 2007 ha firmato un contratto di tre anni con il Partizan Belgrado.\nNell'ottobre 2011 ha firmato con il Sanaye Petroshimi BC nella Super League iraniana.\nNel corso del 2013 ha giocato con il Metalac Valjevo. \nNell'ottobre 2013 ha firmato con il Zob Ahan Isfahan.\nIl 10 febbraio 2015 ha firmato nuovamente con il Metalac Valjevo. L'8 maggio ha lasciato Metalac.\nPi\u00f9 tardi quel mese, \u00e8 tornato alla sua ex squadra, il Petrochimi Bandar Imam."}
{"id": "2239920", "revid": "287204", "url": "https://it.wikipedia.org/wiki?curid=2239920", "title": "Slavko Vranes", "text": ""}
{"id": "2239921", "revid": "767487", "url": "https://it.wikipedia.org/wiki?curid=2239921", "title": "Justin Sane", "text": ""}
{"id": "2239926", "revid": "767487", "url": "https://it.wikipedia.org/wiki?curid=2239926", "title": "Virtus Pallacanestro Bologna 1962-1963", "text": ""}
{"id": "2239933", "revid": "1573940", "url": "https://it.wikipedia.org/wiki?curid=2239933", "title": "Geochelone", "text": "Geochelone \u00e8 un genere di tartarughe terrestri appartenente alla famiglia Testudinidae. Le tartarughe del genere \"Geochelone\", note anche come tartarughe tipiche o tartarughe terrestri, si trovano nell'Asia meridionale, e la loro dieta consiste principalmente di piante.\nLa forma del guscio della tartaruga stella indiana ricorda un \"g\u00f6mb\u00f6c\", permettendogli di rimettersi in piedi molto facilmente quando viene ribaltata sul guscio.\nTassonomia.\nComprende le seguenti specie:\nBinomi obsoleti.\nAlcune specie di tartarughe sono state rimosse dal genere. Questo taxon, come precedentemente definito, era \"polifiletico, rappresentando almeno cinque cladi indipendenti\". Le tartarughe rimosse da questo genere includono membri dei generi \"Aldabrachelys\" (dalle Seychelles e dal Madagascar), \"Astrochelys\" (Madagascar), \"Chelonoidis\" (Sud America e Isole Gal\u00e1pagos), \"Stigmochelys\" e \"Centrochelys\" (Africa), e l'estinta \"Megalochelys\" (Asia meridionale).\nLe seguenti specie, in passato attribuite al genere \"Geochelone\" sono collocate in generi differenti:"}
{"id": "2239938", "revid": "767487", "url": "https://it.wikipedia.org/wiki?curid=2239938", "title": "Virtus Pallacanestro Bologna 1963-1964", "text": ""}
{"id": "2239939", "revid": "1543377", "url": "https://it.wikipedia.org/wiki?curid=2239939", "title": "Nazionale di rugby a 15 della Guyana", "text": "La nazionale di rugby XV della Guyana \u00e8 inclusa nel terzo livello del rugby internazionale."}
{"id": "2239940", "revid": "767487", "url": "https://it.wikipedia.org/wiki?curid=2239940", "title": "Nomos Apache Alpha", "text": "Nomos Apache Alpha \u00e8 un album dei Dedalus pubblicato nel 2004."}
{"id": "2239942", "revid": "666668", "url": "https://it.wikipedia.org/wiki?curid=2239942", "title": "Athletiko Politistico Somateios Parnassos Strovolos", "text": "L'Athletiko Politistico Somateios Parnassos Strovolos (in greco \"\u0391\u03b8\u03bb\u03b7\u03c4\u03b9\u03ba\u03cc \u03a0\u03bf\u03bb\u03b9\u03c4\u03b9\u03c3\u03c4\u03b9\u03ba\u03cc \u03a3\u03c9\u03bc\u03b1\u03c4\u03b5\u03af\u03bf \u03a0\u03b1\u03c1\u03bd\u03b1\u03c3\u03c3\u03cc\u03c2 \u03a3\u03c4\u03c1\u03bf\u03b2\u03cc\u03bb\u03bf\u03c5\"), conosciuto semplicemente come Parnassos Strovolos, \u00e8 una societ\u00e0 polisportiva cipriota con sede a Strovolos.\nStoria.\nLa polisportiva \u00e8 stata fondata nel 1957. La squadra di calcio a 5 \u00e8 la sezione che ha ottenuto maggiori successi, vincendo due edizioni della massima serie nazionale (2006 e 2008) oltre a una coppa di Cipro e una supercoppa nazionale. Nelle competizioni continentali il Parnassos non \u00e8 mai andato oltre il turno preliminare di Coppa UEFA: nell'edizione 2006-07 \u00e8 rimasto fuori dal tabellone principale a favore del Nafta Mazeikiai mentre nel 2009 a favore del Roubaix Futsal solo per differenza reti."}
{"id": "2239946", "revid": "1305772", "url": "https://it.wikipedia.org/wiki?curid=2239946", "title": "El Comercio", "text": "El Comercio \u00e8 il nome di vari quotidiani di lingua spagnola."}
{"id": "2239948", "revid": "131358", "url": "https://it.wikipedia.org/wiki?curid=2239948", "title": "Col\u00f3n de Santa Fe", "text": ""}
{"id": "2239955", "revid": "767487", "url": "https://it.wikipedia.org/wiki?curid=2239955", "title": "Il quiz dell'amore", "text": "Il quiz dell'amore (\"Starter for 10\") \u00e8 un film del 2006 diretto da Tom Vaughan, tratto dal romanzo \"Le domande di Brian\" di David Nicholls, il quale ne ha anche adattato la sceneggiatura.\nTrama.\nAmbientato nel 1985, il film racconta le disavventure di Brian Jackson, uno studente al primo anno della facolt\u00e0 di Letteratura dell'Universit\u00e0 di Bristol. Nonostante le umili origini, Brian \u00e8 amante della conoscenza e fin da piccolo ha la mania per il quiz televisivo \"University Challenge\".\nPer poter partecipare al quiz, entra a far parte di un gruppo di dotati studenti di cui fa anche parte l'affascinante Alice. Brian cercher\u00e0 di far colpo sulla bella studentessa, ma il suo fascino non particolarmente da adone colpisce il cuore di Rebecca, una dolce studentessa politicamente impegnata."}
{"id": "2239956", "revid": "71433", "url": "https://it.wikipedia.org/wiki?curid=2239956", "title": "Starter for 10", "text": ""}
{"id": "2239959", "revid": "599013", "url": "https://it.wikipedia.org/wiki?curid=2239959", "title": "Kazuhiro Kubo", "text": "Carriera.\nNelle gare del motomondiale ha corso un solo Gran Premio quale wild card, nel 1999 in classe 125 guidando una Yamaha, giungendo al nono posto nel GP del Giappone e classificandosi 27\u00ba a fine stagione."}
{"id": "2239960", "revid": "287204", "url": "https://it.wikipedia.org/wiki?curid=2239960", "title": "Ko\u0161arka\u0161ki klub Atlas Beograd", "text": "Il Ko\u0161arka\u0161ki klub Atlas Belgrado \u00e8 stata una societ\u00e0 cestistica avente sede a Belgrado, in Serbia, fondata nel 1972, nel 2006 ha cessato di esistere.\nDurante la sua storia, specialmente per ragioni di sponsor, ha assunto diverse denominazioni, di seguito elencate:"}
{"id": "2239961", "revid": "4711", "url": "https://it.wikipedia.org/wiki?curid=2239961", "title": "Atlas Belgrado", "text": ""}
{"id": "2239962", "revid": "131358", "url": "https://it.wikipedia.org/wiki?curid=2239962", "title": "Belgrano de C\u00f3rdoba", "text": ""}
{"id": "2239965", "revid": "131358", "url": "https://it.wikipedia.org/wiki?curid=2239965", "title": "Ca\u00f1uelas FC", "text": ""}
{"id": "2239968", "revid": "397438", "url": "https://it.wikipedia.org/wiki?curid=2239968", "title": "Buick Encamp", "text": ""}
{"id": "2239969", "revid": "131358", "url": "https://it.wikipedia.org/wiki?curid=2239969", "title": "Atl\u00e9tico de Rafaela", "text": ""}
{"id": "2239970", "revid": "397438", "url": "https://it.wikipedia.org/wiki?curid=2239970", "title": "Gran Valira Encamp", "text": ""}
{"id": "2239971", "revid": "397438", "url": "https://it.wikipedia.org/wiki?curid=2239971", "title": "F.C. Encamp", "text": ""}
{"id": "2239974", "revid": "397438", "url": "https://it.wikipedia.org/wiki?curid=2239974", "title": "Granvalira FC Encamp", "text": ""}
{"id": "2239975", "revid": "729019", "url": "https://it.wikipedia.org/wiki?curid=2239975", "title": "Sergio Siracusa", "text": "Biografia.\nNato nel 1937 a Napoli da famiglia siciliana, durante il periodo bellico, visse la sua fanciullezza tra gli sfollati a Paternopoli (AV) dove un prete lo convinse ad intraprendere la carriera militare.\nHa frequentato l'accademia militare di Modena e la Scuola di Applicazione di Torino. Nominato sottotenente d'artiglieria nel 1957, il 1\u00ba ottobre 1959 \u00e8 destinato all'80\u00ba Reggimento Fanteria centro addestramento reclute. Ufficiale pilota osservatore di elicottero dell'aviazione leggera dell'esercito dal 1964, presta servizio al Raggruppamento Elicotteri \"Rigel\" dell'aviazione dell'Esercito.\nNel 1975-76 ha seguito l'Army General Staff College di Fort Leavenworth, Kansas, negli Stati Uniti. Dopo una lunga attivit\u00e0 presso lo Stato Maggiore a Roma, \u00e8 stato addetto militare presso l'ambasciata d'Italia di Washington D.C. (1983-1986). Promosso generale ha comandato la 3\u00aa Brigata missili \"Aquileia\" di Portogruaro e ha successivamente ricoperto incarichi prestigiosi quali Ispettore Generale dell'aviazione dell'esercito e Sottocapo di Stato Maggiore operativo presso il Comando Forze Terrestri Alleate del Sud Europa di Verona.\nDal luglio 1994 al 3 novembre 1996 \u00e8 stato Direttore del SISMI. Dal 21 febbraio 1997 all'aprile 2002 ha ricoperto l'incarico di Comandante Generale dell'Arma dei Carabinieri.\nDal maggio 2002 \u00e8 nominato Consigliere di Stato."}
{"id": "2239976", "revid": "1603714", "url": "https://it.wikipedia.org/wiki?curid=2239976", "title": "Pittore di Andocide", "text": "Attivit\u00e0.\nLa firma di quest'ultimo in quanto vasaio ci \u00e8 giunta su nove vasi, cinque dei quali decorati da uno stesso artista che potrebbe essere Andocide stesso ma che viene chiamato appunto Pittore di Andocide. Un certo numero di vasi non firmati gli sono stati attribuiti su base stilistica. \nViene ritenuto, a seguito di uno studio di Ernst Langlotz, del 1920, che individuava l'affinit\u00e0 stilistica tra le sue figure e quelle scolpite per il fregio del Tesoro dei Sifni, uno dei primi artisti ad impiegare la tecnica a figure rosse, forse lo stesso inventore, bench\u00e9 utilizzasse comunemente tecniche diverse: figure nere, ceramica bilingue, e una tecnica unica e sperimentale in cui le figure rosse sono risparmiate su un fondo bianco (la si pu\u00f2 osservare nell'anfora del Louvre F 203).\nTra i temi pi\u00f9 frequentemente impiegati troviamo episodi mitologici legati ad Eracle, come nella nota anfora di Monaco con \"Eracle e Atena\", o quella al Museum of Fine Arts di Boston (99. 538). Dipinse anche soggetti dionisiaci e scene di palestra. \nI lavori a figure rosse del Pittore di Andocide mostrano agevolmente l'evoluzione nel controllo della nuova tecnica e la sempre maggiore confidenza nell'utilizzo della stessa, sempre confinata tuttavia entro un orizzonte decorativo ancora appartenente alle tradizionali figure nere che non lasciava spazio alle nuove potenzialit\u00e0 offerte. Le scene sono ricche di movimento, ma con figure principali compatte e isolate; vesti, pelli e capelli sono finemente caratterizzati. Le sue figure risultano comunque plastiche ed espressive, capaci di sfruttare l'alternanza e l'equilibrio tra chiari e scuri e diedero una prima impronta al successivo sviluppo delle figure rosse attiche attuato dai migliori esponenti del cosiddetto \"Gruppo dei pionieri\".\nL'attribuzione al pittore di Lisippide delle scene a figure nere sulle anfore bilingui del Pittore di Andocide \u00e8 incerta."}
{"id": "2239982", "revid": "827882", "url": "https://it.wikipedia.org/wiki?curid=2239982", "title": "Wolf Cub", "text": "Wolf Cub, il cui vero nome \u00e8 Nicholas Gleason, \u00e8 un personaggio dei fumetti, creato da Brian K. Vaughan (testi) e Lee Ferguson (disegni), pubblicato dalla Marvel Comics. Apparso per la prima volta sulle pagine della mini-serie \"Chamber\" n. 1 (ottobre 2002), da allora ha risieduto allo Xavier Institute, per poi entrare prima nei Paragons e poi negli Young X-Men.\nBiografia del personaggio.\nSpecie Dominante.\nDopo la morte dei genitori, Nicholas Gleason, giovane mutante con permanente aspetto lupesco, divenne bersaglio di una setta d'assassini anti-mutanti. Soccorso dagli X-Men Chamber e Ciclope, Gleason venne spedito allo Xavier Institute, dove con l'assistenza di altri mutanti cominci\u00f2 a venire a patti con la sua natura animalesca. Tuttavia, malgrado gli sforzi gli riusc\u00ec di attaccare Havok e ferirlo gravemente prima di fuggire dall'istituto ed incontrare il mutante Maximus Lobo e gli altri licantropi della \"Specie Dominante\". Lobo tent\u00f2 sempre pi\u00f9 insistentemente di far entrare nel gruppo anche il giovane Gleason con l'intento di penetrare all'interno dell'istituto, ma questi, ritrovandosi infine con le spalle al muro non pot\u00e9 fare altro se non allearsi con il gruppo pandimensionale degli Exiles per sconfiggere definitivamente Lobo ed il suo branco.\nDecimazione e Paragons.\nDurante la direzione di Emma Frost e Ciclope dello Xavier Institute e la divisione degli studenti in squadre, Gleason fu assegnato al team dei Paragons, assieme a Pixie, e posto sotto la guida prima di Wolfsbane e poi di Magma. Al risveglio dell\"'M-Day\", Gleason fu uno dei pochi studenti a mantenere i propri poteri, mentre la maggior parte degli studenti depotenziata fu costretta ad abbandonare la scuola.\nAlla ricerca di Magik.\nDurante l'ascolto del racconto su Magik, Belasco e il Limbo, narrato da Blindfold, Wolf Cub assieme agli altri fu catapultato all'interno di questa dimensione demoniaca dove venne imprigionato, ma non serza aver prima ucciso parecchi demoni con i suoi artigli.\nYoung X-Men.\nReclutato da Ciclope prima che riuscisse a sventrare Maximus Lobo, Wolf Cub, assieme a Dust, Rockslide, Blindfold, Ink e Greymalkin, entr\u00f2 a far parte di un nuovo team di X-Men con l'obiettivo di fermare la nuova \"Confraternita dei mutanti\". Portato a termine il rapimento di Magma, durante il quale Dust viene cristallizzata dalle fiamme della mutante, Ciclope affida loro il compito di fare irruzione all'interno del Club infernale. Nel mentre, alla Caverna del Pericolo un misterioso mutante rivela che dietro le sembianze del capo degli X-Men si celava il cyborg Donald Pierce, che infuriato fugge dal luogo dello scontro per tornare l\u00ec dove aveva imprigionato Moonstar e Blindfold, fatta prigioniera da Ink. Scoperti gli inganni di Pierce, gli Young X-Men uniscono le forze con coloro che avrebbero dovuto catturare e si inoltrano nei tunnel dei Morlocks, dove suppongono si nasconda il nemico. Trovatolo ed ingaggiato lo scontro, come di consueto Wolf Cub si getta per primo nella mischia, facendo avverare la profezia di Blindfold, che aveva visto proprio la sua morte. Infuriato, Rockslide cede alle suppliche finali di Nicholas e decide di non uccidere Pierce, perch\u00e9 non \u00e8 cos\u00ec che gli X-Men si comportano.\nPoteri e abilit\u00e0.\nGleason possiede una mutazione permanente che fa rassomigliare il suo aspetto a quello di un lupo. Oltre a conferirgli una folta pelliccia, la mutazione gli dona anche forza, velocit\u00e0, riflessi, resistenza e sensi supersviluppati."}
{"id": "2239983", "revid": "174925", "url": "https://it.wikipedia.org/wiki?curid=2239983", "title": "Exechias", "text": ""}
{"id": "2239984", "revid": "1899097", "url": "https://it.wikipedia.org/wiki?curid=2239984", "title": "Arcangelo Tadini", "text": "Biografia.\nEntr\u00f2 presto nel seminario di Brescia, dove si trovava gi\u00e0 uno dei suoi fratelli. Fu ordinato sacerdote nel 1870 da Benedetto Riccabona. Il suo primo incarico fu quello di vicario cooperatore della parrocchia di Lodrino (BS); in paese, fu incaricato dell'insegnamento ai ragazzi, nella scuola comunale. A perenne ricordo della sua testimonianza, la comunit\u00e0 lodrinese ha voluto intitolare a Don Arcangelo il nuovo complesso scolastico (5 marzo 2000).\nFu poi fu cappellano presso il santuario di Santa Maria della Noce a Brescia. Infine venne inviato a Botticino, dove fu parroco con il titolo di arciprete.\nEra l'epoca della rivoluzione industriale e Arcangelo, leggendo l'enciclica \"Rerum novarum\" di papa Leone XIII, conobbe le difficolt\u00e0 fisiche e morali della classe operaia.\nCon il suo patrimonio personale, costru\u00ec una filanda e una casa per i lavoratori. Nel frattempo, fond\u00f2 l'associazione di mutuo soccorso operaio, che forniva assistenza ai lavoratori in caso di malattia o di infortunio, e la congregazione delle Suore Operaie della Santa Casa di Nazareth, la cui missione era quella di lavorare con gli operai per fornire loro l'istruzione e sostegno morale.\nIl miracolo per la beatificazione.\nCarmela Berardi, appartenente alle Suore operaie della Santa Casa di Nazareth, era stata colpita in giovane et\u00e0 da tubercolosi polmonare bilaterale che le aveva danneggiato le corde vocali, rendendola afona per sette anni. In occasione della riesumazione della salma del Servo di Dio Arcangelo Tadini, l'11 marzo 1943, alla presenza delle altre suore operaie, la superiora generale invit\u00f2 suor Carmela a inginocchiarsi e pregare il Miserere. Appena ebbe aderito alla richiesta, la Berardi cominci\u00f2 a parlare a voce alta, e da quel momento sparirono anche i danni della tubercolosi. La Consulta Medica, nel dicembre del 1998, giudic\u00f2 la guarigione scientificamente inspiegabile, e il 23 marzo 1999 il Congresso dei Teologi la dichiar\u00f2 ottenuta grazie all'intercessione del Tadini. Il 21 giugno 1999 papa Giovanni Paolo II promulg\u00f2 il decreto sul miracolo, e il 3 ottobre 1999 celebr\u00f2 il rito della beatificazione.\nIl miracolo per la canonizzazione.\nPer la canonizzazione del beato Arcangelo Tadini, la Chiesa cattolica ha ritenuto miracoloso il concepimento di un figlio, avvenuto nel 2004, da parte di Elisabetta Fostini e Roberto Marazzi, una coppia sterile secondo la medicina.\nI due coniugi, sposatisi nel 2000, non riuscendo ad avere figli in modo naturale, si erano rivolti ai medici e, dopo le opportune analisi, erano stati dichiarati entrambi sterili dal punto di vista scientifico.\nScartata la fecondazione artificiale, perch\u00e9 contraria al loro modo di pensare, avevano pensato anche alla possibilit\u00e0 di un'adozione.\nCominciarono per\u00f2 prima a chiedere a Dio il miracolo di un figlio, prima recandosi a Me\u0111ugorje, poi domandando l'intercessione del beato Arcangelo Tadini, dopo avere conosciuto le Suore Operaie della Santa Casa di Nazareth, congregazione fondata dal religioso. Avevano saputo infatti di altre coppie che avevano concepito un figlio dopo aver invocato il beato Tadini.\nIl 6 dicembre 2004 Elisabetta seppe, con gioia e stupore, di essere incinta. Nell'agosto 2005 nacque Maria; cinque mesi dopo la donna seppe di essere di nuovo incinta, e al secondo figlio fu dato il nome Giovanni.\nEntrambi i figli sono sani e normali.\nIl caso, dopo il processo diocesano, fu sottoposto alla Congregazione per le Cause dei Santi che promulg\u00f2 il decreto sul miracolo, dichiarando che quanto si era verificato non poteva essere spiegato dal punto di vista scientifico.\nNel Martirologio Romano la memoria liturgica del beato Arcangelo Tadini \u00e8 stata fissata al 20 maggio."}
{"id": "2239985", "revid": "174925", "url": "https://it.wikipedia.org/wiki?curid=2239985", "title": "Pittore d'Andocide", "text": ""}
{"id": "2239986", "revid": "4175", "url": "https://it.wikipedia.org/wiki?curid=2239986", "title": "Gimnasia y Esgrima de Jujuy", "text": ""}
{"id": "2239988", "revid": "287204", "url": "https://it.wikipedia.org/wiki?curid=2239988", "title": "Minoru Nakamura", "text": "Carriera.\nNel 1997 ha gareggiato nel campionato nazionale di velocit\u00e0 giapponese della classe 125 piazzandosi al ventesimo posto; nel 1998 migliora la sua posizione arrivando al quarto posto in classifica, i suoi risultati l'hanno in seguito portato al debutto nel motomondiale.\nNel mondiale ha per\u00f2 corso un solo Gran Premio, quello del Giappone nel 1999, nella classe 125 con una Honda. Grazie al 10\u00ba posto conquistato \u00e8 comunque giunto 29\u00ba nella classifica generale a fine stagione.\nNel 2000 \u00e8 tornato a gareggiare nel campionato nazionale giapponese, questa volta in classe 250, terminando la stagione al 13\u00ba posto."}
{"id": "2239990", "revid": "300067", "url": "https://it.wikipedia.org/wiki?curid=2239990", "title": "Zoran \u010cutura", "text": ""}
{"id": "2239991", "revid": "599013", "url": "https://it.wikipedia.org/wiki?curid=2239991", "title": "Zoran \u0106utura", "text": ""}
{"id": "2239992", "revid": "287204", "url": "https://it.wikipedia.org/wiki?curid=2239992", "title": "Zoran Cutura", "text": ""}
{"id": "2239994", "revid": "1543377", "url": "https://it.wikipedia.org/wiki?curid=2239994", "title": "Municipalit\u00e0 locale di Mohokare", "text": "Mohokare \u00e8 una municipalit\u00e0 locale (in inglese Mohokare Local Municipality) appartenente alla municipalit\u00e0 distrettuale di Xhariep della provincia di Free State in Sudafrica. \nIn base al censimento del 2001 la sua popolazione \u00e8 di 36.321 abitanti.\nLa sede amministrativa e legislativa \u00e8 la citt\u00e0 di Zastron e il suo territorio si estende su una superficie di ed \u00e8 suddiviso in 5 circoscrizioni elettorali (\"wards\"). Il suo codice di distretto \u00e8 FS163.\nGeografia fisica.\nConfini.\nLa municipalit\u00e0 locale di Mohokare confina a nord e a est con quella di Municipalit\u00e0 locale di Naledi (Motheo), a est con il Lesotho, a sud con quelle di Senqu e Maletswai (Ukhahlamba/Provincia del Capo Orientale) e a ovest con quella di Kopanong."}
{"id": "2240000", "revid": "1979849", "url": "https://it.wikipedia.org/wiki?curid=2240000", "title": "Virtus Pallacanestro Bologna 1964-1965", "text": ""}
{"id": "2240001", "revid": "363629", "url": "https://it.wikipedia.org/wiki?curid=2240001", "title": "Poliomavirus JC", "text": "Il virus JC (JCV), anche conosciuto come virus di John Cunningham \u00e8 un tipo di Polyomavirus umano (precedentemente conosciuto come papovavirus) ed \u00e8 geneticamente simile al BK virus e all'SV40. Fu scoperto nel 1971 e nominato con le due iniziali del nome di un paziente che era affetto da leucoencefalopatia multifocale progressiva (PML). Il virus \u00e8 responsabile appunto della PML e di altre malattie, le quali insorgono solamente in caso di immunodeficienza, come nel caso dell'AIDS o durante un trattamento con farmaci che inducono uno stato di immunosoppressione (ad esempio nelle persone che hanno ricevuto un trapianto d'organo).\nEpidemiologia.\nIl virus \u00e8 molto comune essendo presente nel 70-90% della popolazione; e la maggior parte delle persone contrae il JCV durante l'infanzia o l'adolescenza. Si trova in alte concentrazioni nelle acque di scolo urbane in tutto il mondo, portando alcuni ricercatori a sospettare che l'acqua contaminata sia una tipica via di infezione.\nMinori variazioni genetiche si trovano con consistenza in aree geografiche differenti; perci\u00f2, l'analisi genetica di campioni di poliomavirus JC \u00e8 stata utile nel tracciare la storia delle migrazioni umane.\nInfezione e patogenesi.\nIl sito iniziale di infezione potrebbero essere le tonsille, o forse il tratto gastrointestinale. Il virus rimane quindi latente nel tratto gastrointestinale e pu\u00f2 anche infettare le cellule epiteliali tubulari nei reni, dove continua a riprodursi, provocando la presenza di particelle virali nelle urine.\nIl JCV pu\u00f2 attraversare la barriera emato-encefalica e raggiungere il sistema nervoso centrale, dove infetta gli oligodendrociti e gli astrociti, forse attraverso il recettore della serotonina 5-HT2A. Il DNA virale del virus JC pu\u00f2 essere rilevato nel tessuto cerebrale di pazienti sia affetti, sia non affetti da leucoencefalopatia multifocale progressiva (PML).\nL'immunodeficienza o l'immunosoppressione permette al JCV di riattivarsi. Nel cervello causa la leucoencefalopatia multifocale progressiva (PML), solitamente fatale, distruggendo gli oligodendrociti. Non si sa se questo rappresenti la riattivazione di JCV all'interno del SNC o l'immissione di JCV nuovamente riattivati nel sangue o nel sistema linfatico. Diversi studi a partire dal 2000 hanno suggerito che il virus sia collegato anche al cancro colon-rettale, poich\u00e9 JCV sono stati scoperti in tumori maligni del colon, ma queste scoperte sono ancora controverse.\nTerapia.\nNon esiste vaccino n\u00e9 una terapia specifica per arrestare la progressione dell'infezione virale. L'obiettivo \u00e8 ridurre l'immunosoppressione del paziente."}
{"id": "2240005", "revid": "1543377", "url": "https://it.wikipedia.org/wiki?curid=2240005", "title": "Charity Organization Society", "text": "La Charity Organization Society fu un'organizzazione fondata nel 29 aprile 1869 a Londra, inizialmente col nome di \"Organizing Charitable Relief and Repressing Mendicity\", ma subito cambiato in \"Charity Organization Society\" (C.O.S.), con l'obbiettivo di eliminare la beneficenza indiscriminata inducente pigrizia nel bisognoso; fare beneficenza attraverso un rapporto di amicizia; ripristinare il rispetto del bisognoso per s\u00e9 stesso e per le sue capacit\u00e0 nell'auto-mantenimento di s\u00e9 stesso e/o della sua famiglia; coordinare il lavoro di tutte le locali societ\u00e0 di beneficenza e delle Poor Laws.\nLe origini.\nLa storia della sua origine \u00e8 alquanto complessa e tuttora non \u00e8 conosciuto chi ne sia l'effettivo fondatore. L'uscita, nel 1874, di un saggio storico riguardante la sua fondazione provoc\u00f2 circa quattro controrepliche e un infruttuoso appello al Consiglio della Society. Si pu\u00f2 per\u00f2 cercare di rintracciare l'origine dei principi su cui si basava la C.O.S. andando al 1860, ovvero l'anno della fondazione della \"Society for the Relief of Distress\", infatti, troviamo gi\u00e0 Hicks che avanz\u00f2 la proposta di stabilire degli uffici distrettuali, guidati da assistenti sociali, aventi i quali il compito di investigare sulle persone richiedenti aiuto e di collaborare con le autorit\u00e0 delle Poor Laws. J. R. Green scrisse un articolo riguardante l'enorme numero di societ\u00e0 di beneficenza in competizione tra loro, risultando cos\u00ec estremamente non coordinate, aumentando, piuttosto che risolvere, la povert\u00e0. Hicks ritorn\u00f2 sulla sua idea solo nel 1868 aggiungendo per\u00f2 dei particolari: un incontro annuale per redigere un rapporto riguardanti tutte le opere di carit\u00e0 coinvolte e revisionare i loro resoconti. Henry Solly scrisse un articolo con il quale gett\u00f2 le basi per la fondazione di una societ\u00e0 che funzionasse da organizzatrice. Cos\u00ec si arriv\u00f2 all'11 febbraio 1869, quando si tenne una conferenza con tutti i rappresentanti delle societ\u00e0 di beneficenza della metropoli. Seguirono altri piccoli comitati, nei quali prese una parte prominente Lord Lichfield, colui che affitt\u00f2 a proprie spese una stanza, che divent\u00f2 il quartier generale della Charity Organization Society. Cos\u00ec il 29 aprile si ufficializz\u00f2 la fondazione della \"Organizing Charitable Relief and Repressing Mendicity\".\nIl contesto.\nPer capire la sua importanza e soprattutto l'importanza del suo operato, bisogna analizzare il contesto in cui \u00e8 nata e si sviluppata.\nI poveri.\nIl numero dei poveri, annoverati tra gli archivi delle Poor Laws, tra gli anni 1860-70 contava oltre un milione solo fra Inghilterra e Galles. In strada abbondavano mendicanti e spazzini, era constante il pericolo di imbattersi in ladri, vagabondi, scrocconi e/o stupratori. Da per tutto vi erano bambini vestiti di soli stracci e deliberatamente feriti dai genitori ed esposti con il solo intento di provocare piet\u00e0 agli occhi dei passanti. Il racconto del Dr.Guy, \"The Course of Beggars\", riguardante una normale e ordinaria camminata giornaliera, pu\u00f2 restituirne un'idea pi\u00f9 accurata:\n\"At every crossing an impudent urchin trails a dirty boorm before us, and would fain upon us a tax, which we resist, on the ground that the sweeping of crossings ought not to be the work of beggars, but of honest labourers fairly paid for work fairly done. In the short intervals we encounter the whining interrouptions of the sturdy Irsishman who is always starving [...]. We enter a pastry cook's for a modest luncheon of biscuits or bun; a whole family of ragged vagabonds watch every mouthful we eat.\"\nNacquero, cos\u00ec, le societ\u00e0 anti-mendicit\u00e0 che miravano a sconfiggere il crimine dettato dalla povert\u00e0 attraverso l'aiuto della polizia e incoraggiando le persone a donare ai bisognosi, non soldi, bens\u00ec buoni pasto o direttamente cibo. Una tra le prime di queste societ\u00e0 fu la \"Society for the Suppression of Public Begging\", fondata ad Edimburgo nel 1812, mentre la pi\u00f9 importante fu la \"Society for the Suppression of Mendicity\", fondata a Londra nel 1818.\nNel 1867, con il \"Metropolitan Poor Act\" si decise di creare un fondo comune destinato ai poveri della Metropolis, con il quale vennero costruite le scuole delle Poor Laws e forniti dalla \"Metropolitan Asylums Board\" dei servizi pubblici come ospedali e asili. Ad aggravare le condizioni dei poveri vi fu la carestia del cotone di Lancashire, la quale fece s\u00ec che l'intera Nazione apr\u00ec vari fondi destinati all'aiuto delle vittime e poveri. Si raccolse oltre 1 milione, anche grazie alle generose contribuzioni di altri paesi, come ad esempio l'Australia, il Nord America. Non tutti i soldi raccolti, per\u00f2, vennero distribuiti ai bisognosi; infatti vi furono molti episodi di inganni e frodi. Ma le condizioni dei poveri a Londra andavano sempre pi\u00f9 peggiorando, arrivando, nel 1870, al punto che, nonostante l'incremento considerevole nella richiesta di lavoratori nel Nord d'Inghilterra, nessun datore di lavoro era propenso ad assumere londinesi. Cos\u00ec, infatti, scrive il segretario della neonata C.O.S. di Newcastle:\n\"I regret exceedingly to inform you that, while i find that there are nearly 3.000 me required in the next six months, nearly every employer refuses to receive London men.[...] I have reason to know that even London employer do not like or use London men. A large brewer told me [...] 'we never take London men.[...] We are afraid of London men. They are shuffling, lazy, and know too much\".\nI lavoratori.\nLa maggior parte dei lavoratori erano pagati settimanalmente, riuscendo cos\u00ec a sopravvivere di settimana in settimana. Se il guadagno per\u00f2 fosse venuto meno a causa di qualche malattia o della veneranda et\u00e0, si vedevano costretti alla fame e avevano tre possibilit\u00e0: mendicare, chiedere la carit\u00e0 o le Poor Laws. Nonostante l'abbondante numero di societ\u00e0 per la carit\u00e0, non vi era nessuna Organizzazione.\nLe possibili soluzioni.\nSi cerc\u00f2 allora di trovare risposte, soluzioni sistematiche al problema della povert\u00e0 e a come aiutare con la carit\u00e0 in maniera efficiente. Si guard\u00f2 nel passato, per cercare esempi e/o spunti. Nel 1788 ad Hamburg si era sviluppato un metodo che sembr\u00f2 funzionante: attraverso tassazioni e collette settimanali, si apr\u00ec un fondo comune, si divise la citt\u00e0 in distretti, in ognuno dei quali i cittadini andavano a trovare le persone richiedenti aiuto per indagare sul caso e vedere se tali persone fossero degne di aiuto; nel caso in cui si fossero rivelate meritevoli, l'aiuto necessario veniva dato, ma in cambio veniva chiesto di svolgere dei lavori. Grazie ai fondi fu costruito un ospedale e un asilo infantile.\nA Glasgow nel 1819, fu messo in atto un sistema simile dal parroco Thomas Chalmers. Tale sistema prevedeva che gli anziani e i diaconi facessero da investigatori, facendo trasparire affidabilit\u00e0 e aiutando i bisognosi grazie ai guadagni derivanti dalle offerte della chiesa. Il sistema resse fino al 1837, ma divent\u00f2 cos\u00ec famoso che il parroco fu considerato uno dei santi patroni della C.O.S. Si diffuse, inoltre, un metodo tedesco, sviluppatosi a Elberfert, che prevedeva di dividere la citt\u00e0 in 26 distretti e associarvi ad ognuno dei quali un assistente sociale, non pagato, ma con un contratto che prevedeva un obbligo a lavorare almeno 3 anni, il quale aveva il compito di prendere nota di tutti coloro che richiedevano aiuto, cos\u00ec da poterne discutere nella riunione di tutti gli assistenti sociali rappresentanti dei propri distretti, che aveva luogo ogni sera. L'aiuto, quando concesso, derivava in parte da fondi pubblici e in parte da dotazioni di beneficenza.\nSotto queste influenze, a Londra nel 1860 venne fondata la \"Society for the Relief of Distress\". Un suo membro, Edward Denison, nel 1867, non contento della sola ispezione amichevole, porta a porta, alla casa dei poveri, decise di andare a vivere direttamente tra di essi, nel distretto di Philpot Street, dove stette circa 8 mesi. In queste circostanze ebbe modo di scrivere agli amici delle lettere riguardanti le sue idee per aiutare le persone in bisogno. Nelle stesse lettere deplorava gli effetti della carit\u00e0 indiscriminata di certe societ\u00e0 che alimentavano la povert\u00e0, la frode, e la pigrizia; la mancanza di una classe di cittadini \"benestanti\" che potessero aiutare quelli pi\u00f9 poveri; sosteneva che ci doveva essere un'organizzazione tra le societ\u00e0 e un piano di collaborazione tra i Guardiani delle Poor Laws e la carit\u00e0 \"privata\"; credeva infine che bisognava educare i poveri ad essere parsimoniosi e risparmiatori. Idee queste che furono alla base della C.O.S. Di pari passo a questi metodi andava l'ideologia e la convinzione, create e fomentate dalle nuove e continue scoperte scientifiche, che ogni problema, anche quello della povert\u00e0, poteva essere risolto dallo studio e dall'applicazione di metodi scientifici.\nLa soluzione effettiva.\nIl piano originario da attuare, come venne subito dichiarato nel primo resoconto annuale, era quello di stanziare un \"Charity Office\", in ogni sezione delle Poor Laws, sotto il controllo di un Comitato locale. Questo Ufficio sarebbe stato composto da un Charity Agent, il quale avrebbe avuto il compito di tenere i rapporti diretti, coordinandoli, con il clero, tutte le associazioni di beneficenza e il \"Poor Laws Relieving Officer\". Inoltre avrebbe avuto il compito di tener traccia di tutti i casi ricevuti dalle varie associazioni nel distretto (\"all cases relieved by the several charitable agencies in the district\"). Sarebbe spettato a lui di informarsi e investigare, e se si fosse rivelato necessario e solo come ultima spiaggia, aiutare i casi che non potevano essere aiutati da altri. L'intero Ufficio, quindi, voleva essere riconosciuto come il centro dell'organizzazione tra le societ\u00e0 di carit\u00e0(\"recognised centre of charitable organization\"). Cos\u00ec, grazie anche ad una sorta di approvazione del governo e con una velocit\u00e0 sorprendente, numerosi Uffici Distrettuali furono aperti; nel primo anno furono circa 12, nel secondo 30, per arrivare al 1872 a 36 Uffici, alcuni situati nella stessa sezione, altri, invece, servivano da centro organizzativo per pi\u00f9 sezioni.\nI primi problemi.\nDa principio, i Comitati Distrettuali fallirono nel loro intento primario, di essere coordinatori e di registrare tutti coloro che facevano domanda di aiuto. Questa carenza iniziale fu dettata dal fatto che nei Comitati vi era quasi esclusivamente personale C.O.S. e quei pochi membri appartenenti ad altre societ\u00e0 rivolgevano i bisognosi alle loro stese societ\u00e0; ne scatur\u00ec che i registri dei casi aiutati tenuti erano solo riguardanti casi della C.O.S. Il consiglio Generale si mise subito all'opera,non lasciando i Comitati a loro stessi, ma pubblicando, entro il 1880, una serie di principi e forme che gli stessi Comitati dovevano seguire e a cui si dovevano adattare: ogni caso doveva essere trattato separatamente; doveva sempre considerato il benessere della famiglia; un'intera indagine doveva essere fatta per i bisognosi; l'aiuto, che fosse anche momentaneo, doveva essere dato solo se poteva essere un aiuto lungimirante, rivelandosi una sorta di profitto permanente, non a coloro che sembravano rispettabili e meritanti; la parsimonia doveva essere incoraggiata e l'aiuto dato, qualora ne fosse stato possibile, doveva essere ripagato; si doveva cercare, come prima cosa, di aiutare il bisognoso attraverso amici o parenti. Sotto queste linee guida si svilupparono percorsi burocratici per la beneficenza: prendere nota di ogni caso nel relativo Ufficio Distrettuale, al quale il bisognoso aveva chiesto aiuto; annotare nel \"Applicant and Decision Book\" tutti i dettagli del caso e della persona in bisogno, come gli indirizzi, i parenti, se tale persona fosse membra di un qualche club, l'affitto da pagare, se vi fossero propriet\u00e0 da riscattare perch\u00e9 date in pegno come garanzia di pagamento, e infine la condizione di salute. Sulla base di tali informazioni poi venivano effettuate delle indagini; veniva visitata la casa e/o famiglia del bisognoso da un Agente o da un volontario di qualche societ\u00e0 di beneficenza; il Comitato Distrettuale avrebbe poi preso una decisione, ovvero: il rifiuto dell'aiuto, un piano di aiuto o se il caso fosse da rigirare ad un'altra associazione o alle Poor Laws; infine, sarebbero seguite ulteriori visite, settimanali principalmente, da parte dell'Agente (o volontario) che aveva preso in custodia il caso, fino all'accertamento che il bisognoso non fosse pi\u00f9 tale e che fosse ritornato all'auto-sostentamento di s\u00e9 stesso e della propria famiglia.\nLa Struttura.\nLa Charity Organization Society consiste in una federazione di 39 Comitati Distrettuali, i quali sono composti da un Ministro della Religione, un Guardiano dei Poveri, dai rappresentanti di tutte le principali organizzazioni locali di beneficenza, un Presidente, un Segretario e due rappresentanti nel Consiglio Centrale, il quale a sua volta \u00e8 composto da un Presidente, un Vice-Presidente, un Tesoriere, il Presidente e Segretario, insieme ai due rappresentanti, che vengono eletti annualmente, di ogni Comitato, i rappresentanti del Metropolitan Charitable Institutions, e infine i membri addizionali eletti dal Consiglio stesso, in numeri non superiore ad un quarto rispetto ai rappresentanti dei Comitati. Quest'ultimi sono situati in un numero di uno o superiore in ognuna delle divisioni della Poor Law nella Metropoli.\nErano membri della Society tutti coloro o che facevano parte di un Comitato Distrettuale o che avevano un abbonamento annuale di almeno un \u00a31 o i donatori di almeno \u00a310 al Consiglio (o a qualunque Comitato).\nIl Consiglio Centrale si riuniva ogni due settimane, ma poteva capitare che si riunisse settimanalmente, per discutere l'operato della Society e i nuovi piani d'azione da seguire. Poteva essere indetta una riunione speciale dallo stesso Consiglio, che poteva anche essere richiesta allo stesso da un accordo di almeno 30 persone. D'estate gli incontri venivano sospesi. Il primo Presidente del Consiglio fu Lord Lichfield.\nPer le questioni di ogni giorno, non potendo convocare il Consiglio Generale, venne costituito l'\"Administrative Committee\", ovvero il Comitato Amministrativo. Questo era composto da 9 membri, poi nel 1878 alzati a 15, eletti annualmente, che si incontravano settimanalmente. Inoltre vi erano dei sotto-Comitati che avevano funzioni pi\u00f9 specifiche: il \"District Work\" a cui venne data vita nel 1876; il \"Mendicity Committee\" pi\u00f9 tardi chiamato \"Inquiries Committee\", anch'esso fondato nel 1876; il \"Co-operation Committee\", sempre del 1876; nello stesso anno, infine, fu fondato anche il \"Finance and Collection Committee\"; nel 1877 viene reso ufficiale il \"Medical Committee\".\nAnnualmente si tenevano degli incontri generali della Society per stipare il resoconto delle attivit\u00e0 svolte.\nL'Ufficio Centrale.\nIl lavoro dell'Ufficio Centrale era suddiviso in quattro sezioni; la prima si occupava della supervisione del lavoro dei Comitati Distrettuali. Infatti alcune funzioni speciali erano lasciate all'Ufficio, poich\u00e9 meglio si confacevano ad esso pi\u00f9 che ai Comitati Distrettuali; la seconda si occupava della manutenzione della libreria, in cui erano presenti circa 2.000 volumi, nei quali nessun aspetto che sia economico, filosofico-metodico della Society e del suo lavoro sociale venne tralasciato; la terza si occupava della stampa e pubblicazione di libri, saggi e riviste, dalle quali, non solo il Comitato Distrettuale poteva prendere spunto, riguardando vecchi casi, ma anche tutto il pubblico poteva trarne vantaggio, potendoli leggere, consultare e documentarsi su tutti i casi liberamente; infine, la quarta, consisteva nel guidare il movimento, che vedeva urgere un'organizzazione che coordinasse tutte le societ\u00e0 di beneficenza, attraverso tutto il paese, cercando di farsi conoscere in tutto il mondo con operazioni di propaganda quali le pubblicazioni, i convegni, conferenze ecc...).\nLa pi\u00f9 antica tra le funzioni speciali che l'Ufficio adempiva era quella che prevedeva di investigare e denunciare le societ\u00e0 di beneficenza finte, quindi fraudolente. Basti pensare che nel 1882, furono fatti non meno di 2.057 resoconti riguardanti impostori; il numero scese poi a 1.039 nel 1883, e nel 1885 solo a 622.\nCome da nome \"Organizing Charitable Relief and Repressing Mendicity\", un'altra mansione che era compito dell'Ufficio svolgere trattava proprio del \"Repressing Mendicity\", ovvero migliorare il servizio di beneficenza, attaccando e cercando di estinguere la povert\u00e0. L'accento si spost\u00f2 a seconda dei Segretari; con Bosanquet, 1869-75, su tutti quei tipi di carit\u00e0 incontrollata, la quale, invece che aiutare i poveri anche a ristabilire la fede nelle proprie capacit\u00e0, incoraggiava la miseria e la povert\u00e0. Un esempio ne erano i rifugi per la notte. Venne indetta una conferenza sull'argomento, nella quale parl\u00f2 l'autorevole membro Trevelyan portando avanti la sua teoria secondo la quale non vi era alcun bisogno di questi rifugi, in quanto incoraggiavano il vagabondaggio e il crimine, accettando chiunque ne facesse richiesta, senza nessun tipo di indagine e senza provvedere alcun rimedio. Ma Mr. Gurney Hoare, rappresentante della \"Housless Poor Institution\", si oppose dicendo che sarebbero stati presi dei provvedimenti nei riguardi dell'accettare chiunque e fornire un rimedio, tanto che tutti i rifugi della stessa organizzazione cominciarono a non ammettere pi\u00f9 nessuno senza prima aver effettuato un'indagine, e il rifugio attrezzato nel modo migliore fu trasformato in una scuola serale per adulti. Chi si rifiut\u00f2 di applicare questi principi fu perseguitato come Mr. Cox, il segretario onorario della \"Free Dormitory Association\", il quale fu costretto a scappare e nascondersi. Si pu\u00f2 additare come un altro esempio le societ\u00e0 che distribuivano cibo, se non gratuito, quasi, senza neanche indagare, quindi aiutando soprattutto coloro che non necessitavano aiuto, ma che cercavano di risparmiare per comprarsi alcol o droga; con Loch, 1875-1913, il quale segner\u00e0 una svolta proprio per questo, sul procurare un servizio migliore di beneficenza a tutti coloro che sono portatori di handicap, come i deboli di mente, gli invalidi, ovvero tutti coloro la cui povert\u00e0 non era volontaria. Un esempio ne \u00e8 la riunione di un comitato speciale con il compito di discutere sull'educazione e i metodi su come prendersi cura di tutti i portatori di handicap (nel senso sopra citato). Si decise che urgeva la distinzione tra deboli di mente non aggressivi e aggressivi, in quanto ai primi si poteva, con metodi appropriati, insegnare e molti, se tutto fosse andato nel verso giusto, farli lavorare. Essendo, per\u00f2 un numero abbastanza elevato, le associazioni volontarie non avevano i mezzi necessari, quindi si richiese l'aiuto dello Stato, che si riteneva indispensabile, per costruire sistemazioni adeguate alle esigenze. Si ritenne anche che l'educazione sarebbe dovuta essere gratuita per i sordi, ciechi e muti. Durante l'operato di Loch, venne preso in oggetto anche il lavoro delle societ\u00e0 di beneficenza mediche e l'operato dello stesso ospedale di Londra. Si richiese che gli ospedali investigassero le condizioni dei propri pazienti ambulatoriali. Risult\u00f2 che se fosse esistito un fondo di previdenza, il 49% dei pazienti sarebbero stati in grado di contribuire. Cos\u00ec si decise di costituire un corpo indipendente della C.O.S con il compito di provvedere benefici medici ai lavoratori. Questo corpo fu nominato Metropolitan Provident Dispensaries Association.\nAi giorni nostri.\nCon le due guerre mondiali la societ\u00e0 \u00e8 andata trasformandosi, diventando sempre pi\u00f9 egualitaria, lasciando la classe benestante con meno tempo e risorse da poter devolvere in carit\u00e0 e beneficenza. Alcuni miglioramenti come ad esempio uno stipendio e un'educazione migliore, l'incremento dei servizi sociali, hanno creato ad uno stile di vita pi\u00f9 standardizzato, portando alla scomparsa dei \"poveri\", ma non delle persone comunque bisognose. Il lavoro delle associazioni di beneficenza non era ancora finito, tanto che gli ospedali di volontariato, gli orfanotrofi, le case per convalescenti e/o persone di una certa et\u00e0, le societ\u00e0 per ciechi e/o paralizzati continuarono nel loro lavoro, raccogliendo fondi e spronando i cittadini, che potevano, a donare. Furono iniziate nuove attivit\u00e0 che rappresentano il cambiamento dei bisogni, non pi\u00f9 principalmente materiali, e il nuovo tipo di lavoro sociale di cui vi era necessit\u00e0; vennero fondati il \"National Council of Social Service\" nel 1919, il \"Women's Institute\" presso i borghi della citt\u00e0, e infine alcuni circoli di uomini disoccupati. La C.O.S. continu\u00f2 comunque ad indagare nei problemi sociali allora pi\u00f9 rilevanti, prendendo parte, ad esempio, al movimento legislativo contro l'acquistare e/o adottare bambini. Cos\u00ec allo scoppiare della Seconda Guerra Mondiale, la Society riusc\u00ec a rimanere con circa 30 Uffici Distrettuali ancora aperti. Mettendosi in accordo con la \"Citizen's Advice Bureaux\" riuscirono ad avere circo 80 uffici in funzione, quando scoppi\u00f2 la guerra. La C.O.S. si distinse anche come organizzazione di aiuto per le vittime della guerra, procurando vestiti, cibo e coperte ai bisognosi, grazie al loro contatto con l'associazione crocerossina canadese \"Canadian Red Cross\", riuscendo a dare questo tipo di assistenza (cibo, coperte e vestiti ecc.., invece che soldi), prima ancora che le autorit\u00e0 fossero pronte per farlo. Finita la guerra si diffuse lo Stato Sociale (il Welfare State) e sembr\u00f2 che oramai non ci fosse pi\u00f9 posto per un'organizzazioni come la C.O.S., tanto che, nel 1946, la stessa si ridimension\u00f2, cambiando nome in \"Family Welfare Association\" e il raggio del proprio operato. Cos\u00ec nel 1949, si riorganizz\u00f2: I Comitati Distrettuali (che erano 24) vennero raggruppati in 10 Zone, e ognuna aveva un Comitato di Zona (Area Committee) e un ufficio. Entro il 1958 il numero degli uffici si era ridotto a 7; anche il tipo di servizi offerti furono cambiati, in quanto non vi erano pi\u00f9 problemi materiali e/o di povert\u00e0. Si richiedevano, infatti, consigli legali, consulenze matrimoniali, aiuto per le persone anziane e/o stressate mentalmente e assistenza per le famiglie divise; il vecchio \"Inquiries Committee\" divenne il dipartimento riguardante l'informazione, ovvero l'\"Information Department\", il quale si trov\u00f2 ad affrontare, nel 1956, circa 2.509 casi e 2.912 nel 1958; gli \"Annual Report\", ovvero i resoconti annuali, continuarono ad essere stampati e la rivista \"Charity Organisation Review\" nel 1939 cambi\u00f2 il nome in \"Social Work\"; i soldi non venivano pi\u00f9 raccolti attraverso donazioni (anche se continuavano a venire fatte), ma attraverso l'entrate degli investimenti fatti dalla stessa Society.\nCrebbe l'interesse per l'insegnamento al lavoro sociale. Nel 1945, 17 universit\u00e0 offrivano corsi preparatori ed entro il 1952 il numero di universit\u00e0 crebbe a 22. Associazioni come la Family Welfare Association cominciarono a offrire l'opportunit\u00e0 di mettere in pratica ci\u00f2 che gli studenti delle universit\u00e0 delle scienze sociali avevano imparato solo teoricamente. Cos\u00ec nel 1958 il numero di studenti che addestrati praticamente dalla F.W.A. furono 147. Si svilupp\u00f2 la figura professionistica del lavoratore sociale, facendo scomparire quella del non pagato volontario, e cominciarono a fondarsi associazioni professionistiche di beneficenza, come la \"Association of General and Family Case-Workers\". La figura del lavoratore sociale fu ufficialmente riconosciuta nel 1959 con la pubblicazione del saggio \"Social Workers in the Local Authority Health and Welfere Services\".\nNel 2008 la Family Welfare Association cambi\u00f2 ancora nome in seguito alla sua unione, nel 2006, con la \"Family Service Unities\", diventando cos\u00ec la \"Family Action\". Quest'ultima \u00e8, ancora oggi, in attivit\u00e0."}
{"id": "2240010", "revid": "357738", "url": "https://it.wikipedia.org/wiki?curid=2240010", "title": "Virus JC", "text": ""}
{"id": "2240018", "revid": "1543377", "url": "https://it.wikipedia.org/wiki?curid=2240018", "title": "Schleiz", "text": "Schleiz \u00e8 una citt\u00e0 di abitanti della Turingia, in Germania. \u00c8 il capoluogo, e il centro maggiore, del circondario della Saale-Orla.\nStoria.\nIl 1\u00ba gennaio 2019 venne aggregato alla citt\u00e0 di Schleiz il comune di Crispendorf.\nIl 31 dicembre 2019 venne aggregato alla citt\u00e0 di Schleiz il comune di Burgk.\nGeografia antropica.\nFrazioni.\nIl comune comprende le seguenti localit\u00e0:"}
{"id": "2240019", "revid": "1543377", "url": "https://it.wikipedia.org/wiki?curid=2240019", "title": "Nazionale di rugby a 15 dell'Indonesia", "text": "La nazionale di rugby XV dell'Indonesia (Tim persatuan rugby nasional Indonesia) \u00e8 inclusa nel terzo livello del rugby internazionale."}
{"id": "2240020", "revid": "599013", "url": "https://it.wikipedia.org/wiki?curid=2240020", "title": "Danko Cvjeti\u0107anin", "text": ""}
{"id": "2240021", "revid": "287204", "url": "https://it.wikipedia.org/wiki?curid=2240021", "title": "Danko Cvjeticanin", "text": ""}
{"id": "2240024", "revid": "692277", "url": "https://it.wikipedia.org/wiki?curid=2240024", "title": "Jos\u00e9 Carlos Somoza", "text": "Biografia.\nNato a L'Avana a Cuba nel 1959, vive in Spagna sin dagli anni sessanta, quando la sua famiglia si esili\u00f2 dal Paese, all'epoca governato da Osvaldo Dortic\u00f3s Torrado, per motivi politici.\nSi laure\u00f2 in psichiatria e esercit\u00f2 la professione di medico fino al 1994, data della pubblicazione di \"Planos\", il suo primo romanzo.\nLa notoriet\u00e0 in Spagna giunse nel 2000, quando vinse il Premio Nadal nella sezione scrittori poco conosciuti per il romanzo \"Dafne desvanecida\". \nTocc\u00f2 l'apice della fama al di fuori della Spagna nel 2003, quando il suo romanzo \"La caverna delle idee\" (\"La caverna de las ideas\", scritto nel 2000, ma pubblicato solo nel 2002 in lingua inglese come \"The Athenian Murders\") fu selezionato per l'Independent Foreign Fiction Prize, quell'anno vinto dallo svedese Per Olov Enquist.\nIl maggior premio conferitogli \u00e8 stato il Gold Dagger Award nel 2002: quell'anno Somoza fu preferito ad autori come Minette Walters, Michael Connelly e James Lee Burke.\nNel 2007 vinse il Premio de Novela Ciudad de Torrevieja per \"La llave del abismo\"."}
{"id": "2240029", "revid": "80339", "url": "https://it.wikipedia.org/wiki?curid=2240029", "title": "Bassopiano della Siberia Occidentale", "text": ""}
{"id": "2240032", "revid": "3115", "url": "https://it.wikipedia.org/wiki?curid=2240032", "title": "Ettore Burzi", "text": "Biografia analitica (di Ottorino Villatora).\nGli esordi.\nBurzi nasce a Budrio (BO), un piccolo paese a circa 19\u00a0km ad est di Bologna, il 16 gennaio 1872, da Giovanni possidente, di origine greca e da Carolina nata Cavalieri, casalinga, di Chioggia.\nNel biennio 1889-1891 frequenta l'Accademia d'Arte di Bologna. Si sposta, verso la fine del 1891, a Chioggia, citt\u00e0 della madre e poi, nel 1892, si trasferisce a Venezia.\nBurzi rimane a Venezia per 10 anni, dal 1892 al 1902 ed abita alle Fondamenta Sant'Agnese, Sestiere di Dorsoduro, Palazzo Orio, al n. 880.\nQui frequenta ancora, per 3 anni, la vicina Accademia di Belle Arti e conosce il pittore Mario de Maria (1852-1924), \"Marius Pictor\", di Bologna pure lui, che abita alle Zattere, San Trovaso, al n. 1410 e che rimane, come lui, 10 anni a Venezia dal 1892 al 1902, dopo l'esperienza romana del movimento \"In arte libertas\".\nDa Venezia, Burzi si sposta continuamente per le sue esposizioni, in tutta Italia, Bologna, Roma, Ferrara, Forl\u00ec, Genova, Torino, Verona, Venezia, Livorno, Firenze, Milano: 1896, a Bologna, Societ\u00e0 di Belle Arti, Francesco Francia, 1897, Esposizione a Ferrara; a Bologna, alla Societ\u00e0 di Belle Arti, \"Francesco Francia\"; a Verona, a Torino, dove interviene per lui il critico d'arte, Ugo Ojetti; 1901, Esposizione a Roma, Amatori e Cultori di Belle Arti, dove conosce la Contessa Anna Evangelisti, la sua prima autorevole mecenate e, attraverso lei, il Presidente della Societ\u00e0, Pisani, che gli acquista, per i Reali d'Italia, due quadri; a Firenze, Societ\u00e0 d'Arte; a Venezia, Esposizione Internazionale d'Arte; a Milano, La Permanente; 1902, a Bologna, Societ\u00e0 d'Arte, Fr. Francia, dove intervengono Giulio de Frenzia nel Resto del Carlino e Ascanio Forti nel Bruscolo; e di nuovo a Milano, alla Permanente.\nGli anni della maturit\u00e0 artistica.\nNel 1902 Burzi si sposta in Svizzera, a Lugano-Paradiso, dove lavora sua sorella minore, Bianca, in qualit\u00e0 di domestica e poi, definitivamente, nel vicino sedime collinoso del Tassino, nella Villa Donzelli in Via Montarina 10, dove acquista a latere lo chal\u00eat, Beau-site, come suo studio-atelier, di fronte all'ex-Hotel San Gottardo. Diviene attinente di Ghirone - Val Blenio, e, nel 1905, sposa Ines Antonietta Pisoni, nata Ferrari, nobile benestante, da cui, nel 1908, ha due gemelli, Massimiliano (Max) ed Ettore.\nNel 1904, espone all'Esposizione Internazionale d'Arte di Venezia; a Roma, societ\u00e0 di Belle Arti; al Glaspalast di Monaco di Baviera; alla Permanente di Milano, dove interviene il critico, Gustavo Macchi, infine, nel 1905, \u00e8 presente ancora all'Esposizione Internazionale d'Arte di Venezia.\nDa Lugano, Burzi incomincia a frequentare l'arte locale, ad esporre nella Svizzera tedesca e francese ed in Germania, oltre che nella vicina Lombardia, a Milano: espone ancora, come ogni anno, a Bologna alla Societ\u00e0 d'Arte, Francesco Francia, solo fino al 1915;\nNel 1918, Burzi riceve, per lui e i suoi figli, la cittadinanza svizzera;\nBurzi muore, nella sua Villa Donzelli, v. Montarina, 10, il 28 marzo 1937, di cancro ai polmoni, alle 22.00. Viene sepolto nel cimitero della citt\u00e0 di Lugano."}
{"id": "2240034", "revid": "200568", "url": "https://it.wikipedia.org/wiki?curid=2240034", "title": "Soltau", "text": "Soltau \u00e8 una citt\u00e0 di 21.950 abitanti della Bassa Sassonia, in Germania.\nAppartiene al circondario della Landa."}
{"id": "2240036", "revid": "15756", "url": "https://it.wikipedia.org/wiki?curid=2240036", "title": "Crisi del XVII secolo", "text": "Stretto tra il secolo del Rinascimento e dell'avvio della unificazione del globo ed il secolo dell'Illuminismo e della nascente Rivoluzione industriale, il XVII secolo non ha mai goduto di una buona stampa: gi\u00e0 agli osservatori immediatamente successivi, esso apparve come un'epoca segnata dalla violenza e dal declino - una sorta di parentesi difficilmente spiegabile nel cammino verso il progresso.\nQuesta valutazione venne poi proposta soprattutto dagli storici della Germania, della Spagna e dell'Italia che risentirono maggiormente degli indubbi aspetti negativi del XVII secolo.\nLa ricerca delle cause.\nVerso la met\u00e0 del XX secolo, tuttavia, si cerc\u00f2 per la prima volta di offrire una spiegazione complessiva che rendesse ragione dei fenomeni osservati da chi studiava quel periodo storico, senza limitarsi ad argomentazioni contingenti: la Guerra dei trent'anni, la Fronda, le rivoluzioni inglesi, le epidemie, le crisi agrarie e le difficolt\u00e0 che colpirono le manifatture di buona parte dell'Europa vennero considerati alcuni aspetti di un pi\u00f9 generale malessere della societ\u00e0 europea e furono viste come sintomi, anzich\u00e9 come cause.\nIl dibattito storiografico sulla crisi del Seicento.\nPrese cos\u00ec forma un vero e proprio dibattito storiografico su quella che si cominci\u00f2 a definire \"la crisi del Seicento\". Naturalmente, il tentativo di trovare una spiegazione generale produsse interpretazioni diverse e spesso contrastanti.\nL'interpretazione degli storici italiani.\nRiguardo alla crisi del Seicento che colp\u00ec particolarmente l'Italia non solo nel campo economico ma anche in quello culturale si sono avvicendate diverse interpretazioni degli storici italiani.\nAmintore Fanfani.\nSecondo Fanfani il problema della nostra decadenza economica e culturale risale al secolo XVI quando l'Italia cominci\u00f2 a risentire della Rivoluzione dei prezzi.\n\u00ab\u00c8 abbastanza noto che le classi dirigenti dell'economia italiana nel corso del Cinquecento passano dall'industria e dal commercio ai prestiti mobiliari e agli investimenti fondiari; in altre parole si trasformano da categorie a reddito mobile a categorie a reddito fisso; da proprietari di merce la cui stima cresce continuamente per effetto del generale aumento dei prezzi a proprietari di capitali mobiliari ed immobiliari (se affittati) che a scadenza fissa daranno un reddito predeterminato, il cui potere d'acquisto nel frattempo si riduce\u00bb \nGino Luzzatto.\nSecondo Luzzatto non si pu\u00f2 far risalire la crisi del Seicento in Italia a una precedente crisi economica gi\u00e0 presente nel Cinquecento:\n\u00abSe noi confrontiamo la situazione economica delle principali regioni d'Italia nel periodo che segue immediatamente il trionfo della Spagna con quella dei primi decenni del Cinquecento, non troviamo traccia di quelle rovine o di quella rapida e totale decadenza di cui troppo spesso si parla\u00bb \nColoro che quindi attribuiscono all'infausto dominio spagnolo in Italia la principale causa della sua decadenza, sbagliano poich\u00e9 non vi fu in Italia un improvviso regredire della sua economia. Invece \u00abla decadenza inevitabile della economia italiana \u00e8 determinata soprattutto dai progressi continui delle grandi potenze marittime occidentali...\u00bb per cui il regresso italiano \u00e8 certamente constatabile alla fine del Seicento quando l'economia italiana \u00abavr\u00e0 quasi completamente perduto ogni forza d'espansione ed ogni confronto con l'estero\u00bb \nBenedetto Croce.\nParticolarmente interessato al problema della decadenza italiana nel Seicento fu Benedetto Croce che ne scrisse in due sue opere: \"La Spagna nella vita italiana durante la Rinascenza\" (Bari, 1917) e \"Storia del regno di Napoli\" (Bari, 1924) nelle quali osservava come il periodo che va dalla pace di Cateau-Cambr\u00e9sis (1559) alla Guerra di successione spagnola (1701-1714) segn\u00f2 indubbiamente una profonda decadenza italiana.\nCroce si domanda se questo regresso italiano vada attribuito al malgoverno spagnolo in Italia di cui tanti hanno parlato, come quello letterariamente descritto ad esempio da Alessandro Manzoni nei suoi \"Promessi sposi\", oppure se le cause della decadenza non siano da rintracciare nell'Italia stessa.\nConducendo un discorso storico-filosofico Croce rileva come non si possa corrompere nessuno che non sia disposto a farsi corrompere per cui\n\u00abLa verit\u00e0 [...] \u00e8 da cercare in altro verso; ossia nel riconoscere che l'Italia e la Spagna erano entrambe, a quel tempo, paesi in decadenza [...] una decadenza che s'abbracciava a una decadenza [...] Se l'Italia fosse stata, come non era pi\u00f9, ricca ed operosa, avrebbe agevolmente scosso il dominio dei cenci spagnoli, come fecero i Paesi Bassi.\u00bb \nRosario Villari.\nVillari ha attenuato questo severo giudizio crociano su una Spagna corruttrice e su un'Italia corrotta evidenziando le responsabilit\u00e0 del malgoverno spagnolo, causa prima della nostra decadenza. La politica spagnola considerava infatti l'Italia terra di rapina fiscale e servit\u00f9 militare all'unico scopo della lotta dell'occidente cristiano contro i turchi musulmani.\nGiorgio Candeloro.\nCandeloro risale alle lontane origini della crisi del Seicento italiano identificandole nell'et\u00e0 comunale e signorile quando la borghesia italiana, come \u00e8 stato scritto, \u00abtradisce se stessa\u00bb non pi\u00f9 affrontando i rischi del commercio ma investendo capitali nell'acquisto di terre che garantiscono un reddito modesto ma sicuro. La borghesia abbandona la sua classe, s' \"infeuda\", acquista terre e titoli nobiliari che gli assicurano anche peso politico.\nA questo processo di \"rifeudalizzazione\" si aggiunsero le conseguenze della scoperta dell'America con lo spostamento dei traffici dal Mediterraneo all'Atlantico e l'invasione di francesi e spagnoli che segnarono la fine della nostra indipendenza politica.\nLa storiografia estera.\nAlcuni storici europei considerarono le difficolt\u00e0 dell'Europa seicentesca come la conseguenza dell'incapacit\u00e0 dell'agricoltura di fare fronte alla crescita demografica: da qui sarebbero discese le carestie, le tensioni sociali e le guerre.\nEric Hobsbawm.\nSecondo altri studiosi, tra i quali Eric Hobsbawm, \u00ab[...] la crisi fu dovuta in primo luogo all'incapacit\u00e0 di eliminare alcuni ostacoli di natura generale che impedivano il passaggio ad un sistema capitalistico pienamente sviluppato\u00bb : a loro parere, nonostante lo sviluppo verificatosi nel corso del XVI secolo, la societ\u00e0 europea sarebbe rimasta essenzialmente una societ\u00e0 feudale e ci\u00f2 avrebbe ostacolato lo sviluppo del mercato e la trasformazione delle tecniche produttive.\nFernand Braudel.\nAltri storici, come il francese Fernand Braudel, hanno sottolineato come la crisi del Seicento ebbe conseguenze diverse sulle varie regioni europee, favorendo l'insorgere di nuovi rapporti di forza internazionali: in pratica, secondo questa interpretazione, ci sarebbero stati anche dei vincitori, oltre che dei vinti, e dalla crisi sarebbe uscito un sistema economico internazionale pi\u00f9 gerarchizzato. \nBraudel in particolare condivide la tesi del Luzzatto riguardo alla decadenza economica delle grandi citt\u00e0 commerciali italiane che risentirono solo relativamente nel secolo XVI dello spostamento dei traffici dal Mediterraneo all'Atlantico.\nHugh Trevor-Roper.\nVi sono poi studiosi, come l'inglese Hugh Trevor-Roper, i quali hanno prestato attenzione soprattutto alle tante rivolte e rivoluzioni del periodo in questione, individuandone la causa di fondo nella crescita del peso economico e politico delle corti e degli apparati burocratici, espressione e strumento della volont\u00e0 di centralizzazione del potere dello Stato moderno. \nTutte queste interpretazioni hanno arricchito il quadro delle nostre conoscenze, senza per\u00f2 che si sia giunti ad un consenso generale.\nCome tutti i grandi problemi storiografici, anche quello della crisi del Seicento rimane una questione aperta."}
{"id": "2240037", "revid": "889336", "url": "https://it.wikipedia.org/wiki?curid=2240037", "title": "Laykyun Setkyar", "text": "Il Laykyun Setkyar \u00e8 una colossale statua di Buddha situata nel villaggio di Khatakan Taung, nei pressi della citt\u00e0 di Monywa, in Birmania.\nCon un'altezza di 116 metri \u00e8 attualmente (2019) la terza statua pi\u00f9 alta del mondo.\nLa statua \u00e8 posta su di un piedistallo alto 13,5 metri, per cui l'altezza totale del monumento \u00e8 di 129,5 metri.\nLa costruzione della statua \u00e8 iniziata nel 1996 e l'inaugurazione ufficiale \u00e8 stata fatta il 21 febbraio 2008."}
{"id": "2240038", "revid": "2056645", "url": "https://it.wikipedia.org/wiki?curid=2240038", "title": "Museo del Risorgimento e della Resistenza (Vicenza)", "text": "Il Museo del Risorgimento e della Resistenza di Vicenza \u00e8 uno spazio espositivo che sorge sul colle Ambellicopoli, presso la villa Guiccioli, poco dopo il Santuario di Monte Berico, dedicato principalmente al Risorgimento e alla Resistenza italiana. Il museo \u00e8 circondato da un vasto giardino all'inglese, anch'esso aperto al pubblico.\nLe esposizioni.\nIl museo raccoglie le memorie di eventi e di personaggi che appartengono alla storia d'Italia, con particolare attenzione alle vicende storiche belliche legate alla citt\u00e0. I documenti e i cimeli delle raccolte portano infatti la testimonianza degli avvenimenti vicentini e nazionali e, in qualche caso, europei, in particolare le vicende belliche che vanno dalla prima campagna d'Italia di Napoleone Bonaparte nel 1796, ai moti vicentini del 1848, le imprese di Giuseppe Garibaldi, il Risorgimento, la prima guerra mondiale, le guerre coloniali italiane, la seconda guerra mondiale e la lotta di liberazione (1943 - 1945).\nIl nucleo principale della documentazione \u00e8 costituito da pubblicazioni a stampa, periodici, giornali, manoscritti, ritratti, quadri, stampe, diari, bandi e proclami, decreti, atti privati, monete, medaglie e decorazioni, carte geografiche civili e militari, armi bianche e da fuoco, bandiere, oggettistica militare di vario genere. Nel cortile esterno sono esposti alcuni cannoni e obici austriaci, risalenti alla prima guerra mondiale."}
{"id": "2240040", "revid": "838137", "url": "https://it.wikipedia.org/wiki?curid=2240040", "title": "Mercedes 8PS", "text": "Il termine Mercedes 8PS identifica una piccola famiglia di autovetture di fascia alta prodotte tra il 1902 al 1903 dalla Casa automobilistica tedesca Daimler Motoren Gesellschaft per il suo marchio Mercedes.\nProfilo e caratteristiche.\nQuesta famiglia di autovetture era costituita da tre modelli introdotti ognuno come sostituto ed evoluzione dell'altro. Il primo di questi modelli, la 8/18 PS, \u00e8 stata introdotta per riempire il vuoto lasciato dall'uscita di scena della 8/11 PS, avvenuta nel 1903. La \"8/11 PS\" era realizzata su un telaio in lamiera di acciaio stampata con sezione ad U. Le sospensioni erano ad assale rigido con molle a balestra, mentre l'impianto frenante prevedeva il freno a pedale che agiva sull'albero di trasmissione e quello a mano che, tramite un sistema di tiranti a funi, agiva sul retrotreno.\nLa trasmissione era ad albero cardanico e con cambio a 4 marce.\nIl \"cuore\" della \"8/18 PS\" era un 4 cilindri in linea da 1846 cm\u00b3 (70x120 mm), con alimentazione a carburatore e distribuzione a valvole laterali (schema ad L con valvole tutte su un lato del monoblocco). La potenza massima erogata era di 18 CV a 1800 giri/min, sufficienti per spingere la vettura ad una velocit\u00e0 massima di 55 km/h.\nLa produzione della \"8/18 PS\" dur\u00f2 per due anni: a partire dal 1912, infatti, il motore venne leggermente aggiornato, passando ad una potenza massima di 20 CV. Contemporaneamente la denominazione mut\u00f2 in 8/20 PS ed anche le prestazioni ebbero un leggero incremento, che si tradusse in una velocit\u00e0 massima di 60 km/h.\nNel giro di un anno si ebbe per\u00f2 una nuova evoluzione: la \"8/20 PS\" lasci\u00f2 infatti il posto alla 8/22 PS, una vettura che proponeva novit\u00e0 di maggior peso, prima fra tutte il nuovo motore, nato dalla rialesatura del precedente e della cilindrata di 2064 cm\u00b3 (74x120 mm). Tale motore, sempre a valvole laterali ed asse a camme laterale, erogava una potenza massima di 22 CV a 1800 giri/min. La velocit\u00e0 massima era di oltre 60 km/h.\nLa carriera della \"8/22 PS\" termin\u00f2 senza altre variazioni nel 1921, e con essa termin\u00f2 anche la carriera delle vetture \"8PS\". Non vi sarebbe stata una diretta erede della \"8/22 PS\": nel 1921, dopo l'uscita di produzione di tale modello, la vettura di fascia minore sarebbe stata la 6/25/40 PS, che per\u00f2 era pi\u00f9 vicina per prestazioni e fascia alla 12/32 PS. Il modello pi\u00f9 vicino alla \"8/22 PS\" sarebbe stato invece la Mercedes-Benz 8/38 PS, nata nel 1926."}
{"id": "2240051", "revid": "286031", "url": "https://it.wikipedia.org/wiki?curid=2240051", "title": "Museo del risorgimento e della resistenza (Vicenza)", "text": ""}
{"id": "2240062", "revid": "173617", "url": "https://it.wikipedia.org/wiki?curid=2240062", "title": "Lucio Cornelio Lentulo Caudino (console 237 a.C.)", "text": "Biografia.\nFiglio del console Lucio Cornelio Lentulo e fratello del console Publio Cornelio Lentulo Caudino, fu il primo membro della famiglia ad acquisire l'agnomen \"Caudinus\". Fu prima edile curule, fu eletto console nell'anno 237 a.C.. Gli fu tributato il trionfo per le sue vittorie contro i Liguri. Come riportato da Tito Livio, fu \"pontifex maximus\" a partire dal 217 a.C. e mor\u00ec nel 213 a.C.."}
{"id": "2240063", "revid": "173617", "url": "https://it.wikipedia.org/wiki?curid=2240063", "title": "Publio Cornelio Lentulo Caudino", "text": "Biografia.\nFiglio del console Lucio Cornelio Lentulo e fratello del console Lucio Cornelio Lentulo Caudino, fu eletto console nell'anno 236 a.C. con Gaio Licinio Varo. Ad entrambi i consoli fu ordinato di dirigersi con l'esercito verso la pianura Padana per opporsi a delle trib\u00f9 di Galli, che avevano attraversato le Alpi. Il pericolo fu scongiurato senza alcuno scontro da parte romana grazie alle rivalit\u00e0 ed alle lotte che si erano sviluppate all'interno delle stesse trib\u00f9."}
{"id": "2240065", "revid": "103807", "url": "https://it.wikipedia.org/wiki?curid=2240065", "title": "Ettore Burzi pittore", "text": ""}
{"id": "2240078", "revid": "1048993", "url": "https://it.wikipedia.org/wiki?curid=2240078", "title": "Federica Ranchi", "text": "Biografia.\nQuando era ancora una studentessa, le venne offerta la parte della protagonista nel film \"Moglie e buoi\" (1956) di Leonardo De Mitri. Negli anni successivi ebbe modo di lavorare in produzioni di notevole importanza, tra le quali \"Estate violenta\" (1959) di Valerio Zurlini.\nNonostante le notevoli capacit\u00e0 di interprete, rest\u00f2 sempre piuttosto ai margini della produzione cinematografica, abbandonando le scene verso la fine degli anni sessanta."}
{"id": "2240080", "revid": "230622", "url": "https://it.wikipedia.org/wiki?curid=2240080", "title": "Strong Guy", "text": ""}
{"id": "2240082", "revid": "61051", "url": "https://it.wikipedia.org/wiki?curid=2240082", "title": "Japan Air Self Defence Force", "text": ""}
{"id": "2240089", "revid": "1005847", "url": "https://it.wikipedia.org/wiki?curid=2240089", "title": "Carlo Cardia", "text": "Biografia.\nSi \u00e8 laureato in giurisprudenza presso l'Universit\u00e0 di Roma \"La Sapienza\" nel 1967.\nDal settembre 1976 al giugno 1979 \u00e8 stato consulente giuridico-costituzionale del Presidente della Camera dei deputati partecipando anche ai lavori per la revisione del Concordato tra Italia e Santa Sede del 1984.\nInsegna Diritto ecclesiastico, Diritto canonico e Diritto delle istituzioni religiose presso la facolt\u00e0 di giurisprudenza dell'Universit\u00e0 degli Studi di Roma Tre. Precedentemente ha insegnato presso le Universit\u00e0 di Cagliari e Pisa.\n\u00c8 direttore del Cedir - Centro Europeo di Documentazione sulle Istituzioni Religiose.\nIn qualit\u00e0 di membro delle commissioni in materia di libert\u00e0 religiosa e di rapporti con le confessioni religiose presso la Presidenza del Consiglio dei ministri della legislazione ecclesiastica italiana.\nCollabora con il quotidiano \"Avvenire\".\nAttivit\u00e0 professionale.\nAd aprile del 2010 realizza e presenta al Senato italiano uno studio sulla questione dell'esposizione del crocefisso nelle aule scolastiche e negli edifici pubblici in genere. in sede di ricorso contro la sentenza della Corte europea dei diritti dell'uomo con cui l'esposizione del crocifisso era stata dichiarata in violazione del diritto dei genitori a istruire i figli secondo il loro convincimento e dei bambini a credere o non credere."}
{"id": "2240094", "revid": "228587", "url": "https://it.wikipedia.org/wiki?curid=2240094", "title": "Usura (disambigua)", "text": ""}
{"id": "2240095", "revid": "260612", "url": "https://it.wikipedia.org/wiki?curid=2240095", "title": "Don Carlo Gnocchi", "text": ""}
{"id": "2240101", "revid": "767487", "url": "https://it.wikipedia.org/wiki?curid=2240101", "title": "Virtus Pallacanestro Bologna 1965-1966", "text": ""}
{"id": "2240108", "revid": "124551178", "url": "https://it.wikipedia.org/wiki?curid=2240108", "title": "Gneo Cornelio Scipione Asina", "text": "Biografia.\nFiglio di Lucio Cornelio Scipione Barbato, fu eletto console nel 260 a.C. con Gaio Duilio durante la prima guerra punica. A Gaio Duilio venne affidato il comando delle truppe di terra, mentre a lui venne affidato il comando della flotta, recentemente costituita. In un tentativo di conquista delle isole Lipari, venne sconfitto e catturato con diciassette navi dai cartaginesi (Battaglia delle Isole Lipari). Secondo lo storico Floro, Scipione sarebbe stato attratto e intrappolato alle Lipari da uno stratagemma progettato dal Cartaginesi.\nGneo Cornelio Scipione, a causa dell'infelice esito della battaglia, potrebbe essere stato soprannominato \"Asina\". Si riteneva, infatti, che le femmine dell'asino soffrissero di \"aquarum tedium\" (paura dell'acqua). Liberato probabilmente quando Marco Atilio Regolo sbarc\u00f2 in Africa, la sua carriera politica e militare non risent\u00ec molto della sconfitta subita; fu, infatti, eletto console per la seconda volta nel 254 a.C. con Aulo Atilio Calatino. Insieme i due consoli comandarono l'esercito in Sicilia e conquistarono Palermo. Per questa impresa gli fu concesso l'onore del trionfo.\nIl fatto poi che nella sua vita abbia alternato successi e battute d'arresto, raggiungendo prima il consolato, per poi aver subito una lunga prigionia e di nuovo essere eletto console, fino al trionfo, venne citato da Valerio Massimo nei suoi aneddoti sulla fortuna che spesso cambia la vita."}
{"id": "2240109", "revid": "300067", "url": "https://it.wikipedia.org/wiki?curid=2240109", "title": "Virtus Pallacanestro Bologna 1966-1967", "text": ""}
{"id": "2240113", "revid": "224230", "url": "https://it.wikipedia.org/wiki?curid=2240113", "title": "Jean Thierry du Mont", "text": ""}
{"id": "2240115", "revid": "729019", "url": "https://it.wikipedia.org/wiki?curid=2240115", "title": "Nervo ischiatico", "text": "Il nervo ischiatico (o sciatico) \u00e8 un nervo misto che origina dal plesso sacrale. \u00c8 formato da fibre provenienti da tutti i nervi del plesso (L4, L5, S1, S2, S3). \u00c8 il nervo pi\u00f9 voluminoso del plesso ed \u00e8 considerato il suo ramo terminale, nonch\u00e9 \u00e8 il pi\u00f9 lungo di tutti i nervi umani.\n\u00c8 formato da due contingenti di fibre che decorrono separate all'interno di esso e alla fine si dividono nei due rami terminali.\nTerritorio di innervazione.\nLa componente motoria innerva i muscoli della loggia posteriore della coscia, parte del grande adduttore e tutti i muscoli della gamba e del piede. La componente sensitiva innerva la cute posteriore e anterolaterale della gamba e quasi tutta la cute del piede (ad eccezione della parte dorsomediale).\nDecorso.\nLe radici del nervo si uniscono in un tronco a ridosso del sacro; il nervo esce quindi dalla cavit\u00e0 pelvica passando dietro l'osso ischiatico\n, al di sotto del muscolo piriforme e lateralmente rispetto al nervo cutaneo posteriore del femore. Si viene cos\u00ec a trovare in posizione intermedia fra il grande trocantere del femore e la tuberosit\u00e0 ischiatica e decorre verso il basso profondamente, in rapporto successivamente con i muscoli gemello superiore, otturatore interno, gemello inferiore e quadrato del femore.\nSuperata la natica, il nervo raggiunge la coscia, dove decorre in prossimit\u00e0 della linea aspra del femore. A questo livello emette rami per i muscoli posteriori della coscia e per parte del grande adduttore. In prossimit\u00e0 dell'angolo superiore della cavit\u00e0 poplitea si divide nei suoi rami terminali: il nervo tibiale e il nervo peroniero comune. Spesso la divisione in questi due rami avviene pi\u00f9 in alto, lungo il suo decorso nella coscia.\nNervo tibiale.\nIl nervo tibiale (anche chiamato sciatico popliteo interno SPI) innerva il gruppo posteriore della gamba, i muscoli plantari del piede, parte della cute posteriore della gamba, la cute plantare del piede e la cute dorsale delle falangi distali.\nIl nervo rappresenta la diretta continuazione del nervo ischiatico. Dopo la sua origine, scende in cavit\u00e0 poplitea, dove decorre lateralmente rispetto ai vasi poplitei. Qui emette il nervo cutaneo mediale del polpaccio (o della sura), che si fa superficiale, decorre satellite della vena safena piccola e si unisce a un ramo proveniente dal nervo peroniero comune per formare il nervo surale.\nIl nervo tibiale si porta quindi nella gamba, dove passa al di sotto dell'arcata del soleo per poi decorrere fra il tricipite e i muscoli profondi. A questo livello emette rami motori per tutta la loggia posteriore della gamba.\nPortandosi verso il basso, il nervo tende a spostarsi medialmente, fino a raggiungere il malleolo mediale e passarvi posteriormente. Qui emette rami sensitivi per la cute mediale del calcagno.\nRaggiunge la pianta del piede e si divide nei nervi plantare mediale e plantare laterale, che innervano la cute e i muscoli plantari.\nNervo peroniero comune.\nIl nervo peroniero (o peroneo) comune (chiamato anche sciatico popliteo esterno SPE) innerva i muscoli laterali e anteriori della gamba, i muscoli dorsali del piede, la cute anterolaterale della gamba e la cute dorsale del piede (con l'eccezione delle falangi distali).\nDopo la sua origine in cavit\u00e0 poplitea, il nervo decorre verso il basso e lateralmente lungo il margine mediale del bicipite femorale, per poi raggiungere il perone. Durante il suo decorso emette alcuni rami motori per il tibiale anteriore e il nervo cutaneo laterale del polpaccio (o della sura), che si fa superficiale e si unisce all'omologo mediale proveniente dal nervo tibiale per formare il nervo surale.\nIl nervo peroniero comune circonda il collo chirurgico del perone e si divide nei suoi rami terminali: il nervo peroniero superficiale e il nervo peroniero profondo.\nNervo peroniero superficiale.\n\u00c8 il ramo laterale del peroniero comune. Decorre nella loggia laterale della gamba, ai cui muscoli fornisce innervazione. Innerva anche la cute anterolaterale della gamba. Distalmente si fa superficiale e si divide in due rami terminali (nervo cutaneo dorsale intermedio e nervo cutaneo dorsale mediale) che vanno a innervare la cute dorsale del piede.\nNervo peroniero profondo.\n\u00c8 il ramo mediale del peroniero comune. Raggiunge la loggia anteriore della gamba, e vi decorre fornendo innervazione ai suoi muscoli. Passa quindi sul dorso del piede, dove innerva i muscoli dorsali. Termina facendosi sottocutaneo e innervando la cute dorsale fra l'alluce e il 2\u00b0 dito.\nNervo surale.\nIl nervo surale nasce sulla superficie posteriore della gamba dall'unione dei nervi cutanei mediale e laterale del polpaccio, provenienti rispettivamente dal nervo tibiale e dal nervo peroniero comune. Sia il nervo surale che i suoi nervi di origine innervano la cute posteriore della gamba.\nIl nervo surale raggiunge il malleolo laterale, passandovi dietro e continuando come nervo cutaneo dorsale laterale del piede. Decorre lungo il margine laterale del piede e fornisce rami cutanei calcaneali e dorsolaterali."}
{"id": "2240116", "revid": "31886", "url": "https://it.wikipedia.org/wiki?curid=2240116", "title": "QuAUDIOPHILIAc", "text": "QuAUDIOPHILIAc o Quaudiophiliac \u00e8 un album di Frank Zappa pubblicato postumo nel settembre 2004.\nL'album \u00e8 una raccolta di registrazioni sperimentali realizzate in quadrifonia nel corso degli anni settanta. Prodotto inizialmente da Zappa e completato poi dal figlio Dweezil, rappresenta la sua prima esperienza di musica con effetti di \"surround\". Zappa utilizz\u00f2 una selezione di brani di preparazione per i suoi album che furono scartati al momento della selezione finale. \"Quaudiophiliac\" doveva essere la prima di una serie di pubblicazioni finalizzate a rendere pubblico questo materiale.\nMolti dei brani presenti in \"Quaudiophiliac\" quindi sono inediti o erano stati pubblicati solo in versione riadattata. Sono presenti brani registrati nei primi anni settanta, come \"Chunga Basement\", rielaborazione della title track di \"Chunga's Revenge\" (1970) e tre brani registrati nel 1975 durante una serie di concerti con la Abnuceals Emuukha Electric Orchestra, pubblicati anche in \"Orchestral Favorites\" (1979)."}
{"id": "2240117", "revid": "183613", "url": "https://it.wikipedia.org/wiki?curid=2240117", "title": "Nervo sciatico", "text": ""}
{"id": "2240118", "revid": "767487", "url": "https://it.wikipedia.org/wiki?curid=2240118", "title": "Selected Ambient Works Volume II", "text": "Selected Ambient Works Volume II \u00e8 un doppio CD pubblicato nel 1994 dal musicista inglese Richard David James con lo pseudonimo di Aphex Twin. \u00c8 la continuazione del precedente \"Selected Ambient Works 85-92\", del 1992.\nIl disco.\nIl genere dell'album \u00e8 molto diverso da quello del predecessore. Il ritmo \u00e8 lento e la musica presenta sonorit\u00e0 d'atmosfera, molto vicine a quelle dell'ambient vero e proprio. Il brano \"Lichen\" ricorda molto l'album \"Discreet Music\" di Brian Eno, uno dei pionieri di questo genere. In molte delle tracce non viene usata la batteria, mentre risalta l'uso estremo di linee di sintetizzatori.\nIn un'intervista, James ha dichiarato che per l'album si \u00e8 ispirato ad un suo sogno lucido e che al momento del suo risveglio ha sentito il bisogno di riprodurre e registrare una musica che descrivesse le sue sensazioni. Ha inoltre detto che la sua naturale condizione di sinestesia ha contribuito a poter ricreare le sue sensazioni tramite la musica.\nLe tracce.\nI brani dell'album originariamente hanno per titoli delle fotografie scattate da James, eccetto per il primo brano del secondo CD, chiamato \"Blue Calx\", in cui l'immagine \u00e8 composta semplicemente da uno sfondo blu. La lista tracce, inoltre, non \u00e8 numerata, ma composta da una serie di diversi diagrammi circolari, ognuno dei quali simboleggia un brano. L'assenza dei titoli colse di sorpresa i fan di James, e aument\u00f2 la curiosit\u00e0 verso l'album. Successivamente, per poter riconoscere le varie tracce sono stati dati dei titoli virtuali, scelti soprattutto in base all'atmosfera delle tracce; in alcune tracce i titoli sono pi\u00f9 di uno, ma ogni traccia ha un titolo con cui \u00e8 meglio conosciuta.\nJames tuttavia non ha mai riconosciuto l'autenticit\u00e0 di questi titoli e, nelle sue compilation di remix, ha incluso brani dell'album chiamandoli con il numero del brano. Per esempio, nel CD \"26 Mixes for Cash\", ha incluso una versione ri-masterizzata di \"Radiator\" chiamandola \"SAW2 CD1 TRK2\", dove SAW2 sono le iniziali del nome dell'album, CD1 indica che il brano \u00e8 tratto dal primo dei due dischi, e TRK2 indica che questo \u00e8 il secondo brano. Cos\u00ec \u00e8 anche per gli altri casi (vedi paragrafo Remix)."}
{"id": "2240121", "revid": "486946", "url": "https://it.wikipedia.org/wiki?curid=2240121", "title": "Diagrammi Circolari", "text": ""}
{"id": "2240123", "revid": "767487", "url": "https://it.wikipedia.org/wiki?curid=2240123", "title": "Virtus Pallacanestro Bologna 1967-1968", "text": ""}
{"id": "2240124", "revid": "28592", "url": "https://it.wikipedia.org/wiki?curid=2240124", "title": "Realismo sovietico", "text": ""}
{"id": "2240142", "revid": "400518", "url": "https://it.wikipedia.org/wiki?curid=2240142", "title": "Blok", "text": ""}
{"id": "2240144", "revid": "260612", "url": "https://it.wikipedia.org/wiki?curid=2240144", "title": "Omicidio di Matthew Shepard", "text": ""}
{"id": "2240150", "revid": "1877930", "url": "https://it.wikipedia.org/wiki?curid=2240150", "title": "Moalboal", "text": "Moalboal \u00e8 una municipalit\u00e0 di Quarta classe delle Filippine, situata nella Provincia di Cebu, nella Regione del Visayas Centrale.\nMoalboal \u00e8 formata da 15 baranggay:\nQuesta localit\u00e0 sta diventando sempre pi\u00f9 famosa tra i subacquei di tutto il mondo, la presenza di barriere coralline ricche di biodiversit\u00e0 favoriscono questa attivit\u00e0 ricreativa.\nI siti di immersione che rendono Moalboal sempre pi\u00f9 attrattiva sono: Savedra, Umbrella, sardine run"}
{"id": "2240153", "revid": "1543377", "url": "https://it.wikipedia.org/wiki?curid=2240153", "title": "Nazionale di rugby a 15 dell'Iran", "text": "La nazionale di rugby XV dell'Iran (in persiano: \u062a\u06cc\u0645 \u0645\u0644\u06cc \u0631\u0627\u06af\u0628\u06cc \u06cc\u0648\u0646\u06cc\u0648\u0646 \u0627\u06cc\u0631\u0627\u0646) rappresenta l'Iran nel rugby a 15 in ambito internazionale, dove \u00e8 inclusa fra le formazioni di terzo livello. In patria e all'estero \u00e8 nota anche come Team Melli."}
{"id": "2240157", "revid": "27723", "url": "https://it.wikipedia.org/wiki?curid=2240157", "title": "En.wiki", "text": ""}
{"id": "2240159", "revid": "767487", "url": "https://it.wikipedia.org/wiki?curid=2240159", "title": "Virtus Pallacanestro Bologna 1968-1969", "text": ""}
{"id": "2240163", "revid": "1543377", "url": "https://it.wikipedia.org/wiki?curid=2240163", "title": "Fermignano", "text": "Fermignano (\"Fermign\u00e8n\" in dialetto fermignanese) \u00e8 un comune italiano di abitanti della provincia di Pesaro e Urbino nelle Marche.\nGeografia fisica.\nIl territorio comunale include un'exclave: il territorio del Pagino (dove \u00e8 inclusa la frazione Villa del Furlo), compreso tra i comuni di Acqualagna, Cagli, Fossombrone e Urbino.\nIl fiume Metauro attraversa il territorio comunale.\nStoria.\nSecondo l'archeologo Nereo Alfieri la cruciale battaglia del Metauro del 207 a.C. fu combattuta nel territorio fermignanese. L'ipotesi di per s\u00e9 non risale a lui, ma era gi\u00e0 stata avanzata nel XV secolo dall'umanista Flavio Biondo, il quale aveva collegato il toponimo di Monte Asdrualdo al nome del barcide che nel 207 trov\u00f2 la morte nella battaglia del Metauro. Successivamente anche il poeta urbinate Bernardino Baldi aveva collegato il Monte Asdrualdo alla battaglia, sostenendo l'esistenza del sepolcro del comandante punico sul Monte d'Elce. A Sebastiano Macci, infine, sono forse attribuibili anche due false iscrizioni rinvenute nella zona, che avrebbero confermato l'ubicazione dello scontro campale in quel di Fermignano. \nPer quanto invece riguarda la cittadina, l'origine romana di Fermignano \u00e8 un'ipotesi che risale almeno al seicentesco Sebastiano Macci, ma ancora tanta leggenda storiografica circonda il paese, collocato in una posizione strategica sul fiume Metauro, su cui sorge un ponte di epoca medievale, ma che gli archeologi non escludono possa poggiare su strutture d'et\u00e0 antica. Sono stati rinvenuti dagli archeologi una serie di reperti di epoca romana; si potrebbe ipotizzare tanto la presenza di una villa quanto di un vero e proprio \"vicus\" (centro abitato del contado): a tal proposito un podere vicino al luogo dei rinvenimenti si chiama \"casino vici\". In ogni caso, nell'et\u00e0 antica l'attuale territorio fermignanese era parte integrante del municipio di \"Urvinum Mataurense\", i cui cittadini erano iscritti alla trib\u00f9 Stellatina.\nIl toponimo Fermignano ha consentito il proliferare di varie paretimologie, legate queste ultime al nome di un presunto fondatore (come Mamurra Fermiano, ingegnere al servizio di Cesare in Gallia, che sarebbe stato l'ideatore del ponte). In realt\u00e0 \u00e8 ormai appurato che il toponimo sia prediale (analogo a quello del centro ferrarese di Formignana), rimandante al latino Firmidius, assai probabilmente un proprietario terriero locale. A tal proposito nel 1595 fu nei pressi del paese rinvenuta un'iscrizione funeraria, in cui vengono citati due liberti evidentemente d'origine orientale (Philonicus e Chelidon, probabilmente coniugi), affrancati da tal Caius Firmidius; questi era un esponente di quella gens Firmidia che avr\u00e0 posseduto terreni in questa zona dell'Urbinate, che da lei presero il nome. In un papiro ravennate del 553 leggiamo di una \"massa firmidiana\" (\"massa\" indica una propriet\u00e0 terriera) situata nel territorio di Urbino, di cui la met\u00e0 fu donata (insieme ai coloni che la lavoravano) da un'abbiente famiglia ostrogota alla Chiesa di Ravenna.\nIn alcuni documenti degli inizi del XIV secolo viene citato il \"piano di Fermignano\" con la pieve di San Giovanni Battista che estendeva il suo ambito parrocchiale fino al ponte sul fiume. In un altro documento del 1338 si legge delle elezioni dei Sindaci della \"Villa di Fermignano\", costituita da edifici isolati e casali: non esisteva quindi ancora un vero e proprio centro abitato. La fondazione del paese \u00e8 dunque da far risalire all'iniziativa del conte Antonio di Montefeltro (nonno del celebre duca Federico) che alla fine del XIV secolo fece sorgere il \"castello di Fermignano\", la cui esistenza \u00e8 documentata da un atto di vendita del 1388 fatto alle monache di San Silvestro e dalla documentazione relativa all'adunata dell'Arengo del paese il 19 dicembre 1407 (cui presero parte 45 persone) sotto la presidenza di tal Giovanni Pini.\nNel 1408, nei pressi della torre voluta dal conte Antonio, sorse la cartiera (la seconda nelle Marche dopo quella di Fabriano).\nNel giugno 1502 Cesare Borgia si accamp\u00f2 a Fermignano, in procinto di attaccare Urbino, da cui era fuggito il duca Guidobaldo I.\nCome si \u00e8 visto, il territorio fermignanese fu sempre parte del contado di Urbino, condividendone la storia. Nel 1607 il duca Francesco Maria II, accogliendo le richieste degli abitanti, concesse parziale autonomia istituendo un consiglio locale, formato da ventiquattro abitanti da cui sono poi scelti tre priori che rimangono in carica un semestre. Ospite del duca nella sua villa di Fermignano era stato nel 1575 Torquato Tasso. Quando il duca mor\u00ec senza eredi viventi anche Fermignano, come tutto il Ducato, divenne parte dei possedimenti pontifici.\nAgli inizi del 1800 i fermignanesi avanzano istanza a Pio VII per ottenere al loro castello il titolo di \"terra\" e con ci\u00f2 la piena autonomia dalla citt\u00e0 di Urbino. Dopo una lotta ventennale dovuta all'opposizione degli urbinati, il castello divenne comune autonomo nel 1818.\nA Fermignano nacque Donato di Angelo di Pascuccio detto il Bramante, grande architetto rinascimentale che, formatosi alla corte feltresca, prese l'eredit\u00e0 spirituale del Brunelleschi e dell'Alberti, gettando le basi per la nuova architettura rinascimentale.\nSimboli.\nLo stemma e il gonfalone del comune di Fermignano sono stati concessi con decreto del presidente della Repubblica del 18 febbraio 2011.\nIl gonfalone municipale \u00e8 un drappo di bianco con la bordatura di azzurro.\nCultura.\nMedia.\nCinema.\nFilm girati a Fermignano\nAmministrazione.\nIn questo elenco sono riportati i Sindaci del Comune, dal 1944 ad oggi.\nFa parte dell'Unione montana Alta valle del Metauro.\nSport.\nCalcio.\nLe squadre di calcio sono: l\"U.S. Fermignanese\" che milita nel girone A marchigiano di Promozione (negli anni d'oro ha militato Eccellenza), e l'A.S.D. Fermignano Calcio\" che milita in 1\u00aa Categoria, esistono anche lo \"Gnano '04\", squadra di calcio a 5 di Serie C2 marchigiana, L'a.s.d. San Silvestro, squadra di calcio di 3\u00aa categoria e la Benfile 12, squadra di calcio amatoriale.\"\nPallavolo\nLa societ\u00e0 del paese \u00e8 la Dream Volley Fermignano ASD la cui prima squadra milita nel campionato regionale di Serie D."}
{"id": "2240165", "revid": "767487", "url": "https://it.wikipedia.org/wiki?curid=2240165", "title": "Mark James Klepaski", "text": "Mark fu il primo a prendere la decisione di lasciare i Lifer per seguire Ben Burnley ed entrare a far parte insieme ad Aaron Fink nei Breaking Benjamin.\nMark \u00e8 anche noto per essere il fondatore della linea di vestiti Ke'Kuhn."}
{"id": "2240166", "revid": "767487", "url": "https://it.wikipedia.org/wiki?curid=2240166", "title": "Virtus Pallacanestro Bologna 1969-1970", "text": ""}
{"id": "2240167", "revid": "121639375", "url": "https://it.wikipedia.org/wiki?curid=2240167", "title": "Festivalbar 1999 (compilation)", "text": "Festivalbar 1999 \u00e8 una compilation pubblicata nell'estate 1999 contemporaneamente alla messa in onda del celebre Festivalbar. \u00c8 stata pubblicata in 4 diversi dischi, due nell'edizione \"rossa\" e due nell'edizione \"blu\". La prima \u00e8 stata pubblicata dalla Universal, la seconda dalla Warner Music Italy.\nL'album contiene i maggiori successi musicali della stagione, siano essi realizzati da artisti italiani (Neja, Giorgia, Sottotono, Daniele Silvestri) che internazionali ('N Sync, Ricky Martin, Anggun, Cher)."}
{"id": "2240175", "revid": "729019", "url": "https://it.wikipedia.org/wiki?curid=2240175", "title": "De Havilland DH.86 Express", "text": "Il de Havilland DH.86 Express era un quadrimotore da trasporto e di linea prodotto dall'azienda britannica de Havilland Aircraft Company sviluppo del de Havilland DH.84 Dragon, il primo prototipo vol\u00f2 nel gennaio 1934.\nI motori erano applicati all'ala inferiore e il carrello di atterraggio era integrato nelle gondole dei motori interni.\nNe furono prodotti 62 esemplari, alcuni volarono per la RAF nella seconda guerra mondiale.\nStoria del progetto.\nDurante il 1933, i colloqui tra i governi di Regno Unito, Raj Britannico, Malesia britannica, Stabilimenti dello Stretto ed Australia portarono ad un accordo per istituire un servizio di posta aerea comune, l'Empire Air Mail Service. Il governo australiano, incaricato di gestire la parte pi\u00f9 meridionale della rotta, band\u00ec un concorso il 22 settembre 1933 per la tratta Singapore-Australia, continuando verso sud fino alla Tasmania. Il giorno seguente la compagnia aerea australiana Qantas, prevedendo di aggiudicarsi il contratto della tratta Singapore-Brisbane, emise una specifica indirizzata alla de Havilland Aircraft per la fornitura di un nuovo modello atto allo scopo che venne indicato come de Havilland DH.86, il cui prototipo verr\u00e0 portato in volo per la prima volta il successivo gennaio 1934. Quest'ordine venne presto seguito da un altro emesso dalla compagnia aerea Holyman's Airways di Launceston, in Tasmania, per utilizzarlo nella tratta che sorvolava lo Stretto di Bass. Il DH.86 venne inizialmente identificato con il nome \"Express\" o \"Express Air Liner\", tuttavia risulta che il suo utilizzo fosse discontinuo.\nIl D.H.86 era concettualmente uno sviluppo quadrimotore del fortunato de Havilland DH.84 Dragon, tuttavia integrava delle migliorie a livello aerodinamico che gli davano un aspetto pi\u00f9 snello grazie all'adozione di un'ala rastremata e dall'intensivo uso di carenature metalliche attorno alla struttura ed al carrello d'atterraggio. Per la propulsione venne scelto il motore aeronautico dalla maggior potenza tra quello prodotti dall'azienda britannica, il nuovo de Havilland Gipsy Six da 200\u00a0hp (149\u00a0kW). Il velivolo era gestito da un equipaggio di due persone che occupavano la cabina di pilotaggio a due posti in tandem posizionata nel naso, con la postazione anteriore destinata al pilota mentre l'operatore radio era seduto alle sue spalle. L'architettura interna prevedeva uno scompartimento passeggeri con una capienza massima di dieci posti per i modelli destinati alle rotte a lungo raggio, mentre quelli ordinati dalla Holyman's Airways e destinati a rotte a corto raggio arrivavano a dodici.\nIl prototipo del D.H.86 vol\u00f2 il 14 gennaio 1934 e sottoposto alla valutazione del pilota Lester Brain, mandato come rappresentante dalla Qantas, il quale per\u00f2 respinse il modello adducendo che la cabina monoposto avrebbe affaticato il pilota nei lunghi tratti di volo, Per ovviare al problema la cellula venne ridisegnata per ospitare una cabina a due posti affiancati. Vennero costruiti solo quattro esemplari a cabina monoposto e di questi il prototipo venne ricostruito come prototipo della versione a cabina biposto, identificata in seguito come DH.86A. Quando il modello entr\u00f2 in servizio, nell'ottobre 1934, il primo esemplare di produzione, il DH.86 \"Miss Hobart\" a cabina singola della Holyman's Airways, risult\u00f2 essere il pi\u00f9 veloce aereo passeggeri di produzione britannica in tutto il mondo. Nonostante la de Havilland Aircraft si fosse espressa in senso contrario, la versione a doppio pilota con il muso allungato dimostr\u00f2 di essere ancora pi\u00f9 veloce.\nA seguito di una serie di incidenti mortali, nel 1936 vennero avviate delle indagini per stabilirne le cause, le quali portarono all'adozione, negli esemplari di ultima produzione, di un impennaggio modificato che integrava alla deriva principale due elementi verticali aggiuntivi posti all'apice dei piani orizzontali allo scopo di migliorare la stabilit\u00e0 laterale. Questi modelli vennero identificati come DH.86B.\nUtilizzatori.\n\u2660 Operatori originali"}
{"id": "2240176", "revid": "767487", "url": "https://it.wikipedia.org/wiki?curid=2240176", "title": "Naga (Cebu)", "text": "Naga \u00e8 una municipalit\u00e0 di Quarta classe delle Filippine, situata nella Provincia di Cebu, nella Regione del Visayas Centrale.\nLa municipalit\u00e0 fa parte dell'Area metropolitana di Cebu.\nIl \"Republic Act\" N. 9491 aveva concesso a Naga lo \"status\" di citt\u00e0; il 18 novembre 2008 la Corte Suprema delle Filippine ha per\u00f2 accolto un ricorso della \"Lega delle Citt\u00e0 delle Filippine\" annullando la trasformazione in citt\u00e0 di 16 municipalit\u00e0, tra cui Naga.\nNaga \u00e8 formata da 28 baranggay:"}
{"id": "2240179", "revid": "38120", "url": "https://it.wikipedia.org/wiki?curid=2240179", "title": "Pod", "text": ""}
{"id": "2240180", "revid": "1305772", "url": "https://it.wikipedia.org/wiki?curid=2240180", "title": "Edwards", "text": ""}
{"id": "2240185", "revid": "320578", "url": "https://it.wikipedia.org/wiki?curid=2240185", "title": "Jean-Dominic Cassini", "text": ""}
{"id": "2240189", "revid": "1877930", "url": "https://it.wikipedia.org/wiki?curid=2240189", "title": "Oslob", "text": "Oslob \u00e8 una municipalit\u00e0 di Quarta classe delle Filippine, situata nella Provincia di Cebu, nella Regione del Visayas Centrale.\nOslob \u00e8 formata da 21 baranggay:\nDiventata famosa per la presenza stanziale degli squali balena, attrazione turistica che porta migliaia di turisti tutto l'anno.\nQuesta attrazione a suscitato non poche controversie per via dello sfruttamento degli animali.\nPur essendo animali in libert\u00e0 le critiche si concentrano sul fatto che gli animali si sono abituati a ricevere cibo dall'uomo facendoli diventare da animali migratori a stanziali. "}
{"id": "2240190", "revid": "110157", "url": "https://it.wikipedia.org/wiki?curid=2240190", "title": "Basilica di San Bartolomeo Apostolo", "text": "La basilica di San Bartolomeo apostolo si trova a Benevento in piazza Federico Torre, lungo il corso Garibaldi. Porta il nome di altre due chiese andate distrutte.\nLe due chiese antiche.\nIl primo tempio cittadino dedicato a san Bartolomeo sorgeva adiacente al duomo di Benevento, era un sacello, voluto dal principe longobardo Sicardo di Benevento; risult\u00f2 compiuto il 25 ottobre 839 ad opera dell'arcivescovo Ursus, il quale vi trasfer\u00ec il corpo di san Bartolomeo apostolo, portato in citt\u00e0 nell'838 da Lipari a Benevento dallo stesso Sicardo\nNel 1122 l'arcivescovo Landolfo fece erigere una nuova costruzione, pi\u00f9 imponente e separata dalla cattedrale, ma da questa non distante, che sorse nel luogo attualmente chiamato piazza Orsini. Le forme della nuova basilica avevano evidenti caratteri romanici: era a pianta centrale, ornata di pregevole marmi policromi e con un magnifico pavimento cosmatesco (del quale i recenti scavi archeologici, condotti dalla Soprintendenza, hanno riportato alla luce alcuni brani). Nel 1430, l'arcivescovo Gasparre Colonna vi eresse una grande cupola, coronata da altre due cupole pi\u00f9 piccole, che rovinarono nel sisma del 1688. Ricostruita dall'Orsini nello stesso luogo, fu nuovamente distrutta dal terremoto del 1702. Le sue porte di bronzo inciso, opera di Oderisio da Benevento, furono fuse ed utilizzate per il restauro di quelle del Duomo.\nDella chiesa sopravvivono frammenti di scultura (conservati al Museo del Sannio), tracce d'affresco, brani del pavimento cosmatesco, riportati alla luce dai recenti scavi. In Piazza Orsini \u00e8 stata costruita una struttura sul luogo di scavo.\nLa chiesa odierna.\nSalito al pontificato con il nome di Benedetto XIII, Orsini fece ricostruire la chiesa nel luogo che la ospita ancora attualmente, su progetto dell'architetto Filippo Raguzzini. La prima pietra fu posta nel 1726 dal cardinale Coscia; la chiesa fu consacrata dal papa l'8 maggio 1729, operando di persona l'ultima traslazione del corpo di San Bartolomeo. \nLa facciata timpanata \u00e8 a due ordini, raccordati da ampie volute. Apre il suo portale fra due terne di pilastri inferiori, sormontati da capitelli corinzi, che sostengono un cornicione. L'ordine superiore \u00e8 ornato da due coppie di pilastri pi\u00f9 bassi, separate da una finestra.\nLa basilica di san Bartolomeo \u00e8 a una sola navata, e su ciascuno dei due lati si aprono due cappelle.\nLe membrature architettoniche sono esaltate e sottolineate da un gioco di stucchi, opera dello stesso Raguzzini. L'aula basilicale \u00e8 coperta da una volta a botte a incannucciata, anch'essa decorata da stucchi. \n\u00c8 notevole la seconda cappella di sinistra, opera del Raguzzini, dedicata a San Michele Arcangelo, con un dipinto di San Michele, opera di ignoto del XVIII secolo, e lo stemma del cardinale Coscia.\nNella prima cappella a sinistra, vi \u00e8 una tela dedicata alla Madonna del Rosario (XVII secolo). Le due nicchie, ai lati, hanno statue di San Francesco d'Assisi e di San Francesco di Paola. La tela con San Filippo Benizio e San Bartolomeo, nella seconda cappella a destra, \u00e8 di Francesco Solimena (1729).\nL'abside, preceduta da due cantorie, presenta un elaborato coro in noce, con sei statuine lignee degli Apostoli ed il maestoso trono papale al centro. La abbelliscono dipinti di Giuseppe Castellano, tra cui \"Ottone III chiede ai beneventani il corpo di san Bartolomeo\", e la tela di Giuseppe Simonelli con i \"Santi protettori di Benevento\": San Gennaro, San Francesco Saverio, San Filippo Neri, l'Assunta con il bambino. Sul portale d'ingresso, l'artista Marco Benefial dipinse la tela celebrativa della Consacrazione dell'Arcivescovo di Ravenna, compiuta da papa Benedetto XIII nel duomo di Benevento. Ai lati della porta sono murati due frammenti scultorei della basilica bassomedievale.\nIn sacrestia vi \u00e8 un'interessante raccolta di paramenti sacri del XVIII secolo, tra i quali il piviale indossato da papa Benedetto XIII quando trasfer\u00ec i resti di San Bartolomeo.\nNel 1997 la Basilica ha ricevuto un accurato resatauro, curato dal Centro Operativo di Benevento della Soprintendenza dei Beni Architettonici, che ha restituito alla chiesa la sua antica sobriet\u00e0."}
{"id": "2240193", "revid": "1702319", "url": "https://it.wikipedia.org/wiki?curid=2240193", "title": "Chiesa di San Domenico (Benevento)", "text": "La chiesa di San Domenico \u00e8 una chiesa barocca di Benevento; si trova in Piazza Guerrazzi. Vi \u00e8 annesso un convento, oggi sede del Rettorato dell'Universit\u00e0 degli Studi del Sannio. Il suo giardino ospita l'\"Hortus Conclusus\" di Mimmo Paladino.\nStoria.\nLa chiesa e il convento furono fondati nel 1233, in onore della Vergine, San Domenico, Santa Maria Maddalena e San Paolo, da Roffredo Epifanio, famoso giurista beneventano della stirpe dei principi longobardi, come attesta l'epigrafe che si legge all'ingresso della chiesa.\nEpifanio, avendo ottenuto dal monastero di San Pietro la chiesa di Santa Maria Antiqua con il terreno confinante, fece dono di tutto ai Domenicani. Questi cedettero poi il convento alle monache del medesimo Ordine.\nIntorno a questo convento si trovavano varie chiese, tra cui quella dei Santi Simone e Giuda, che fu dei principi Morra: presso questa chiesa fu sotterrato un pozzo in cui furono sepolti pi\u00f9 di 600 beneventani, periti, in una sola giornata, nelle lotte tra Guelfi e Ghibellini.\nLa chiesa fu completamente ricostruita dopo il terremoto.del 5 giugno 1688: a porre la prima pietra, il 15 marzo 1692, fu il cardinale arcivescovo Vincenzo Maria Orsini (futuro papa Benedetto XIII), che la consacr\u00f2 con solenne rito il 15 aprile 1708.\nFu restaurata dal rettore di Benevento, il sacerdote Vincenzo Velardi, e ribenedetta dal cardinale arcivescovo Alessio Ascalesi il 2 marzo 1923.\nSub\u00ec notevoli danni negli eventi bellici del 1943, e fu ristrutturata. Altri danni sub\u00ec nel terremoto dell'Irpinia del 1980: in particolare furono danneggiati alcuni dipinti e statue, che sono stati restaurati dalla Soprintendenza per i beni architettonici e per il paesaggio, per il patrimonio storico artistico e antropologico di Benevento e Caserta.\nDescrizione.\nLa chiesa ha una pianta a croce latina, con un interno solenne, ornato da pregevoli altari marmorei e decorazioni a stucco abbastanza misurate.\nPresenta sul secondo altare a destra una \"Pala di San Vincenzo\" di Donato Piperno (XVI secolo). A sinistra dell'altare maggiore \u00e8 una \"Statua lignea di Cristo Risorto\" di Gennaro Cerasuolo (XVIII secolo).\nInoltre, nel braccio sinistro della crociera, ci sono due monumenti funebri ottocenteschi: del generale napoleonico Charles Antoine Manh\u00e8s e di Carolina Manh\u00e8s, rispettivamente opere di Raffaele Beliazzi e di Giuseppe Vacc\u00e0.\nDi bell'effetto \u00e8 anche il pronao con colonne antiche. La facciata barocca per\u00f2, \u00e8 scomparsa, sostituita da un prospetto riecheggiante motivi classici, in armonia con quello dato al vicino convento allorch\u00e9, nel 1878, fu trasformato in Palazzo di Giustizia."}
{"id": "2240194", "revid": "599", "url": "https://it.wikipedia.org/wiki?curid=2240194", "title": "Antonio Castelli", "text": ""}
{"id": "2240202", "revid": "729019", "url": "https://it.wikipedia.org/wiki?curid=2240202", "title": "Pallavolo femminile ai X Giochi asiatici", "text": "Il VII campionato di pallavolo femminile ai Giochi asiatici si \u00e8 svolto dal 20 settembre al 5 ottobre 1986 a Seul, in Corea del Sud, durante i X Giochi asiatici. Al torneo hanno partecipato 5 squadre nazionali asiatiche e la vittoria finale \u00e8 andata par la seconda volta consecutiva alla Cina.\nPodio.\nCampione.\nCina(Secondo titolo)\nSecondo posto.\nGiappone\nTerzo posto.\nCorea del Sud"}
{"id": "2240203", "revid": "1632387", "url": "https://it.wikipedia.org/wiki?curid=2240203", "title": "Mura di Benevento", "text": "La cinta muraria di Benevento \u00e8 una delle principali vestigia longobarde della citt\u00e0 e costituisce un raro esempio di cinta urbana altomedievale ancora in discreto stato di conservazione. Ne rimangono oggi alcuni tratti consistenti: uno, che costeggia via Torre della Catena, delimita a sud il quartiere medievale del Triggio; un altro, del quale segue l'andamento il viale dei Rettori, costituisce la parte nord del perimetro del Piano di Corte; mentre l'ultimo \u00e8 l'orlo meridionale della collina del centro storico, in corrispondenza di uno strapiombo sotto il quale si estendono i nuovi quartieri di Benevento.\nLe mura.\nLa cinta si apriva in otto porte, delle quali una era l'Arco di Traiano, ribattezzato \"Porta Aurea\"; un'altra, \"Porta Somma\", fu poi inglobata nella Rocca dei Rettori; \"Port'Arsa\", probabilmente sorta in epoca tardoromana, \u00e8 l'ingresso al Triggio. Era a questa porta che conduceva la via Appia Antica, passando per il ponte Leproso. Le altre porte sono andate distrutte.\nSono superstiti alcune torri di avvistamento: la \"Torre De Simone\" (dal nome del palazzo che l'ha inglobata) e la \"Torre del Santo Panaro\" (cos\u00ec detta da un bassorilievo su di essa che raffigura un uomo con in mano un paniere) sono entrambe circolari e si trovano nella zona nord delle mura. Nella parte meridionale si trovano invece due torri a base poligonale, di cui la pi\u00f9 notevole \u00e8 \"Torre della Catena\".\nLa prima porzione delle mura fu costruita fra il VI e il VII secolo e interessava solo la riva del fiume Calore, a nord della citt\u00e0. Arechi II nell'VIII secolo invece fortific\u00f2 anche le sponde del Sabato, includendo edifici romani superstiti come il Teatro e l'Anfiteatro. Ulteriori ampliamenti, ma di minore importanza, si ebbero nel 926.\nLa struttura della mura \u00e8 piuttosto varia: sopra un basamento in grossi blocchi di pietra calcarea e tufacea si innalzano le pareti in \"opus incertum\", costituite essenzialmente da ciottoli di fiume legati a malta, ma compaiono in modo piuttosto irregolare laterizi e grandi pietre squadrate provenienti probabilmente da edifici romani. Nel corso dei secoli, per\u00f2, le mura hanno subito numerosi rimaneggiamenti dovuti ai terremoti, all'abbandono o al loro riutilizzo come pareti di edifici. Alcuni tratti in mattoni che integrano, ricoprono o contraffortano le mura originarie, risalgono al XVII secolo o successivi, e alcune anomale concentrazioni di pietre e bassorilievi romani fanno sospettare che questi siano reperti archeologici applicati con intenti decorativi nel tardo XVIII secolo. Altri, in blocchi di pietra e mattoni, risalgono ad interventi tardo-ottocenteschi. Un restauro della cinta si \u00e8 avuto negli anni novanta.\nLa Torre della Catena.\nLa torre, a base poligonale e di forma piramidale, era un avamposto difensivo che guardava verso il Ponte Leproso e il fiume Sabato, in prossimit\u00e0 di Port'Arsa. Gli spigoli, fuori squadro, sono costituiti da pietre angolari di calcare locale, prese dalle vicine costruzioni romane e opportunamente riscalpellate. Inoltre, soprattutto nella parte sommitale, si trovano laterizi romani di risalta.\nI due lati che guardano a mezzogiorno, su quanto resta del canale che, deviato dal fiume Sabato, alimentava con le sue diramazioni i mulini, presentano in basso cinque \"bugne da presa\" emisferiche di reimpiego, poste su una linea orizzontale a distanza di circa 1,40 m l'una dall'altra, in maniera da determinare una sorta di separazione fra strutture superiori e base della torre."}
{"id": "2240207", "revid": "729019", "url": "https://it.wikipedia.org/wiki?curid=2240207", "title": "Pilar (Cebu)", "text": "Pilar \u00e8 una municipalit\u00e0 di Quinta classe delle Filippine, situata nella Provincia di Cebu, nella Regione del Visayas Centrale.\nPilar \u00e8 formata da 13 baranggay:"}
{"id": "2240209", "revid": "114076672", "url": "https://it.wikipedia.org/wiki?curid=2240209", "title": "Teatro comunale Vittorio Emanuele", "text": "Il Teatro Comunale Vittorio Emanuele \u00e8 un centro teatrale della citt\u00e0 di Benevento.\nStoria.\nFu costruito fra il 1855 ed il 1862 ad opera del napoletano Pasquale Francesconi.\nRiecheggiano nella struttura alcuni motivi dell'architettura del Piermarini, ma con felice equilibrio di masse e con una decorazione garbatamente desunta anche da altre fonti, sia nella facciata del portico a pilastri, sia nella sala.\nIl teatro vide calcare le scene Ermete Novelli, che l\u00ec ottenne il suo ultimo trionfo.\nDurante gli anni cinquanta e gli anni ottanta fu anche utilizzato come cinema, con il nome di \"Cinema Comunale\": oggi ha riacquisito l'originaria funzione di teatro.\nAlla fine del XX secolo \u00e8 stato ristrutturato."}
{"id": "2240215", "revid": "709565", "url": "https://it.wikipedia.org/wiki?curid=2240215", "title": "Duomo di Benevento", "text": "Il duomo di Benevento, che ha per nome ufficiale quello di cattedrale metropolitana di Santa Maria de Episcopio, \u00e8 il principale luogo di culto di Benevento, sede vescovile dell'omonima arcidiocesi metropolitana.\nEsistente sin dalle origini della chiesa beneventana, fu quasi totalmente distrutta dai bombardamenti degli Alleati nella Seconda guerra mondiale, e successivamente ricostruita.\nLa cattedrale, dedicata a Sancta Maria de Episcopio, si affaccia nella piazza omonima; alle sue spalle si trova il palazzo arcivescovile.\nAvvenimenti.\nNel Duomo di Benevento, il 10 agosto 1910, \u00e8 stato ordinato sacerdote san Pio da Pietrelcina.\nStoria.\nIl duomo di Benevento fu il primo tempio cristiano eretto nella citt\u00e0, in forma umile e primitiva, quando la nuova religione arriv\u00f2 per le vie consolari nell'allora colonia romana e vi fu stabilita la prima organizzazione ecclesiastica. L'edificio sorse nel centro dell'antica citt\u00e0 romana: dove \u00e8 ora la chiesa vi era il Campidoglio.\nLa fondazione pi\u00f9 antica \u00e8 fatta risalire agli inizi del VII secolo, mentre le dimensioni odierne furono raggiunte con la riedificazione dell'VIII secolo, che trasform\u00f2 l'antica chiesa nella cripta della nuova. Tale riedificazione \u00e8 uno dei momenti pi\u00f9 importanti di un complesso intervento urbanistico stimolato dal duca longobardo Arechi II, intento a ripristinare le dimensioni urbane di epoca romana, dopo che il goto Totila aveva distrutto le mura di cinta. Il duomo fu consacrato al tempo del vescovo Davide (782-796) e fu intitolato a Sancta Maria de Episcopio.\nIl tempio fu rifatto, ampliato, trasformato diverse volte, e per questo non ebbe mai unit\u00e0 di stile, non fu mai l'espressione artistica di una determinata epoca, il che \u00e8, d'altra parte, un fatto comune a tutta l'architettura medievale. Anche quando avrebbe assunto la forma di chiesa a cinque navi con spazioso presbiterio, i suoi pregi artistici sarebbero stati da ricercarsi, pi\u00f9 che nelle strutture architettoniche, nei particolari di sculture e di altri fregi marmorei o bronzei delle pi\u00f9 disparate epoche.\nIl principe longobardo Sicone verso l'anno 830 ampli\u00f2 la cattedrale a tre navate e vi colloc\u00f2 colonne marmoree del pi\u00f9 puro stile classico, che costituirono la caratteristica pi\u00f9 inconfondibile del vecchio duomo di Benevento fino alla distruzione del 1943. Il principe Sicardo apport\u00f2 ulteriori abbellimenti al tempio e ne arricch\u00ec il tesoro.\nNella seconda met\u00e0 del secolo X, sotto il pontificato di Giovanni XIII, la citt\u00e0 di Benevento divenne arcivescovado, il primo dell'Italia meridionale ed uno dei primi in Europa, con molte sedi suffraganee. In tale occasione, l'arcivescovo Roffredo apport\u00f2 modifiche ed ulteriori ampliamenti alla cattedrale la quale, per\u00f2, rest\u00f2 priva di una degna facciata e del campanile fino al XIII secolo. A questi, che attualmente sono i principali resti dell'antica cattedrale, provvidero, rispettivamente, i vescovi Ruggero e Romano Capodiferro.\nNel secolo successivo, l'interno del duomo si arricch\u00ec di due amboni, veri gioielli d'arte costruiti dal francescano Nicola di Monteforte.\nIl 30 novembre 1456 la cattedrale, ormai completa, fu gravemente danneggiata da una scossa tellurica, ma venne riparata con l'aiuto di papa Pio II e consacrata il 4 novembre 1473 da Giacomo Appiano, vescovo di Gravina. Sembra che fu in questo restauro quattrocentesco che la chiesa fu divisa in cinque navate.\nL'arcivescovo Giovan Battista Foppa, intorno alla met\u00e0 del XVII secolo, dopo aver rialzato di molto il soffitto della navata centrale rispetto a quello delle quattro minori, lo rifece a cassettoni dorati, e lo stesso lavoro esegu\u00ec alla nave trasversale occupata dal presbiterio. Il barocco entrava cos\u00ec nel tempio, per regnarvi incontrastato nei successivi restauri.\nL'arcivescovo Vincenzo Maria Orsini (poi papa Benedetto XIII) nel 1687 apport\u00f2 ulteriori modifiche. Furono rinforzati dalle fondamenta i due muri laterali, furono abbattute, all'esterno, certe casupole addossate al campanile, e all'interno alcune cappelle disposte senza simmetria nelle navate laterali, l'altare centrale fu rivestito di marmi preziosi, venne rifatto il pavimento ed il coro e completato il soffitto; la cattedrale venne infine fastosamente decorata, cos\u00ec che quando il 14 novembre 1687 venne consacrata apparve rifatta pi\u00f9 che restaurata.\nIl violentissimo terremoto del 5 giugno 1688 la rovin\u00f2 completamente, ma Orsini nel giro di quattro anni la fece ricostruire per essere riconsacrata solennemente il 26 maggio 1692, festa di San Filippo Neri.\nAltri lavori per\u00f2 furono necessari dopo il terremoto del 1702, quando la chiesa fin\u00ec per assumere la forma che sostanzialmente dur\u00f2 fino al 1943, quando gli eventi bellici della seconda guerra mondiale ne determinarono la totale distruzione.\nQuesta cattedrale fu gravemente danneggiata dagli Alleati quattro giorni dopo l'armistizio, tra il 12 ed il 14 settembre del 1943; infatti, gli statunitensi, nel tentativo di distruggere il ponte Vanvitelli, uno dei veri obiettivi militari, sacrificarono e danneggiarono l'intero centro storico. La facciata della cattedrale era protetta da una muraglia di sacche di sabbia, ma fu comunque colpita e danneggiata da risultare fortemente instabile; si ipotizz\u00f2 la necessit\u00e0 di abbatterla, ma poi, grazie anche all'intervento dell'architetto che si occupava dei lavori, si riusc\u00ec a scongiurare tale soluzione con un intervento di fortificazione ad hoc, salvando la facciata risalente all'XI secolo. Dopo la guerra, iniziarono le pratiche per la ricostruzione curate dall'arcivescovo mons. Agostino Mancinelli, sotto la direzione della Pontificia commissione centrale per l'arte sacra in Italia, presieduta da Giovanni Costantini; fu la stessa commissione ad occuparsi della scelta dell'architetto Paolo Rossi De Paoli. Approntato il plastico, fu esposto al pubblico sul Corso Garibaldi, nei pressi dell'Arco di Traiano. Il primo luglio del 1950 si trovava a Benevento, per la fiera campionaria di piazza Risorgimento, il presidente della Repubblica dell'epoca, Luigi Einaudi; si profitt\u00f2 per invitarlo alla cerimonia per la posa della prima pietra. In quegli anni un po' ovunque, in tutta Italia, era in atto la ricostruzione; i lavori si svolgevano in economia e anche per la Cattedrale fu cos\u00ec; infatti ci volle un decennio, dal 1950 al 1960, a cui si aggiunse un ulteriore quinquennio per l'arredo. I lavori furono curati da una ditta romana, \u201cEnte Romano Edilizia\u201d che per\u00f2 ingaggi\u00f2 anche operai del posto. Il 28 giugno 1965 la Cattedrale fu inaugurata da Raffaele Calabria, arcivescovo di Benevento. La consacrazione si tenne invece nel 1987, con tutto l'episcopato della metropolia di Benevento guidato da mons. Carlo Minchiatti. La porta di bronzo, avendo subito anch'essa i danni della guerra, fu sottoposta a restauro a Roma, sotto la direzione del prof. Sergio Angelucci, e venne riconsegnata solo nel 1999, ben 56 anni dopo i bombardamenti del 1943. Nel 2005 Serafino Sprovieri, arcivescovo di Benevento, avvi\u00f2 l'iter burocratico per ottenere il finanziamento dalla Conferenza episcopale italiana per la riqualificazione della Cattedrale. L'intento era quello di risolvere il problema relativo all'umidit\u00e0 e di rifare la pavimentazione. Prima di procedere con i lavori, essendo l'area di interesse archeologico, fu informata l'autorit\u00e0 competente.\nLa cattedrale \u00e8 stata oggetto di lavori di recupero e valorizzazione durati 7 anni (dal 2 maggio 2005 all'11 ottobre 2012). I lavori sono stati interrotti numerose volte a causa del ritrovamento di diversi reperti archeologici, quasi tutti afferenti al tardo periodo romano della citt\u00e0, in particolar modo legati al culto pagano-egiziano installatosi per poco tempo all'epoca. Tali ritrovamenti sono stati resi accessibili e visitabili, grazie al rialzamento della quota originaria della pavimentazione della Cattedrale di circa 30\u00a0cm.\n\u00c8 stata riaperta al pubblico con una cerimonia ufficiale l'11 ottobre 2012, in concomitanza con il nuovo anno pastorale e l'inizio dell'Anno della fede, nonch\u00e9 con il 50\u00ba anniversario dell'apertura del Concilio Vaticano II e del 20\u00ba del Catechismo della Chiesa cattolica. La celebrazione \u00e8 stata presieduta da Andrea Mugione, arcivescovo metropolita di Benevento, hanno concelebrato mons. Serafino Sprovieri, arcivescovo emerito di Benevento, Francesco Zerrillo, vescovo emerito di Lucera-Troia, Valentino Di Cerbo, vescovo di Alife-Caiazzo e dom Beda Umberto Paluzzi, abate di Montevergine.\nDescrizione.\nEsterno.\nNel frontespizio della ricostruita cattedrale, figurano ancora la facciata romanica ed il campanile; si \u00e8 conservata inoltre la cripta della chiesa primitiva, con resti di affreschi trecenteschi, mentre tutto il resto \u00e8 risalente al XX secolo.\nFacciata.\nLa facciata del duomo, imponente e composita, risale alla fine del XIII secolo. Costruita interamente in marmo bianco, si rif\u00e0 alla contemporanea architettura della Capitanata, di chiara derivazione pisana.\nSi sviluppa su due ordini, entrambi articolati in sei arcate, con uno schema di simmetrie inteso come se, al posto del campanile, a sinistra ci fosse una settima arcata. Le arcate dell'ordine inferiore sono poco profonde; la pi\u00f9 larga \u00e8 quella contenente il portale principale. Questo \u00e8 racchiuso fra un architrave e due stipiti riccamente decorati, cos\u00ec come l'arco che lo sormonta. Il tutto \u00e8 accompagnato da un'iscrizione \u00absculpsit Rogerius\u00bb, che si ritiene essere il vescovo sotto cui fu realizzata l'opera, pi\u00f9 che l'artista.\nLe due arcate ai lati di quella del portale sono le pi\u00f9 strette; presentano una decorazione a listelli orizzontali, sormontata da un incavo a forma di losanga. La prima arcata a sinistra e la seconda da destra includono due portali minori, che insieme a quello principale vogliono richiamare l'idea della Trinit\u00e0. Gli stipiti del portale di destra sono architravi romani reimpiegati; nella stessa arcata compaiono alcune iscrizioni funerarie, tratte dalle sepolture longobarde una volta presenti in piazza Duomo.\nL'ordine superiore presenta arcate di larghezza pi\u00f9 regolare, separate da colonnine a formare una loggia. Le colonnine poggiano su mensole e sono sormontate da capitelli decorati \u2013 le une e gli altri \u2013 con estrosa fantasia. L'arcata sopra il portone presenta una rosa con 12 colonnine radiali, nella quale si trovava un mosaico che rappresentava l\"'Agnello mistico\". Nelle arcate adiacenti si aprono due oculi, mentre la prima e la quinta presentano una monofora ogivale. L'ultima a destra, infine, \u00e8 occupata dalla statua di un \"Cavaliere\", rigoroso ritratto della fine del XIII secolo, posto l\u00ec certamente dopo la distruzione della tomba o del monumento onorario di cui faceva parte.\nLa facciata \u00e8 coronata da statue di leoni e vitelli.\nJanua Maior.\nLa porta di bronzo, di autore sconosciuto, risalente ai secoli XII-XIII, \u00e8 attualmente posta nell'atrio della Cattedrale. Di grande pregio artistico, \u00e8 stata considerata dallo storico dell'arte Adolfo Venturi come \"il maggior poema sacro dell'et\u00e0 romanica nel Mezzogiorno d'Italia\".\nCampanile.\nIl campanile, quadrato e possente, a blocchi di pietra bianca, fu innalzato dall'arcivescovo Romano Capodiferro a partire dall'11 febbraio 1279, come attesta un'epigrafe sulla facciata est; in seguito fu restaurato dal vescovo Orsini.\nSulla faccia anteriore del campanile \u00e8 inserito un fregio costituito da 17 cippi figurati romani, che creano una successione serrata di pungenti ritratti funerari. L'utilizzazione di materiale di spoglio antico, molto diffuso nell'architettura medioevale beneventana, giunge qui ad un alto livello.\nNella facciata ovest pu\u00f2 vedersi una lastra recante i resti di un labaro romano in metallo dorato, e soprattutto, alla base della facciata est, al di sopra dell'epigrafe, un rilievo rappresentante un cinghiale stolato e laureato. Riferito al mito di Diomede, leggendario fondatore della citt\u00e0, esso \u00e8 forse il \"totem\" dei Sanniti Caudini o pi\u00f9 semplicemente la figura di un animale pronto per il sacrificio a Cerere. Il cinghiale \u00e8, in ogni caso, rimasto nello stemma civico.\nUn cornicione poggiante su archetti separa dal corpo la cella campanaria, su cui si aprono monofore o bifore ogivali.\nInterno.\nL'interno della cattedrale, interamente risalente alla ricostruzione del XX secolo \u00e8 severo e luminoso ed \u00e8 a croce latina. Vi si accede attraverso un vestibolo solenne, che ha a destra il battistero. Qui, sul portale d'ingresso, vi \u00e8 il bassorilievo in marmo con il \"Battesimo di Ges\u00f9\", di artista ignoto del primo Settecento, salvato dalla distruzione del tempio antico.\nSulla parte opposta spicca la grande statua marmorea di \"San Bartolomeo Apostolo\" di Nicola da Monteforte (primi del XIV secolo), anch'essa sfuggita alla rovina. Il santo \u00e8 rappresentato con i Vangeli nella mano sinistra e con un coltello, simbolo del martirio, nella destra.\nL'aula \u00e8 a tre navate, con le due laterali scandite in campate da coppie di archi poste trasversalmente. Dopo la settima campata, le navate laterali dimezzano la loro larghezza a favore della centrale; quest'ultima termina con il grande arco trionfale, ornato da un mosaico raffigurante le \"Storie della Vergine\" e la sua \"Assunzione\", ed i papi Pio IX e Pio XII, opera di Elena Schiavi.\nAlla base dei piedritti dell'arco trionfale, ai lati del grande scalone che immette nel presbiterio, si levano gli amboni di marmo con pannelli in bronzo di V. D. Colbertardo, rappresentanti i \"dodici Apostoli\". Il presbiterio, rivestito di marmo giallo vicentino, impreziosito dalla luce dorata che filtra dalle lastre di alabastro dei grandi finestroni, \u00e8 dominato dal solenne baldacchino dell'altare maggiore. Ai lati degli amboni sono gli ingressi della cripta, cui \u00e8 collegata quella del VII secolo, notevole per l'originalit\u00e0 della composizione movimentata.\nNel secondo altare di destra si trova un \"Crocefisso ligneo\" di Francesco Picano (1730). Molti degli altari sono ornati di mosaici moderni di R. Gregorini.\nQuanto si \u00e8 salvato dell'antico duomo \u00e8 stato riutilizzato nella \"Cappella del SS. Sacramento\", posta nella navata sinistra. Qui, infatti, diciotto colonne antiche di marmo bianco scanalate si succedono lungo le pareti dell'aula quadrangolare, a reggere, con i loro capitelli dorici decorati con un kyma ionico, la trabeazione dalla quale parte l'agile cupola.\nLa trabeazione \u00e8 ornata da nuovi rilievi di Valerio De Corsent, raffiguranti \"La pesca miracolosa\", \"La moltiplicazione dei pani\", \"L'ultima cena\" ed \"Il miracolo di Bolsena\", mentre il paliotto marmoreo dell'altare, con \"La Nativit\u00e0\", \u00e8 quello originario, di ignoto napoletano della prima met\u00e0 del secolo XVIII. Nella cappella si trova inoltre una statua di Giuseppe Moscati.\nOrgano a canne.\nNella cattedrale, si trova l'organo a canne Mascioni \"opus 870\", costruito nel 1965 e dalla stessa ditta restaurato nel 2010.\nLo strumento \u00e8 a trasmissione elettrica, con consolle mobile indipendente situata nel braccio destro del transetto ed avente tre tastiere di 61 note ciascuna e pedaliera concavo-radiale di 32 note. L'organo \u00e8 interamente collocato in cantoria ad eccezione del \"Positivo\" (prima tastiera), collocato a pavimento nei pressi della consolle."}
{"id": "2240220", "revid": "2112991", "url": "https://it.wikipedia.org/wiki?curid=2240220", "title": "Campo di concentramento di Nocra", "text": "Il campo di Nocra o carcere di Nocra fu il pi\u00f9 grande campo di prigionia italiano nella Colonia eritrea e dal 1936 il pi\u00f9 grande dell'Africa Orientale Italiana. Venne aperto nel 1887 e chiuso nel 1941 dagli inglesi.\nEra situato nell'isola di Nocra, parte dell'Arcipelago di Dahlak, a 55 chilometri al largo di Massaua. Dal 1890 al 1941 fece parte del Commissariato della Dancalia.\nArriv\u00f2 a detenere tra un minimo di 500 prigionieri e un massimo di 1.800.\nLo storico italiano Angelo Del Boca descrive Nocra come un \"campo di sterminio\". Anche secondo lo storico britannico Ian Campbell, il campo di concentramento di Nocra pu\u00f2 essere praticamente descritto come un \"campo di sterminio\". Con un tasso di mortalit\u00e0 del 58%, Nocra sarebbe stato \"il pi\u00f9 terribile e allo stesso tempo il meno conosciuto di tutti i campi di concentramento italiani\". \nStoria.\nIl luogo per costruire il penintenziario venne individuato dal Comandante di Massaua nel 1887 dal generale Tancredi Saletta. Fu scelto perch\u00e9 si trovava abbastanza lontano dalla costa eritrea che scoraggiava ogni tentativo di fuga. I lavori cominciarono alla fine del 1887 e costarono 6.500 lire al Ministero dell'Interno, allora guidato da Francesco Crispi.\nFu costruito un edificio a mattoni per le guardie (Carabinieri Reali), 200 alloggiamenti per i detenuti di cui 100 tende e met\u00e0 tucul.\nIl clima torrido dell'isola, con punte di 50 \u00b0C rese importante il problema dell'approvvigionamento dell'acqua potabile.\nL'acqua potabile per la guarnigione dell'isola veniva assicurata da alcune bettoline provenienti da Massaua, mentre per i detenuti l'unica acqua disponibile era quella di un pozzo profondo sui dieci metri che forniva solo acqua salmastra in piccole quantit\u00e0 che nei periodi di siccit\u00e0 veniva razionata.\nL'isola ospit\u00f2 detenuti politici, rendendola una specie di Isola del Diavolo italiana.\nL'isola fu sempre interdetta a tutti, il capitano Eugenio Finzi della Marina militare che la visit\u00f2 nel 1902 la descrisse cos\u00ec:\nNel 1892 divenne Comandante dell'Eritrea Oreste Baratieri e il carcere di Nocra raggiunse uno dei suoi apici con un migliaio di detenuti.\nNel marzo 1893 vi fu una tentata fuga di massa, ma i detenuti catturati vennero subito fucilati.\nNel settembre 1895 furono portati a Nocra Memer Walde Ananias, il licc\u00e8 Wolde Jesus e il grasmac Sad\u00f2r che erano tre nobili tigrini. Il grasmac Sad\u00f2r, gi\u00e0 avanti con l'et\u00e0 mor\u00ec in detenzione. Dopo la Guerra d'Etiopia del 1935-1936 furono portati a Nocra soldati e funzionari del dissolto impero del negus Hail\u00e9 Selassi\u00e9 e pi\u00f9 tardi guerriglieri, notabili di basso rango, preti e monaci scampati al massacro di Debre Libanos.\nL'alimentazione era costituita da 300 grammi di farina, 10 di t\u00e8 e 20 di zucchero, ma la razione non era garantita ogni giorno e con l'entrata in guerra dell'Italia nella Seconda guerra mondiale i detenuti erano alla fame.\nA seguito della sconfitta italiana nella campagna dell'Africa Orientale Italiana, gli inglesi provenienti da Massaua occupano l'isola nell'aprile 1941 e liberano tutti i prigionieri.\nFu poi utluzzato dagli etiopi e dai sovietici, fino al 1990, quando gli indipendentisti eritrei costrinsero alla fuga le truppe etiopi. Da quel periodo l'isola \u00e8 disabitata e del carcere rimangono solo rovine.\nAlessandro Leogrande ne parla cos\u00ec nel suo libro \"La frontiera\" (2017, p.85-86):\nI detenuti.\nDal 1887 al 1889 il carcere ospit\u00f2 criminali comuni; dal 1889 anche detenuti politici, cio\u00e8 capi trib\u00f9 che non accettavano il colonialismo italiano, oltre a spie, agitatori e infine indovini che predicavano la fine del dominio italiano.\nFonte.\n\"Angelo Del Boca, Italiani, brava gente? , Neri Pozza, Vicenza, 2005\""}
{"id": "2240226", "revid": "599013", "url": "https://it.wikipedia.org/wiki?curid=2240226", "title": "Ponte Vanvitelli", "text": "Il ponte Vanvitelli, chiamato anche ponte di Calore (in dialetto, \"u' ponte 'e Calore\") dal nome del fiume che sormonta, si trova a Benevento; collega la parte bassa della citt\u00e0 (rione Ferrovia) con il centro storico. Fino alla fine degli anni sessanta, era l'unica strada per poter accedere alla zona alta della citt\u00e0, ed era transito obbligato per le macchine ed i pedoni.\nL'odierno ponte di Calore \u00e8 stato costruito nel 1960. Il ponte storico, infatti, costitu\u00ec pi\u00f9 volte un'inopportuna diga durante le piene del fiume Calore. Dopo una spaventosa alluvione nell'ottobre 1949, fu distrutto e rimpiazzato da un pi\u00f9 agile ponte a sole tre arcate, e furono effettuate nel contempo poderose opere di arginatura.\nStoria.\nOriginariamente il ponte, detto \"di Sant'Onofrio\" per una chiesa dedicata al santo che sorgeva nelle sue vicinanze (l'odierna piazza Bissolati), aveva sei luci. All'inizio del XX secolo l'ingegnere Eugenio Greco, in un suo opuscolo \"Il sepolcro di Manfredi presso Benevento\", dopo un accurato studio, concluse che esso fu costruito ai tempi del basso Impero o per lo meno ai primi tempi delle dominazioni barbariche. I suoi studi oggi sono un documento storico notevole, poich\u00e9 furono condotti prima della II guerra mondiale e dell'alluvione del 1949, dopo le quali ben poco rimase della struttura primitiva.\nDopo un primo restauro nel XVII secolo, nel 1767 il ponte fu rifatto su progetto del famoso architetto Luigi Vanvitelli, convocato dai consoli della citt\u00e0. All'epoca esso si trovava in una zona extrarbuna, con vaste aree di allargamento per il fiume Calore oggi scomparse.\nFino all'alluvione si vedevano ancora le tracce delle antiche riparazioni, fatte con pietre di antichi monumenti e sepolcri romani, poste alla rinfusa, senza rilavoratura di adattamento e con interposizioni di mattoni.\nAlla testata superiore del ponte esisteva anticamente una porta d'ingresso alla citt\u00e0, chiamata popolarmente \"porta di Calore\", ma che ebbe prima il titolo di \"Porta Gloriosa\", quando nel 663 vi pass\u00f2 trionfalmente il duca Romoaldo al ritorno della guerra combattuta contro l'esercito dell'imperatore bizantino Costante, e poi di \"Porta Pia\", allorch\u00e9 venne rifatta nel 1781, sotto gli auspici di Pio VI.\nLa porta fu demolita nel 1867 quando venne aperto il corso Vittorio Emanuele (che originariamente doveva chiamarsi \"corso Pio\").\nEpigrafe a Manfredi di Svevia.\nNel 1921, in occasione dei seicento anni dalla morte di Dante Alighieri, a Benevento si form\u00f2 un comitato cittadino che accolse la proposta del provveditore agli Studi, Carlo Simoni, di scolpire su marmo il famoso passo del Canto III del \"Purgatorio\" riguardante la morte di Manfredi di Svevia nella battaglia di Benevento, e fece realizzare un'epigrafe al ponte di Calore, laddove si suppone che sia stato inizialmente sepolto Manfredi.\nIl 3 luglio del 1921 fu inaugurata questa stele monumentale, opera del professor Nicola Silvestri. I lavori della messa in opera furono eseguiti sotto la direzione dell'allora capo ingegnere del Comune, Eugenio Greco. Distrutta dai bombardamenti aerei del 1943, fu ricostruita ad opera dell'architetto Renato Bardoni e dello scultore Bruno Mistrangelo.\nIl monumento, posto all'estremit\u00e0 del ponte che volge al rione Ferrovia, \u00e8 costituito da una stele in blocchi di travertino, alta circa 6 metri. In alto, sotto un fregio ornamentale, \u00e8 incastrato un bassorilievo in bronzo di dimensioni 1,65 \u00d7 1,14 m che illustra l'episodio in cui Dante incontra l'anima di Manfredi. Sotto il bassorilievo sono scolpiti i versi con cui Manfredi racconta a Dante la sua morte nei campi di Benevento e la sua sepoltura \"in co del ponte\"."}
{"id": "2240228", "revid": "1632387", "url": "https://it.wikipedia.org/wiki?curid=2240228", "title": "Nocturnal (The Black Dahlia Murder)", "text": "Nocturnal \u00e8 il terzo album in studio del gruppo di Detroit The Black Dahlia Murder.\nL'album.\nNocturnal fu pubblicato dalla Metal Blade il 18 settembre 2007. Nocturnal \u00e8 il primo album col nuovo bassista Bart Williams, che sostitu\u00ec Dave Lock, e il batterista Shannon Lucas, che sostitu\u00ec il precedente batterista del tour Pierre Langois. Il nome della seconda traccia, \"What a Horrible Night to Have a Curse\", \u00e8 preso dal nome del primo album della band, che \u00e8 tratto da \"\". Questa canzone \u00e8 anche inclusa nella colonna sonora del videogioco \"Saints Row 2\". La canzone \"Virally Yours\" narra d'un uomo che va a lavorare in un ospedale semplicemente per stare in mezzo ai morti. Kristian W\u00e5hlin fece la cover art dell'album. La fine della canzone \"Nocturnal\" contiene un clip audio dal film \"The Monster Squad\". La canzone \"Deathmask Divine\" sembra ispirata dalla storia di Carl von Cosel."}
{"id": "2240229", "revid": "287204", "url": "https://it.wikipedia.org/wiki?curid=2240229", "title": "Arthur Upfield", "text": "Figlio di un venditore di tessuti, nacque in Inghilterra e fu mandato da quello a Brisbane, in Australia nel 1910. Allo scoppio della Prima guerra mondiale si arruol\u00f2 presso la First Australian Imperial Force - che era stata apposta formata il 15 agosto 1914 per combattere la Germania - il 23 agosto 1914. Dopo un duro addestramento, fu inviato in Egitto, poi a Gallipoli (Turchia) e in Francia, quando ormai la guerra volgeva a termine; in questi anni in Africa conobbe un'infermiera connazionale, che spos\u00f2 nel 1915. Fu poi stanziato nella Vecchia Inghilterra nell'ottobre 1919; l\u00ec lavor\u00f2 come segretario privato di un importante ufficiale sino al 1921, anno del suo ritorno in Australia con la moglie e i giovanissimi figli.\nPer gran parte degli anni del Primo dopoguerra visse nelle varie zone outback dell'Australia centrale, facendo i pi\u00f9 svariati lavori; cos\u00ec ebbe l'opportunit\u00e0 di conoscere la cultura e la mentalit\u00e0 degli aborigeni, da secoli abitanti di quelle terribili terre. Divenne poi membro dell'Australian Geological Society - il suo compito era coordinare le spedizioni scientifiche nel Queensland; in particolare, nel 1948 condusse una spedizione nel Cratere di Wolfe Creek, il celebre astroblema, sfondo del suo romanzo \"The Will of the Tribe\" (1962). Successivamente, si trasfer\u00ec a Bermagui, poi a Bowral, nel Nuovo Galles del Sud - la regione di Sydney; la sua ultima opera, il romanzo incompiuto \"The Lake Frome Monster\", fu pubblicata nel 1966 dopo essere stato terminato da J.L. Price e Dorothy Stange."}
{"id": "2240234", "revid": "767487", "url": "https://it.wikipedia.org/wiki?curid=2240234", "title": "Pinamungahan", "text": "Pinamungajan \u00e8 una municipalit\u00e0 di Terza classe delle Filippine, situata nella Provincia di Cebu, nella Regione del Visayas Centrale.\nPinamungajan \u00e8 formata da 26 baranggay:"}
{"id": "2240235", "revid": "154326", "url": "https://it.wikipedia.org/wiki?curid=2240235", "title": "Victoria Federica", "text": ""}
{"id": "2240237", "revid": "320578", "url": "https://it.wikipedia.org/wiki?curid=2240237", "title": "Sindrome apallica", "text": ""}
{"id": "2240242", "revid": "2184720", "url": "https://it.wikipedia.org/wiki?curid=2240242", "title": "Torre Caina", "text": "La Torre Caina \u00e8 una torre costiera del Regno di Napoli sulla punta omonima nel territorio del comune di Maratea, in provincia di Potenza, nei pressi della frazione Marina.\nStoria.\nLa sua costruzione fu ordinata nel 1566, e portata a termine pochi anni dopo.\nDescrizione.\nLa pianta \u00e8 quadrata, con base troncopiramidale piena. Ogni architrave presenta tre caditoie in controscarpa. La volta della torre, oggi quasi completamente crollata, era a botte. La muratura ha uno spessore di oltre 2 m, costituita da pietre non squadrate."}
{"id": "2240244", "revid": "599013", "url": "https://it.wikipedia.org/wiki?curid=2240244", "title": "Chiesa di San Filippo (Benevento)", "text": "La chiesa di San Filippo Neri, di stile barocco, si trova nella citt\u00e0 di Benevento, tra il Rione Triggio e il Rione Fravola.\nStoria.\nLa chiesa fu costruita nel 1724 su progetto di Filippo Raguzzini, per volere dell'arcivescovo Vincenzo Maria Orsini, poi papa Benedetto XIII.\nEgli la don\u00f2 nel 1725 ai Chierici Regolari di San Camillo de Lellis (chiamati comunemente Padri Crociferi) assegnando loro una cospicua rendita, i diritti e gli emolumenti della vicina chiesa parrocchiale di San Donato. La consacrazione della chiesa e dei tre altari si svolse solennemente nel 1727.\nI Padri Crociferi, inoltre, acquistarono dal canonico Bibliotecario della Chiesa Metropolitana Pellegrini un gruppo di case adiacenti alla nuova chiesa (il luogo prima era detto \"San Secondino\" perch\u00e9 vi era un'antica chiesa dedicata al santo), e qui costruirono il loro Collegio con un orfanotrofio.\nNel 1806, con l'avvento del principato napoleonico, gli ordini religiosi della citt\u00e0 vennero soppressi, ed i beni dei Crociferi furono dichiarati demaniali. Ripristinato il governo pontificio, questi beni vennero restituiti al cardinale arcivescovo Domenico Spinucci per riaprire alcune case religiose, o fondarne altre con le residuali rendite. I chierici di San Camillo non tornarono pi\u00f9 qui, ma occuparono il monastero dei Padri Celestini con l'annessa chiesa di Santa Caterina.\nNel 1820 il cardinale Spinucci fond\u00f2 un reclusorio per fanciulle povere ed orfane. Aperto dal cardinale arcivescovo Giovanni Battista Bussi nel 1831, ospit\u00f2 anche orfane di guerra.\nDescrizione.\nLa chiesa ha una originale pianta centrale, con bracci a croce greca che si diramano da un cerchio anzich\u00e9 da un quadrato. Questo \u00e8 coperto da una cupola con estradosso poligonale, che oggi per\u00f2, a seguito di un restauro, \u00e8 pi\u00f9 elevato di quello originario.\nAll'interno, sull'altare di destra si trava un dipinto della \"Madonna del Rosario\" (XVIII secolo), su quello di sinistra \"San Filippo\", opera di Nicola Ciletti: \"San Filippo\" (altare a sinistra). L'abside \u00e8 decorata da un grande affresco di A. Trivisonno con \"Santa Giovanna Antide Touret\", fondatrice dell'ordine protettore dell'orfanatrofio femminile qui stabilito nel 1820.\nDavanti alla chiesa si trova un piccolo giardino, nel quale sulla destra, poggiata su un semplice basamento, \u00e8 una statua in bronzo del \"Bambino di Praga\"."}
{"id": "2240247", "revid": "2184720", "url": "https://it.wikipedia.org/wiki?curid=2240247", "title": "Torre di Filocaio", "text": "La Torre di Filocaio (o \"Torre del Porto\") \u00e8 una delle antiche torri costiere del Regno di Napoli, la quale si trova nel territorio del comune di Maratea, in provincia di Potenza. Malgrado il suo nome, si trova nelle vicinanze della frazione Porto.\nStoria.\nLa sua costruzione fu ordinata nel 1566, e portata a termine pochi anni dopo. Oggi \u00e8 diventata una abitazione privata.\nDescrizione.\nLa pianta \u00e8 quadrata, con base troncopiramidale che ospitava una grande cisterna. Ogni architrave presenta cinque caditoie, eccetto quella esposta al lato est che non ne presenta alcuna. La volta della torre \u00e8 a padiglione, e presenta un terrazzo sul tetto."}
{"id": "2240248", "revid": "729019", "url": "https://it.wikipedia.org/wiki?curid=2240248", "title": "Poro (Cebu)", "text": "Poro \u00e8 una municipalit\u00e0 di Quarta classe delle Filippine, situata nella Provincia di Cebu, nella Regione del Visayas Centrale.\nPoro \u00e8 formata da 17 baranggay:"}
{"id": "2240249", "revid": "767487", "url": "https://it.wikipedia.org/wiki?curid=2240249", "title": "Radhostice", "text": "Radhostice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2240251", "revid": "2184720", "url": "https://it.wikipedia.org/wiki?curid=2240251", "title": "Torre dei Crivi", "text": "La Torre dei Crivi \u00e8 una torre costiera del Regno di Napoli nel territorio del comune di Maratea, in provincia di Potenza. La torre sorge su uno sperone roccioso nei pressi della frazione Acquafredda.\nStoria.\nLa sua costruzione fu ordinata nel 1566.\nDescrizione.\nLa torre ha una struttura simile alla Torre Caina. La pianta \u00e8 quadrata, con base troncopiramidale piena. Ogni architrave presenta tre caditoie in controscarpa, eccetto quella esposta al lato nord che ne conta quattro. La volta della torre, oggi quasi completamente conservata, \u00e8 in pietra e a botte, e presenta un muretto di protezione sul tetto."}
{"id": "2240252", "revid": "287814", "url": "https://it.wikipedia.org/wiki?curid=2240252", "title": "Torre di Crivi", "text": ""}
{"id": "2240257", "revid": "1793900", "url": "https://it.wikipedia.org/wiki?curid=2240257", "title": "Stachy", "text": "Stachy \u00e8 un comune della Repubblica Ceca facente parte del distretto di Prachatice, in Boemia Meridionale.\nTra le sue frazioni figura Zadov, stazione sciistica specializzata nello sci nordico."}
{"id": "2240259", "revid": "61051", "url": "https://it.wikipedia.org/wiki?curid=2240259", "title": "SFR Yugoslav Air Force", "text": ""}
{"id": "2240260", "revid": "767487", "url": "https://it.wikipedia.org/wiki?curid=2240260", "title": "Abel Resino", "text": "Carriera.\nCalciatore.\nCome giocatore detiene il primato di imbattibilit\u00e0 per un portiere della Primera Divisi\u00f3n, con 1.275 minuti senza subire gol. Stabil\u00ec questo record quando militava nell'Atl\u00e9tico Madrid, di cui vest\u00ec la maglia dal 1986 al 1995, dopo aver giocato nelle giovanili. Il periodo di imbattibilit\u00e0 si interruppe il 19 marzo 1991 con la rete di Luis Enrique dello Sporting de Gij\u00f3n. Nel 1990-1991 Resino vinse quindi il Trofeo Zamora come portiere meno battuto del campionato di calcio spagnolo. In 33 partite sub\u00ec 17 gol, in media uno ogni due incontri. Fino al 2009 si trattava anche del record europeo di imbattibilit\u00e0 stagionale.\nCon 303 presenze Abel Resino \u00e8 il primo portiere per presenze nella storia dell'Atl\u00e9tico Madrid. Fino al 6 dicembre 2019 \u00e8 stato il portiere dell'Atl\u00e9tico che ha giocato pi\u00f9 partite senza subire gol (95), superato poi da Jan Oblak.\nAllenatore.\nInizi\u00f2 la carriera di allenatore nel 2005, alla guida del Ciudad de Murcia, club della Segunda Divisi\u00f3n con cui and\u00f2 vicino alla promozione. Nel gennaio 2007 fu chiamato ad allenare il Levante, dove sostitu\u00ec Juan Ram\u00f3n L\u00f3pez Caro e fu poi rimpiazzato da Gianni De Biasi.\nNella stagione 2008-2009 allen\u00f2 in Segunda Division il Castell\u00f3n, con cui si piazz\u00f2 9\u00ba in classifica. Per la stagione 2009-2010 fu ingaggiato dall', che solo dopo 8 giornate di campionato lo esoner\u00f2 a causa di un avvio di stagione disastroso, con soli 6 punti ottenuti in 7 partite e un solo punto guadagnato nel girone D di UEFA Champions League."}
{"id": "2240262", "revid": "124769904", "url": "https://it.wikipedia.org/wiki?curid=2240262", "title": "Torre Santavenere", "text": "La Torre Santavenere \u00e8 una torre costiera del Regno di Napoli nel territorio del comune di Maratea, in provincia di Potenza.\nStoria.\nLa sua costruzione fu ordinata nel 1566. Nel XVIII secolo era, secondo Giovan Battista Pacichelli, la torre pi\u00f9 bella del Regno di Napoli.\nDescrizione.\nIn origine la torre aveva uno schema costruttivo simile a quello della Torre di Filocaio, con pianta quadrata, base troncopiramidale e architravi con almeno sette caditoie.\nIl restauro del 1955 ha lasciato perplessi molti esperti del settore: gli interventi effettuati sono stati ritenuti fuori luogo poich\u00e9 il restauro ha dovuto destinare la torre ad uso di grande abitazione, cosa del tutto fuori dalle possibilit\u00e0 strutturali della torre stessa."}
{"id": "2240265", "revid": "729019", "url": "https://it.wikipedia.org/wiki?curid=2240265", "title": "Ronda (Cebu)", "text": "Ronda \u00e8 una municipalit\u00e0 di Quinta classe delle Filippine, situata nella Provincia di Cebu, nella Regione del Visayas Centrale.\nRonda \u00e8 formata da 14 baranggay:"}
{"id": "2240269", "revid": "2184720", "url": "https://it.wikipedia.org/wiki?curid=2240269", "title": "Torre di Acquafredda", "text": "La Torre di Acquafredda \u00e8 un rudere di una torre costiera del Regno di Napoli, nel territorio del comune di Maratea, in provincia di Potenza.\nStoria.\nLa sua costruzione fu ordinata nel 1566 e completata nel 1595.\nDescrizione.\nLa torre oggi \u00e8 solo un rudere. La pianta era quadrata, con base troncopiramidale piena. Ogni architrave presentavano tre o forse quattro caditoie in controscarpa. La volta della torre, oggi completamente distrutta, era probabilmente a botte."}
{"id": "2240270", "revid": "106376", "url": "https://it.wikipedia.org/wiki?curid=2240270", "title": "Chiesa dell'Annunziata (Benevento)", "text": "La chiesa dell'Annunziata \u00e8 un edificio di culto, di stile barocco, che si trova a Benevento.\nStoria.\nFu edificata da Romualdo, duca di Benevento, nell'anno 664, in seguito alle sue gesta che lo videro vincitore contro le forze dell'imperatore Costante II. \nGrazie a papa Sisto IV ed in seguito a papa Pio V la giurisdizione arcivescovile non ebbe alcun ruolo nell'organizzazione della chiesa. Nel 1570, per ovviare ai vari danni, fu ristrutturata completamente.\nMolto tempo prima che sorgesse il palazzo di citt\u00e0, si soleva tenere in questo tempio le adunanze per le decisioni ed i giudizi pi\u00f9 importanti della comunit\u00e0, cui prendeva parte l'intero popolo.\nLa chiesa, distrutta dal terremoto del 1688, fu interamente rifatta tra la fine del XVII ed i primi del XVIII secolo, ed arricchita di dipinti e di busti.\nDescrizione.\nLa chiesa ha tre cappelle decorate con stucco aureo ed uno splendido altare di marmo. Su di esso si trova un\"'Annunciazione\" ed il \"Padre Eterno\", di scuola napoletana (XVIII secolo).\nAi lati, la \"Glorificazione della Vergine\" ed i \"Santi protettori di Benevento\" di Giuseppe Castellano.\nNella seconda cappella, a sinistra, \u00e8 un dipinto di \"San Cristoforo\", di anonimo napoletano del XVII secolo. La terza cappella a sinistra, dedicata a san Gennaro \u00e8 un bel lavoro di Filippo Raguzzini (1710).\nAl centro c'\u00e8 un busto di Benedetto XIII collocato nel 1752, come dice l'epigrafe sottostante:\n\"DIVO IANUARIO\"\n\"CIVI PRAESULI PATRONO\"\n\"ET PERPETUA GRATI ANIMI MEMORIA\"\n\"BENEDICTO XIII PONT.MAXIMO\"\n\"S.P.Q.B. POSUIT\"\n\"A.D. MDCCLII\" \nNel coro \u00e8 presente un organo del secolo XVIII."}
{"id": "2240271", "revid": "767487", "url": "https://it.wikipedia.org/wiki?curid=2240271", "title": "Sto\u017eec", "text": "Sto\u017eec \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2240275", "revid": "254059", "url": "https://it.wikipedia.org/wiki?curid=2240275", "title": "Ognibene Bonisoli", "text": "Biografia.\nDiscepolo di Vittorino da Feltre, dopo aver insegnato a Treviso e a Vicenza prese il posto del maestro a Mantova, succedendo a Iacopo da San Cassiano. Fu a Mantova dal 1449 al 1453. Rientrato a Vicenza, vi continu\u00f2 ad insegnare latino e greco sino alla morte. Alla sua scuola si formarono, tra gli altri, il Leoniceno e il Platina.\nEsperto di metrica e prosodia, tradusse e comment\u00f2 diversi autori classici, fra i quali Persio, Giovenale, Cicerone e, in particolare, Lucano.\nIn relazione a quest'ultimo, \u00e8 stato dagli epigrafisti e dai filologi ritenuto d'interesse il commento che Ognibene fece alla \"Pharsalia\" (dall'edizione del 1475), in cui oper\u00f2 un'interazione testuale, nota come \"decretum Rubiconis\", ancora per certi versi enigmatica: tale passo, in seguito riveduto da altri, a met\u00e0 del XVI secolo fu inciso su una pietra, che venne posta sulla via Emilia e, infine, depositata alla Biblioteca Malatestiana.\nFu anche fra i primissimi traduttori delle \"Favole\" di Esopo."}
{"id": "2240276", "revid": "110157", "url": "https://it.wikipedia.org/wiki?curid=2240276", "title": "Str\u00e1\u017en\u00fd", "text": "Str\u00e1\u017en\u00fd \u00e8 un comune mercato della Repubblica Ceca facente parte del distretto di Prachatice, in Boemia Meridionale."}
{"id": "2240277", "revid": "2184720", "url": "https://it.wikipedia.org/wiki?curid=2240277", "title": "Torre Apprezzami l'Asino", "text": "La Torre Apprezzami l'Asino (anche detta Melesino) \u00e8 una torre costiera del Regno di Napoli nel territorio del comune di Maratea, in provincia di Potenza.\nStoria.\nLa sua costruzione fu ordinata nel 1566. La torre risulta costituita da due corpi, diversi per forma ed epoca. Il pi\u00f9 antico \u00e8 quello interno, di forma circolare; quello esterno, che racchiude il primo, \u00e8 di forma troncopiramidale.\nIl nome deriva dal fatto che la torre si trova sopra quella che era l'unica e strettissima strada che conduceva da Sapri a Maratea, e quando due asini (con i rispettivi padroni) si incrociavano non c'era spazio materiale per far passare tutti e due. Non restava altro che \"apprezzare\", cio\u00e8 quantificare, quale animale avesse minor valore e, per fare strada libera, precipitarlo in mare.\n\u00c8 stata poi restaurata come monumento."}
{"id": "2240287", "revid": "767487", "url": "https://it.wikipedia.org/wiki?curid=2240287", "title": "Strunkovice nad Blanic\u00ed", "text": "Strunkovice nad Blanic\u00ed \u00e8 un comune mercato della Repubblica Ceca facente parte del distretto di Prachatice, in Boemia Meridionale."}
{"id": "2240288", "revid": "110157", "url": "https://it.wikipedia.org/wiki?curid=2240288", "title": "Dub (Repubblica Ceca)", "text": "Dub \u00e8 un comune mercato della Repubblica Ceca facente parte del distretto di Prachatice, in Boemia Meridionale."}
{"id": "2240290", "revid": "124450338", "url": "https://it.wikipedia.org/wiki?curid=2240290", "title": "Santuario di Montevergine", "text": "Il santuario di Montevergine \u00e8 un complesso monastico mariano di Mercogliano, situato nella frazione di Montevergine: \u00e8 monumento nazionale. L'abbazia territoriale di Montevergine \u00e8 una della sei abbazie territoriali italiane. Al suo interno viene venerato il quadro della Madonna di Montevergine e si stima che ogni anno sia visitato da circa un milione e mezzo di pellegrini.\nStoria.\nLa storia del santuario di Montevergine \u00e8 strettamente legata alla figura di Guglielmo da Vercelli, un monaco eremita vissuto tra l'XI e il XII secolo, attratto dai pellegrinaggi nei luoghi della cristianit\u00e0. Rientrato in Italia dopo un lungo viaggio a Santiago di Compostela, decise di intraprendere un nuovo pellegrinaggio verso Gerusalemme ed al fine di prepararsi spiritualmente si rifugi\u00f2 presso il monte Serico, ad Atella, dove \u00e8 protagonista della guarigione di un cieco. Ripreso il viaggio verso la terra santa, giunge a Ginosa, incontrandosi con Giovanni da Matera, il quale gli consiglia di rinunciare al pellegrinaggio e di operare per il servizio divino nelle terre d'Occidente: Guglielmo rifiuta i consigli del santo e prosegue per il suo cammino fino a che non viene malmenato da un gruppo di briganti. Ricordatosi delle parole di Giovanni e dopo una lunga riflessione spirituale, comprende la nuova strada da seguire, ossia quella di ritirarsi in solitudine e dedicarsi alla meditazione. Giunto in Irpinia, sente che la volont\u00e0 di Dio \u00e8 quella di farlo risiedere su un monte, oggi conosciuto come Partenio, ad una altitudine di oltre mille metri. Come ricordato in uno scritto si dice che:\nCon il passare del tempo la fama di santit\u00e0 di Guglielmo aument\u00f2 sempre pi\u00f9, tanto che sul monte, spontaneamente, iniziarono ad arrivare uomini desiderosi di abbracciare uno stile di vita dedito alla preghiera e alla solitudine: in poco tempo numerose celle, fatte per lo pi\u00f9 con fango e malta, ospitarono numerosi monaci. Allo stesso tempo si decise anche la costruzione di una chiesa, consacrata nel 1126, dedicata alla Madonna, ma, contrariamente a quanto \u00e8 spesso raccontato, non si verific\u00f2 alcuna apparizione: Guglielmo segu\u00ec soltanto la sua profonda devozione nei confronti della Vergine Maria. Ben presto i monaci di Montevergine si riunirono in una congregazione detta \"Verginiana\", riconosciuta ufficialmente l'8 agosto 1879 da papa Leone XIII: nel corso dei secoli la congrega ha svolto servizio sia di evangelizzazione, utilizzando addirittura il dialetto locale pur di arrivare ai ceti pi\u00f9 bassi della societ\u00e0, sia di cura dei malati, con la costruzione di numerosi nosocomi in Campania e nel resto del sud Italia. Dopo la morte di San Guglielmo, nel 1142, il santuario raggiunse il periodo di massimo splendore tra il XII ed il XIV secolo, quando si arricch\u00ec di numerose opere d'arte e si espanse notevolmente grazie alle offerte di feudatari, papi e re: fu in questo periodo che venne donato il dipinto della Madonna, oggi venerato nella basilica cattedrale, ma anche numerose reliquie, tra cui le ossa di San Gennaro, che furono poi trasferite nel duomo di Napoli nel 1497.\nTra il 1378 ed il 1588 il santuario di Montevergine visse una profonda crisi sia dal punto di vista spirituale sia economico, accentuata da una commenda del 1430, che assegnava ad uomini senza alcun interesse cristiano le offerte deposte per l'abbazia. Dal 1588 fino all'inizio del XIX secolo la vita monastica scorse abbastanza tranquilla, anche se nel 1611 la foresteria fu gravemente danneggiata da un incendio e nel 1629 si assistette al crollo della navata centrale della chiesa; dal 1807, anno in cui il corpo di San Guglielmo fu traslato dall'abbazia del Goleto a Sant'Angelo dei Lombardi a Montevergine, al 1861 un nuovo periodo di crisi mise seriamente a rischio la vita della congregazione stessa: il 28 maggio 1868 il consiglio di stato sanc\u00ec che le abbazie non dovessero essere soggette ad alcun tipo di soppressione economica e quindi tutti i beni confiscati negli anni precedenti vennero nuovamente restituiti; nello stesso anno il santuario fu dichiarato monumento nazionale, mentre nel 1884 venne inaugurata la stazione meteorologica di Montevergine\nAll'inizio del XX secolo la situazione miglior\u00f2 notevolmente ed il santuario ritorn\u00f2 a godere dell'antica fama, diventando uno dei pi\u00f9 visitati del sud Italia: addirittura durante la seconda guerra mondiale, precisamente dal 1939 al 1946, ospit\u00f2 segretamente la Sacra Sindone di Torino, fortemente voluta da Adolf Hitler. Notevoli furono le novit\u00e0 apportate in questo periodo, come la ristrutturazione della foresteria, del monastero e della basilica antica, l'apertura nel 1956 della funicolare che collegava il centro di Mercogliano al santuario in soli 7 minuti, evitando ai pellegrini una strada stretta e tortuosa, precorsa all'epoca da carri trainati da muli o a piedi, l'inaugurazione della nuova basilica, progettata dall'Arch. Florestano Di Fausto, nel 1961, sul cui altare maggiore venne posto il quadro della Madonna; sempre agli anni sessanta risalgono la cripta, che contiene le spoglie di San Guglielmo, la sala degli ex voto ed un museo, riorganizzato secondo i moderni standard solo nel 2000, che raccoglie i numerosi reperti archeologici o gioielli ed opere d'arte portati dai pellegrini o ritrovati intorno al santuario; infatti in zona sorgeva, in epoca romana, un tempio dedicato a Cibele. Oltre al complesso che sorge sul monte Partenio, appartiene al santuario anche il Palazzo abbaziale di Loreto, ubicato nel centro della citt\u00e0 di Mercogliano. Al suo interno trovano sede una farmacia risalente al 1753 ed una biblioteca. Il 25 giugno 2012, dopo un accurato restauro, il quadro della Madonna \u00e8 stato nuovamente collocato all'interno della Basilica antica, nella cappella dedicata al Crocifisso.\nStruttura.\nBasilica cattedrale.\nI lavori della costruzione della basilica cattedrale sono iniziati nel 1952, per concludersi nel 1961 con la solenne consacrazione nel giorno dell'Ascensione: la basilica \u00e8 opera dell'architetto Florestano Di Fausto. La facciata, divisa in tre scomparti dove si aprono altrettanti ingressi, \u00e8 rivestita di pietra bianca e al centro \u00e8 posto un rosone decorato con vetri policromi che raffigurano l'incoronazione della Vergine.\nAll'interno non presenta particolari elementi di rilievo, ha uno stile neoromanico e si compone di tre navate, una centrale e due laterali divise per mezzo di cinque archi su entrambi i lati: sul fondo delle due navate laterali sono presenti due matronei sui quali \u00e8 posto l'organo. L'altare principale \u00e8 racchiuso da un coro ligneo in noce e radica di olivo, mentre sul fondo \u00e8 posto il trono in marmo dove era collocato il dipinto della Madonna di Montevergine, sostituito poi da un crocifisso schiodato: la cornice che prima ospitava il quadro \u00e8 contornata da due angeli in marmo che sembrano sorreggerla; l'altare si completa con marmi policromi, bassorilievi in bronzo e un mosaico, opera di Hainal.\nIl soffitto \u00e8 a cassettoni con rifiniture in oro zecchino, mentre la pavimentazione \u00e8 in granito semilucido. Le finestre del tiburio sono ornate da vetrate rappresentanti \"Angeli\" realizzate da Amalia Panigati, cui si devono anche le croci dei matronei simboleggianti gli \"Evangelisti\". Dalla navata di sinistra si accede ad una sorta di cappella laterale chiamata della Penitenziaria, mentre sul fondo della navata destra si ha l'accesso alla basilica vecchia tramite un portale in stile gotico, risalente al XIII secolo, nel cui timpano \u00e8 affrescato la discesa dello Spirito Santo sugli Apostoli e Maria Santissima durante la prima pentecoste cristiana.\nVicino alla nuova basilica, il campanile, inaugurato nel 1925, anche se parte della facciata era stata gi\u00e0 completata nel 1901: alto circa 80 metri e rivestito di granito bianco e grigio, la parte inferiore si presenta in stile ionico con tre arcate decorate da colonne, mentre la parte superiore, dove \u00e8 posta anche la loggia papale, protetta da una parapetto in marmo, \u00e8 in stile corinzio; internamente \u00e8 diviso in cinque piani e sulle pareti esterne sono presenti alcuni decorazioni come angeli trombettieri ed una raffigurazione in marmo del Sacro Cuore di Ges\u00f9, alta sei metri.\nSui due matronei ai lati dell'abside, si trova l'organo a canne Mascioni \"opus 1042\", costruito nel 1981. Lo strumento, a trasmissione elettrica, ha tre tastiere di 61 note ciascuna e pedaliera concavo-radiale di 32 note.\nBasilica antica.\nDella basilica antica, risalente al 1126, prima in stile romanico, poi rimaneggiata in gotico, non rimane nulla: crollata nel 1629, fu ricostruita nel 1645 su progetto dell'architetto Giacomo Conforti. L'ingresso alla chiesa \u00e8 dato da un'ampia scalinata angolare che d\u00e0 direttamente nel cortile del monastero ed \u00e8 sormontata da un portale in ferro, opera della fonderia De Lamorte di Napoli, realizzato nel 1885, in stile gotico: superato l'ingresso si accede ad un atrio coperto, per poi entrare direttamente nel tempio. La chiesa \u00e8 a navata unica, pavimentata in marmo ed \u00e8 delimitata su ogni lato da tre grosse arcate, segno delle passate navate laterali, oggi chiuse; nella basilica antica sono poste sei lapidi in marmo che rievocano rispettivamente la storia del santuario, un ringraziamento a Leone XIII, le visite di Umberto di Savoia, il pellegrinaggio di Vittorio Emanuele III del 28 agosto 1936, al ripristino della diocesi di Montevergine e a Francesco I.\nL'altare maggiore \u00e8 adornato con tarsi di scuola napoletana, a cui si mischiano elementi tipici dell'arte araba: nella parte centrale \u00e8 posta la statua in marmo della Madonna delle Grazie, mentre ai suoi lati le statue, sempre in marmo, di San Guglielmo e San Benedetto; di notevole fattura anche i candelabri simili ad angeli, risalenti al 1888 e realizzati per sostituire quelli originali in legno. Alle spalle dell'altare, il coro in legno di noce, realizzato da Benvenuto Tortelli nel 1573 e caratterizzato da colonnine, putti intarsiati sui braccioli e l'Angelo con l'aspersorio sotto l'inginocchiatoio centrale; chiude la chiesa un organo di Vincenzo Benvenuti realizzato nel 1896. \nSul lato destro si apre una cappella dedicata al Santissimo Sacramento, al cui interno \u00e8 custodito un baldacchino risalente al XIII secolo, in stile romanico, con intarsi in cosmatesco, dono di Maria d'Ungheria o del figlio Carlo Martello: quattro leoni in marmo sorreggono le quattro colonne decorate con un'alternanza in bianco e in rosso che raffigurano simbolicamente i quattro affluenti del Danubio; sull'architrave, oltre a due statue che reggono il turibolo e l'aspersorio, altre otto piccole colonne reggono la cupola. Sotto al baldacchino, la custodia decorata con angeli che sostengono il ciborio, opera di Luigi III De Capua e risalente alla fine del XV secolo. All'interno della cappella si trova anche un organo a canne, costruito alla fine del XIX secolo da Zeno Fedeli; a trasmissione mista, meccanica per i manuali e il pedale, pneumatico-tubolare per i registri, ha un'unica tastiera di 56 note e una pedaliera dritta di 27 note priva di registri propri.\nUn'altra cappella fu edificata intorno al XIII secolo da Filippo I d'Angi\u00f2: in origine ospitava il quadro della Madonna, fino al 25 novembre 1960, quando fu spostato nella Basilica Cattedrale e quindi convertita al culto del Crocifisso; tuttavia, il 25 giugno 2012, \u00e8 tornata ad ospitare l'effigie della Vergine. L'altare della cappella risale al 1628 ed \u00e8 sormontato da due colonne, al cui centro era posto un crocifisso del XVIII secolo, sostituito poi dalla tavola della Madonna; ai lati delle colonne le raffigurazioni di Matteo e Luca. La volta \u00e8 decorata con dipinti di Vincenzo Volpe, raffiguranti Maria Bambina, l'Assunta e l'Immacolata: dello stesso autore anche altri dipinti posti sul lato destro della cappella tra cui l'Apparizione del Salvatore a San Guglielmo; di pregevole fattura anche il monumento funebre di Caterina II di Valois, moglie di Filippo d'Angi\u00f2 e i suoi due figli Luigi e Maria. Tra le altre opere presenti nella cappella una nicchia in marmo dove sono conservate le spoglie dell'abate Guglielmo De Cesare, raffigurazioni di San Bernardo di Chiaravalle, Sant'Anselmo d'Aosta ed una tela della Nativit\u00e0.\nAltra cappella \u00e8 quella della Schiodazione, cos\u00ec chiamata per la presenza, in origine, di una tela del '600 del Rubens, andata perduta a seguito della sostituzione con una dell'800 del Serbucci.\nSul piazzale esterno \u00e8 presente la cappella del Torrione, cos\u00ec chiamata perch\u00e9 simile ad una torre, la cui facciata fu realizzata verso la fine del XIX secolo su progetto dell'architetto Carmine Biancardi: si accede tramite una scalinata, che se fatta in ginocchio, permette di ottenere una parziale indulgenza; al suo interno un mezzobusto del Redentore risalente al 1899.\nCripta San Guglielmo e sala ex voto.\nLa cripta di San Guglielmo fu consacrata nel 1963 ed \u00e8 divisa in tre navate: in quella centrale, sotto l'altare maggiore, \u00e8 posto il sarcofago con le spoglie del santo e decorato con scene salienti della sua esistenza terrena. Nelle navate laterali si aprono otto cappelle, quattro su ogni lato, dedicate rispettivamente a Sant'Eleuterio e Sant'Antia, Santa Giuliana e Santa Faustina, San Costanzo e San Deodato, Barbato di Benevento e San Massimo, San Giasone e San Mauro, San Mercurio e San Potito, Sant'Ermolao e San Modesto, San Vittore e San Prisco. Sempre nelle cripta, raccolte in alcune urne e collocate sui muri, le reliquie raccolte negli anni nel santuario di Montevergine.\nNell'anno in cui fu inaugurata la nuova basilica, ossia il 1961, fu costruita anche una sala dove poter accogliere i numerosi ex voto portati dai pellegrini e che erano raccolti, fino all'anno prima, nelle vicinanze del quadro della Madonna. Nei pressi della sala \u00e8 inoltre posto il corpo del Beato Giulio, monaco di Montevergine, cos\u00ec chiamato dai credenti ma ancora non riconosciuto dalla chiesa: la particolarit\u00e0 della sua salma, custodita in un'urna di bronzo, \u00e8 quella di essere ancora in una buona condizione senza alcun trattamento dalla sua morte, avvenuta nel 1601, e a cui i fedeli attribuiscono numerosi miracoli.\nDevozione e pellegrinaggi.\nI pellegrinaggi a Montevergine sono una tradizione molto radicata non solo in Campania, ma anche in tutto il resto del sud Italia: le prime testimonianze di salite al monte Partenio si hanno gi\u00e0 all'epoca di Guglielmo da Vercelli quando piccole comunit\u00e0 di persone giungevano alla chiesa soprattutto per conoscere il virtuoso santo; nel 1139, in un documento, si narra di pellegrinaggi per invocare la grazia divina e il 12 settembre 1263, papa Urbano IV, afferma come la zona di Montevergine sia diventato un importante centro di preghiera. Il costante flusso di pellegrini port\u00f2 negli anni a dei benefici anche a valle, tanto che nella zona furono costruiti numerosi ostelli: oggi questo luogo prende il nome di Ospedaletto d'Alpinolo, derivando proprio dall'elevato numero di centri di accoglienza.\nI pellegrinaggi svolti in epoca passata, sia in carrozza sia con carro, cavallo o a piedi, erano caratterizzati dal digiuno o dall'astinenza dalle carni, uova e formaggi; altra tradizione voleva che a recarsi in pellegrinaggio fossero donne o ragazze non ancora sposate, le quali durante la salita verso il monte intrecciavano dei rami di ginestra, promettendo alla Madonna di tornare l'anno successivo e di sciogliere il nodo in compagnia dello sposo o ancora che ragazzine molto giovani andassero scalze al santuario per conto di terzi per ringraziare la Vergine per la grazia ricevuta. Durante la discesa gli uomini erano soliti svolgere una corsa su carri, chiamata \"recanata\", mentre le donne intonavano canti popolari.\nAltra festivit\u00e0 sentita nel culto della Madonna di Montevergine, chiamata anche \"Mamma Schiavona\", \u00e8 quella della Candelora: si narra che nel 1200, durante una bufera di neve, una coppia di amanti omosessuali fosse stata scoperta ed imprigionata ad un albero sul monte con delle lastre di ghiaccio: per intercessione della Vergine, un improvviso raggio di sole colp\u00ec la lastra, sciogliendola e salvando i due innamorati: da quel giorno, ogni anno, in occasione di tale festivit\u00e0, gay, lesbiche e transessuali, rendono omaggio alla Mamma Schiavona con un pellegrinaggio al santuario, chiamata \"juta dei femminielli\", per poi partecipare, insieme agli altri pellegrini, alle danze, soprattutto tammorriate, che si svolgono nel piazzale antistante. Il santuario di Montevergine \u00e8 inoltre anche accostato, gia dalla met\u00e0 dall'Ottocento, alla vendita di torroni, nocciole e cesti di vimini realizzati in loco."}
{"id": "2240291", "revid": "339392", "url": "https://it.wikipedia.org/wiki?curid=2240291", "title": "Francesco Maria Vialardi", "text": ""}
{"id": "2240293", "revid": "110157", "url": "https://it.wikipedia.org/wiki?curid=2240293", "title": "Lhenice", "text": "Lhenice \u00e8 un comune mercato della Repubblica Ceca facente parte del distretto di Prachatice, in Boemia Meridionale."}
{"id": "2240294", "revid": "228587", "url": "https://it.wikipedia.org/wiki?curid=2240294", "title": "Jules Joseph d'Anethan", "text": ""}
{"id": "2240300", "revid": "767487", "url": "https://it.wikipedia.org/wiki?curid=2240300", "title": "Svat\u00e1 Ma\u0159\u00ed", "text": "Svat\u00e1 Ma\u0159\u00ed \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2240302", "revid": "767487", "url": "https://it.wikipedia.org/wiki?curid=2240302", "title": "\u0160umavsk\u00e9 Ho\u0161tice", "text": "\u0160umavsk\u00e9 Ho\u0161tice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2240305", "revid": "287204", "url": "https://it.wikipedia.org/wiki?curid=2240305", "title": "Seawolf", "text": "Seawolf (\"USS Seawolf \") \u00e8 un romanzo techno-thriller del 2000 dello scrittore britannico Patrick Robinson. Caratteristica dell'opera \u00e8 il realismo con il quale l'autore descrive le impressioni che si vivono nell'operare in un sottomarino nucleare e ne illustra la grande potenza bellica.\nAnche in questo caso l'autore si \u00e8 avvalso della consulenza di sir John \"Sandy\" Woodward, ammiraglio sommergibilista britannico comandante della task force della Royal Navy nella guerra delle Falkland nel 1982.\nTrama.\nIl 27 aprile del 2006 una grande esercitazione della Marina di Liberazione Popolare Cinese mette in allarme le forze armate di Taiwan e un missile cinese sorvola la citt\u00e0, senza causare danni ma facendo temere il peggio. L'ammiraglio Arnold Morgan, consigliere per la sicurezza nazionale statunitense, protesta vivamente con l'ambasciatore cinese alla Casa Bianca, e quest'ultimo allude alla possibilit\u00e0 dei cinesi di colpire una citt\u00e0 della costa occidentale statunitense con un missile ICBM, se gli americani si fossero scontrati con la Cina. La minaccia non \u00e8 indifferente, cos\u00ec due mesi dopo il sottomarino nucleare d'attacco USS \"Seawolf\" viene inviato in una missione di spionaggio nel mar Cinese meridionale. \nObiettivo della missione \u00e8 fotografare il nuovo sottomarino cinese Xia III e scoprire se esso \u00e8 effettivamente in grado di lanciare un ICBM contro gli Stati Uniti. Il \"Seawolf\" \u00e8 il pi\u00f9 potente, veloce e silenzioso sottomarino d'attacco della Marina statunitense: il comandante \u00e8 il capitano di vascello Judd Crocker, uno dei migliori sommergibilisti americani, ed il suo secondo \u00e8 il capitano di corvetta Linus Clarke, figlio del presidente degli Stati Uniti. La missione procede, non senza rischi. Il \"Seawolf\" si \u00e8 infatti ritrovato nel bel mezzo di un'esercitazione di lancio di siluri da parte di un sommergibile cinese classe Kilo, che aveva rilevato la possibile presenza di un battello sospetto. \nI cinesi mobilitano le loro unit\u00e0 navali e scatenano una grande caccia al sottomarino statunitense, mediante bombe di profondit\u00e0, ma l'abile comandante americano riesce a sfuggire alla trappola e la missione procede comunque. Il sottomarino cinese viene fotografato accuratamente dal basso, mediante il sonar, senza che l'equipaggio si accorga di niente. Per concludere la missione \u00e8 necessario scattare alcune foto del sommergibile in emersione, mediante il periscopio. Si tratta della parte pi\u00f9 pericolosa della missione, che richiede al \"Seawolf\" di mostrare fuori dall'acqua le antenne ed il periscopio per una manciata di secondi. \nIl comandante Crocker sta effettuando l'operazione, ma le lenti vengono sporcate da una chiazza d'olio, facendo perdere tempo prezioso. Quando finalmente il periscopio riprende a funzionare nitidamente, il comandante statunitense ha davanti ai suoi occhi una brutta sorpresa: alcuni membri dell'equipaggio cinese sono affacciati dalla torretta del loro sommergibile e hanno visto il periscopio del sottomarino americano. Scattata la fotografia, il battello statunitense si dilegua, ma i cinesi mobilitano le loro unit\u00e0 navali e scatenano una grande caccia all'intruso statunitense. L'abile comandante americano fugge verso la costa cinese, con l'idea di andare verso Taiwan, visto che i cinesi si aspettano l'esatto contrario. Lasciata alle spalle la flotta cinese, il \"Seawolf\" sfugge ad un altro agguato: tramite un radar costiero il battello americano viene nuovamente individuato e un vecchio cacciatorpediniere cinese viene inviato per speronarli, ma anche questa volta il tentativo fallisce. \nTerminata la missione, il \"Seawolf\" fa rotta verso casa. Gli americani si imbattono per\u00f2 in un cacciatorpediniere cinese, lo \"Xiangtan\", mentre sta testando un sensore rimorchiato. Il comandante Crocker non \u00e8 in servizio, sta riposando nella sua cabina, ed il suo vice, Linus Clark, senza interpellarlo decide di avvicinarsi all'imbarcazione cinese per scattare alcune fotografie della poppa, dove \u00e8 alloggiato il nuovo sensore cinese. Clark \u00e8 convinto di navigare ad oltre un miglio di distanza dal battello cinese, e lo osserva dal periscopio, quando improvvisamente il sommergibile americano si ritrova bloccato. Il comandante Crocker, svegliato di soprassalto, raggiunge fulmineamente la cabina di comando e, in pochi secondi, capisce la gravit\u00e0 della situazione: Clark stava usando il periscopio con la visione grandangolare, e il Seawolf si trovava ad una distanza effettiva dal cacciatorpediniere cinese che era circa la met\u00e0 di quella che il vicecomandante stimava tramite il periscopio. L'elica del \"Seawolf\" \u00e8 impigliata nel sensore, ed il sottomarino non pu\u00f2 pi\u00f9 muoversi. \nGli americani tentano di liberare l'elica del sommergibile, attrezzando una squadra di sommozzatori, ma appena aprono il boccaporto i cinesi li accolgono con una raffica di mitragliatrice. Impossibilitato a fuggire, il comandante chiede aiuto, ma i rinforzi sono troppo lontani: ci vogliono diverse ore per un aereo da ricognizione, due giorni per un gruppo da battaglia con portaerei. I rinforzi cinesi non tardano ad arrivare, ed il battello americano viene rimorchiato a Guangzhou per essere studiato dagli esperti cinesi, mentre l'equipaggio \u00e8 trasferito in una ex prigione militare sull'isola di Xiachuan Dao, restaurata per l'occasione in tempi record. Alle autorit\u00e0 americane viene detto che il battello ha subito un'avaria e che la marina cinese gli sta cortesemente prestando la dovuta assistenza, ma Arnold Morgan, lo Stato maggiore della Marina e il resto dello staff della Casa Bianca non hanno dubbi sul fatto che i cinesi abbiano sequestrato il sommergibile. Aggrava la situazione il fatto che l'unico figlio del presidente degli Stati Uniti, Linus Clark, \u00e8 in mano ai cinesi. Questi ultimi per\u00f2 ignorano l'identit\u00e0 di Linus, in quanto i suoi documenti sono stati distrutti per tempo e sulle sue piastrine \u00e8 riportato uno pseudonimo, Bruce Lucas. L'equipaggio del Seawolf viene duramente interrogato da alcuni esperti dei cinesi, per avere maggiori dettagli sul funzionamento del sommergibile. \nGli americani intanto non perdono tempo e, sotto pressione del Presidente, organizzano l'incursione di una squadra di SEAL sull'isola per liberare l'equipaggio. Per quanto riguarda il \"Seawolf\", esso si trova perfettamente integro, ancorato nella base militare di Guangzhou, in mano agli esperti dei cinesi incaricati di carpirne i segreti tecnologici. Vista l'impossibilit\u00e0 di recuperarlo, gli americani decidono di affondarlo prima che i cinesi riescano a compiere la loro opera di spionaggio. Con l'aiuto di un infiltrato in Cina, gli americani colpiscono il battello con un missile a guida laser, che esplode a pochi passi dal reattore, distruggendo il circuito di raffreddamento. Grazie ad un sabotaggio operato dall'equipaggio prima di lasciare il sommergibile, l'impianto di raffreddamento di emergenza non si avvia ed il reattore nucleare del Seawolf, surriscaldato, distrugge il battello e lo fa affondare. \nI cinesi ignorano che si tratti di un attacco e sono distratti da quanto accade a Guangzhou, mentre un commando di SEAL, partito dalla portaerei Ronald Regan, si reca a Xiachuan Dao a liberare l'equipaggio. Viene organizzata una spedizione di ricognizione, e alcuni SEAL raggiungono l'isola con un sommergibile tascabile, arrivando in spiaggia a nuoto. Il resto del commando li raggiunge avvicinandosi all'isola con due sottomarini nucleari classe Los Angeles e sbarcando con dei gommoni. L'attacco viene condotto in maniera brutale, per impedire ai cinesi di chiedere rinforzi. Tutte le guardie di ronda vengono silenziosamente sgozzate e le torrette di vedetta liberate, quindi i centri di comunicazione vengono fatti saltare in aria simultaneamente. I cinesi, colti alla sprovvista, vengono sbaragliati senza catturare prigionieri e l'equipaggio viene liberato. Segue l'immediata fuga dall'isola, mentre i cinesi incominciano ad insospettirsi a causa dell'insolito silenzio radio della prigione. Non riuscendo a contattarla, capiscono di essere stati attaccati ed organizzano una spedizione di contrattacco. Lo Stato Maggiore della marina cinese \u00e8 umiliato per la gravit\u00e0 delle perdite subite e per la preziosa occasione che si \u00e8 fatta sfuggire dalle mani, cos\u00ec l'ordine \u00e8 quello di affondare qualsiasi sottomarino americano arrivi a tiro. \nI SEAL riescono a tornare ai sottomarini assieme all'equipaggio salvato, e mentre si stanno imbarcando sopraggiunge il cacciatorpediniere \"Xiangtan\", che apre il fuoco contro gli americani. Uno dei due sommergibili classe Los Angeles, il Greenville, viene colpito alla torretta da una cannonata, mentre tutti gli altri colpi vanno a vuoto. Non imbarca acqua e pu\u00f2 navigare normalmente, soltanto che la cannonata ha distrutto le antenne ed il battello \u00e8 costretto a navigare quasi alla cieca. Il cacciatorpediniere cinese insegue i sommergibili americani che fuggono in immersione, mentre sopraggiungono unit\u00e0 navali statunitensi di rinforzo. Il comandante dello \"Xiangtan\", il colonnello Lee, pur sapendo benissimo di non avere speranze di successo esegue gli ordini ricevuti e lancia due siluri contro i sottomarini americani. Le unit\u00e0 di superficie statunitensi rispondono al fuoco e affondano il cacciatorpediniere cinese senza lasciargli nemmeno il tempo di reagire, mentre i due vecchi siluri cinesi, confusi dai falsi bersagli lanciati dagli americani, mancarono abbondantemente il bersaglio. Dopo il ritorno a casa, rimane il problema di stabilire le responsabilit\u00e0, non indifferenti, per la perdita di un sottomarino costato agli Stati Uniti oltre due miliardi di dollari. \nIl presidente Clark, duramente provato dal rapimento del figlio, esercita forti pressioni sugli alti gradi della Marina affinch\u00e9 Linus rimanga fuori dalla faccenda. Viene rinviato a giudizio il comandante Crocker, e nonostante tutte le circostanze e le testimonianze attestino a suo favore, viene condannato da una ingiusta sentenza che lo priva del comando e, attraverso un rimprovero formale, lo invita ad abbandonare il servizio. Colpo durissimo per il comandante Crocker, che si suicida alcuni giorni dopo, ricevendo al suo funerale il tributo delle pi\u00f9 alte cariche della marina, molte delle quali presentano le dimissioni, cos\u00ec come l'ammiraglio Morgan."}
{"id": "2240310", "revid": "1442080", "url": "https://it.wikipedia.org/wiki?curid=2240310", "title": "Pallavolo femminile ai II Giochi panamericani", "text": "Il I campionato di pallavolo femminile ai Giochi panamericani si \u00e8 svolto dal 15 al 24 marzo 1955 a Citt\u00e0 del Messico, in Messico, durante i II Giochi panamericani. Al torneo hanno partecipato 4 squadre nazionali nordamericane e sudamericane, che si sono scontrate in un girone all'italiana dove ognuna giocava per due volte contro ciascuna delle altre tre squadre, per un totale di 6 partite per ogni squadra. La vittoria finale \u00e8 andata per la prima volta al Messico, che ha terminato a punteggio pieno il torneo a girone unico.\nPodio.\nCampione.\nMessico(Primo titolo)\nSecondo posto.\nStati Uniti\nTerzo posto.\nBrasile"}
{"id": "2240312", "revid": "729019", "url": "https://it.wikipedia.org/wiki?curid=2240312", "title": "U.S. Route 6", "text": "La U.S. Route 6, soprannominata \"Grand Army of the Republic Highway\", \u00e8 una strada a carattere nazionale degli Stati Uniti d'America che corre in direzione ovest-nordest da Bishop (CA) a Provincetown (MA). Dal 1936 al 1964 la strada continuava a sud da Bishop a Long Beach (CA), e per questo era la pi\u00f9 lunga strada transcontinentale. Ora \u00e8 la seconda highway pi\u00f9 lunga degli Stati Uniti.\nAndando da est verso ovest, la strada attraversa Providence, i sobborghi di New York, Cleveland, Toledo, Joliet, citt\u00e0 nell'hinterland di Chicago dove la strada incrocia la Route 66, Des Moines, Omaha, Lincoln, Denver, le Montagne Rocciose, Provo ed Ely.\nRiferimenti.\nLa Route 6 viene citata nel libro di Jack Kerouac \"Sulla strada\": durante il suo primo viaggio, Sal Paradise progetta di raggiungere la California facendo l'autostop lungo la Route 6."}
{"id": "2240313", "revid": "767487", "url": "https://it.wikipedia.org/wiki?curid=2240313", "title": "T\u011b\u0161ovice (Boemia meridionale)", "text": "T\u011b\u0161ovice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2240314", "revid": "344503", "url": "https://it.wikipedia.org/wiki?curid=2240314", "title": "Scott Chambliss", "text": "Biografia.\nLa sua carriera nel mondo del cinema ha inizio nel 1991, anno in cui partecipa come assistente al dipartimento artistico al film \"Storie di amori e infedelt\u00e0\", diretto da Paul Mazursky. \u00c8 a partire dall'anno successivo che Chambliss inizia ad intraprendere la carriera da scenografo, cimentandosi come tale nella pellicola a sfondo erotico, \"Chain of Desire\", o in film come \"Cos\u00ec mi piace\", \"Lo schermo velato\" e \"Cercasi trib\u00f9 disperatamente\".\nSuccessivamente collabora pi\u00f9 volte con lo sceneggiatore J.J. Abrams, che coadiuva in tutte le 105 puntate della serie televisiva \"Alias\" (2000-2001) e in \"Felicity\" (2000-2005), grazie alle quali acquista vasta notoriet\u00e0, vincendo un Production Design Award nella categoria Art Directors Guild, e un Emmy Award per la miglior scenografia.\nNel 2006, appare a fianco di Abrams in \"\", nel debutto di quest'ultimo alla regia. Dopo aver lavorato in altre serie televisive tra 2006 e 2008, entra nuovamente in contatto con J.J. Abrams, lavorando nel suo secondo film, \"Star Trek\", previsto per il maggio di quest'anno."}
{"id": "2240316", "revid": "161273", "url": "https://it.wikipedia.org/wiki?curid=2240316", "title": "Asteroide della fascia principale", "text": ""}
{"id": "2240324", "revid": "124264665", "url": "https://it.wikipedia.org/wiki?curid=2240324", "title": "\u00c2nderson Miguel da Silva", "text": "Il soprannome \"Nen\u00ea\" gli fu dato dalla nonna che non sapeva pronunciare \u00c2nderson, il suo vero nome.\nCaratteristiche tecniche.\nNen\u00ea \u00e8 un attaccante completo, in grado di calciare sia con il destro che con il sinistro. \u00c8 dotato di una buona progressione e si occupa spesso della battuta dei calci piazzati. Ha un tiro preciso e potente, ma pu\u00f2 colpire la palla anche in maniera pi\u00f9 morbida. La sua caratteristica pi\u00f9 evidente \u00e8 il colpo di testa; \u00e8 molto abile anche nei dribbling ed \u00e8 dotato di ottima tecnica individuale. Come tipo di giocatore ricorda M\u00e1rio Jardel.\nCarriera.\nGli inizi in Brasile.\nDopo aver fatto, da adolescente, il controllore sugli autobus, inizia a giocare a calcio a 18 anni nei campionati minori brasiliani vestendo le maglie di S\u00e3o Bento e Riachuelo. Nel 2006 raggiunge la massima divisione del campionato brasiliano con il Santa Cruz. Nel 2007 passa al Cruzeiro e nel 2008 viene ceduto in prestito all'Ipatinga.\nNacional de Madeira.\nNell'estate del 2008 viene acquistato dai portoghesi del Nacional di Madera. Esordisce in campionato il 24 agosto nella trasferta contro il Leix\u00f5es vinta dalla sua squadra per 1-3 e il 22 settembre mette a segno la sua prima rete contro il Vit\u00f3ria Guimar\u00e3es. Con gli \"Alvinegros\" disputa una stagione molto positiva, segnando 20 gol (di cui 8 di testa) in 28 presenze nella Primeira Liga e vincendo il titolo di capocannoniere. La squadra si piazza inoltre al quarto posto dietro a Porto, Sporting e Benfica, qualificandosi cos\u00ec all'Europa League.\nCagliari.\nIl 19 giugno 2009 il , attraverso le parole del presidente Massimo Cellino, conferma il prossimo acquisto dell'attaccante, ufficializzato pochi giorni dopo: il costo dell'operazione \u00e8 di circa 4,5 milioni di euro. I suoi primi mesi nel campionato italiano sono positivi: il 23 settembre 2009 realizza allo stadio San Nicola di Bari il primo gol in Serie A, regalando ai sardi i tre punti contro la formazione pugliese.\nIl 1\u00ba novembre 2009 realizza contro l'Atalanta la sua prima doppietta nella massima serie italiana e il 29 novembre 2009 segna un gol con un tiro d'esterno da fermo e da posizione defilata fuori area nella partita Cagliari-Juventus (2-0), tiro che si insacca all'incrocio dei pali, battendo Buffon. Termina la stagione con 33 presenze condite da 8 gol.\nIl 12 dicembre 2010 Nen\u00ea realizza la sua prima tripletta in Serie A al Catania allo stadio Sant'Elia dove la partita termina con un risultato di 3-0 per i sardi. Nella sua seconda stagione colleziona 27 presenze, andando a segno 6 volte.\nNel novembre del 2011 si infortuna riportando uno strappo muscolare al bicipite femorale sinistro in occasione della gara contro l'Inter. Infortunio che lo costringe a restar fermo quattro mesi pregiudicando il suo andamento nella stagione 2011-2012, nella quale realizza una sola rete su calcio di rigore nella gara del 26 ottobre contro il (1-1).\nIl 7 ottobre 2012 segna su calcio di rigore la sua prima rete del campionato 2012-2013 durante l'incontro Torino-Cagliari, terminato 0-1 in favore dei rossobl\u00f9. Il 31 ottobre 2012 sigla la sua terza doppietta in Serie A nella sfida casalinga contro il conclusasi con il punteggio di 4-2. Conclude il campionato con 23 presenze e 3 gol.\nIl 1\u00ba dicembre 2013, dopo un avvio di stagione difficile, si sblocca segnando l'importante rete che accorcia le distanze nella partita interna contro il Sassuolo, infine pareggiata per 2-2. Si ripete il 21 dicembre nell'incontro casalingo contro il Napoli conclusosi col risultato di 1-1, siglando il gol del momentaneo vantaggio al 9' di gioco, ma cinque minuti dopo \u00e8 costretto al lasciare il campo a causa di un infortunio. A fine stagione si svincola dal Cagliari dopo cinque stagioni, con 124 match disputati e 23 reti segnate in campionato.\nVerona e Spezia.\nIl 25 luglio 2014 firma per il Verona. In giallobl\u00f9 disputa 9 incontri di campionato nella prima parte della stagione, realizzando solo un gol negli ottavi di Coppa Italia contro la nella sconfitta per 6-1.\nIl 28 gennaio 2015 passa in prestito allo Spezia, compagine del campionato di Serie B. Segna il primo gol con lo Spezia il 21 febbraio 2015 nel match in casa contro il . Il 23 luglio 2015 viene ceduto a titolo definitivo allo Spezia.\nBari.\nIl 13 luglio 2017, dopo essersi svincolato dallo Spezia, si accorda con il . Esordisce ufficialmente nella squadra pugliese nell'agosto 2017, in Coppa Italia, in cui sigla la rete della vittoria (2-1) contro la Cremonese nel terzo turno. Il primo gol in campionato lo mette a segno il 16 dicembre 2017 in Perugia-Bari 1-3.\nStatistiche.\nPresenze e reti nei club.\n\"Statistiche aggiornate al 30 aprile 2018.\""}
{"id": "2240326", "revid": "113757", "url": "https://it.wikipedia.org/wiki?curid=2240326", "title": "Carcere di Nocra", "text": ""}
{"id": "2240328", "revid": "253269", "url": "https://it.wikipedia.org/wiki?curid=2240328", "title": "Tony Amendola", "text": "Biografia.\nNato e cresciuto nel Connecticut da una famiglia di origine italiana, l'anno di nascita \u00e8 oggetto di una controversia che oppone al 1951, pi\u00f9 ricorrente, l'anno 1944.\nNel 1991 ha un piccolo ruolo nel film horror \"Il cacciatore di teste\" diretto da John McNaughton.\nTra i suoi film pi\u00f9 noti ci sono \"Blow\", \"La maschera di Zorro\" e il suo \"sequel\", \"The Legend of Zorro\".\nLe sue apparizioni televisive comprendono \"Stargate SG-1\", \"Lois &amp; Clark - Le nuove avventure di Superman\", \"Seinfeld\", \"The Practice\", \"Space: Above and Beyond\", \"Streghe\", \"X-Files\", \"Angel\", \"Alias\", \"CSI - Scena del crimine\", \"\", \"West Wing - Tutti gli uomini del Presidente\", \"Continuum\".\n\u00c8 comparso anche nella serie televisiva \"Dexter\", nel ruolo di Santos Jimenez.\nNella serie televisiva \"C'era una volta\" interpreta Geppetto/Marco.\nHa inoltre prestato la voce ad alcuni videogiochi, tra i quali \"\" della serie \"Call of Duty\".\nDoppiatori italiani.\nDa doppiatore \u00e8 stato sostituito da:"}
{"id": "2240339", "revid": "260612", "url": "https://it.wikipedia.org/wiki?curid=2240339", "title": "San Giovanni Oldrati", "text": ""}
{"id": "2240342", "revid": "36426", "url": "https://it.wikipedia.org/wiki?curid=2240342", "title": "Palazzo Davanzati", "text": "Palazzo Davanzati \u00e8 un edificio storico del centro di Firenze, situato in via Porta Rossa 9 e affacciato sull'omonima piazza Davanzati. All'interno ospita Museo di Palazzo Davanzati, nato come Museo della Casa fiorentina antica.\nIl palazzo appare nell'elenco redatto nel 1901 dalla Direzione Generale delle Antichit\u00e0 e Belle Arti, quale edificio monumentale da considerare patrimonio artistico nazionale.\nStoria.\nIl palazzo rappresenta un ottimo esempio di architettura residenziale fiorentina del [Trecento, costruito verso la met\u00e0 del secolo dalla famiglia Davizzi, mercanti benestanti dell'arte di Calimala (o dei Mercantanti). Fu residenza degli Ufficiali della Decima (l'ufficio che raccoglieva le denunce delle propriet\u00e0 private per l'applicazione delle tasse), poi pass\u00f2 nel 1516 ai Bartolini, e da questi fu venduto nel 1578 a Bernardo Davanzati, famoso storico e letterato, la cui famiglia si estinse nel 1838. Il palazzo godette di un certo splendore alla fine del Settecento quando ospit\u00f2 l'Accademia degli Armonici, alla quale parteciparono compositori come Luigi Cherubini e Pietro Nardini.\nQuando l'ultimo esponente dei Davanzati, Carlo, si suicid\u00f2 nel 1838, l'immobile fu poco dopo suddiviso in pi\u00f9 quartieri e soffr\u00ec, oltre a svariate manomissioni, di un progressivo abbandono, fatta eccezione per alcuni interventi di restauro promossi attorno al 1884 dalla propriet\u00e0 Orfei. Nel 1902, una stanza del palazzo fu presa in affitto da Giovanni Papini e Giuseppe Prezzolini, insieme a Giovanni Costetti, Adolfo De Carolis, Alfredo Bona, Ernesto Macinai, Giuseppe Antonio Borgese, per fondarvi la rivista letteraria \"Il Leonardo\", edita dalla Vallecchi, di cui furono pubblicati venticinque fascicoli, dal 4 gennaio 1903 all'agosto 1907. Fu proprio Papini a testimoniare lo stato di degrado dell'edificio nelle pagine di \"Un uomo finito\": \u00abtutto sudicio e buio, colle scale mezze rovinate, i muri graffiati; i ballatoi murati a met\u00e0 e il gran cortile pieno di svolte a sghembo, d'angoli pisciosi e di casse abbandonate\u00bb. \nNel 1904 l'immobile, scampato per poco alle demolizioni ottocentesche, fu acquistato dall'antiquario Elia Volpi che lo restaur\u00f2 con complessi lavori durati cinque anni, esaltandone i caratteri propri della residenza trecentesca, arredandolo di conseguenza, in modo da costituire uno scenario adatto all'esposizione delle molte opere d'arte raccolte. Fu in questo periodo che vennero recuperate numerose decorazioni murali antiche, restaurate e integrate dal pittore Silvio Zanchi. Nel 1910 Volpi ne fece la sede della sua galleria antiquaria e lo apr\u00ec al pubblico per la prima volta come museo privato \"della Casa Fiorentina antica\", che fu subito molto amato dai collezionisti stranieri e dai viaggiatori, che spesso lo visitavano per prendere spunto per l'arredo delle loro abitazioni. Nel 1916 Volpi organizz\u00f2 una memorabile asta a New York, dove vendette con grande profitto l'intero mobilio del palazzo: l'evento \u00e8 ricordato come un'importante tappa per la diffusione del gusto neorinascimentale negli Stati Uniti.\nNel 1920 la casa era stata riarredata e di nuovo il mobilio fu oggetto di vendita nel 1924, ma questa volta invece di andare disperso venne acquistato dagli antiquari di origine egiziana Vitale e Leopoldo Bengujat, che affittarono anche l'edificio e di l\u00ec a poco lo acquistarono (1926), facilitati da una serie di sfortune commerciali del Volpi. Nel 1934 l'arredo venne venduto all'asta e acquistato dalla Spanish Art Gallery.\nSuccessivamente, \"allo scoppio della seconda guerra mondiale, il palazzo, oramai di propriet\u00e0 di un gruppo antiquario londinese, fu requisito e dato in gestione al Monte dei Paschi: fu adibito a ufficio di carte annonarie e di controllo dei consumi del Comune di Firenze; ufficio impianti elettrici delle Ferrovie dello Stato; Commissione provinciale di Censura. Alla fine della guerra il palazzo venne reso al proprietario e tramite il conte Alessandro Contini Bonacossi venne acquistato dallo Stato nel 1951\". \nDestinato a ospitare il Museo dell'Antica Casa Fiorentina, inaugurato nel 1956, il palazzo conobbe nuovi restauri diretti da Alfredo Barbacci, ed ebbe un nuovo arredamento per le cure di Filippo Rossi e Luciano Berti, vedendo qui confluire dipinti, arredi e oggetti d'uso domestico dal Museo Nazionale del Bargello, dalle Gallerie fiorentine e da donazioni di privati. \nA causa di gravi dissesti alla struttura il museo \u00e8 stato chiuso nel 1995 e la fabbrica interessata da un complesso intervento di consolidamento diretto dall'architetto Laura Baldini e quindi da Fulvia Zeuli con la consulenza dell'ingegnere Leonardo Paolini, fino alla progressiva riapertura degli ambienti a partire dal 2007 fino al giugno 2009. \nNell'insieme, nonostante i molti rimaneggiamenti, il palazzo rimane un esempio tra i pi\u00f9 significativi delle dimore signorili fiorentine del Trecento, anche grazie ai serramenti, alle campanelle da cavallo e ai ferri di stanga, ovviamente frutto delle integrazioni moderne e comunque pi\u00f9 che plausibili.\nDescrizione.\nEsterno.\nIl fronte della fabbrica si presenta stretto e alto, segnato al piano terreno bugnato in pietra arenaria da tre ampi fornici, e ai tre piani superiori da cinque assi di finestre centinate ad arco ribassato, che illuminano i saloni e sono sottolineate da cornici marcapiano. In alto \u00e8 una grande loggia (del Cinquecento) coperta da un tetto molto sporgente. Sempre del Cinquecento \u00e8 il grande scudo con arme dei Davanzati posto al centro della facciata (gi\u00e0 supposto dalla tradizione come quattrocentesco e ricondotto all'arte di Donatello, ma in realt\u00e0 \u00e8 chiaramente un'opera manierista, dell'epoca di Bernardo Davanzati). Sulla facciata sono presenti numerosi \"erri\" (decorazioni a forma di erre) e altre strutture di ferro probabilmente neomedievali, che in origine avevano varie funzioni strutturali e decorative: per esempio vi si potevano collocare drappi colorati, panni a stendere o gabbie con uccellini. Ai lati delle finestre si vedono ancora i ferri portafiaccole o portabandiere.\nIl palazzo non godette di fama architettonica, perch\u00e9 considerato poco armonioso a causa della facciata alta e stretta.\nInterno.\nPiano terra.\nAtrio.\nVarcata la soglia del portone si accede a un vano che anticamente era la loggia privata della famiglia, aperta sulla strada. Nel tempo qui furono anche tenute delle botteghe, tamponandone le aperture.\n\u00c8 coperta da volte a crociera e divisa in tre campate. Sul soffitto si vedono quattro piombatoi di difesa, aperture con le quali si poteva sorvegliare dal primo piano la loggia e scacciare eventuali aggressori gettando proiettili e liquidi bollenti. Sulla parete frontale si vede dipinto uno stemma dei Corbinelli e altri stemmi dei Davizzi. Frammenti di pitture parietali staccati, del tutto simili a quelli delle stanza del palazzo nelle sale superiori, provengono dalle case dei Davanzati, dei Pilli e dei Lamberti che, un tempo nei vicoli attigui, vennero demolite durante il Risanamento di Firenze. Due lapidi in marmo ricordano i lavori di ripristino dell'epoca di Elia Volpi. Nelle vetrine si trovano alcune memorie fotografiche dell'antico allestimento dell'antiquario e di alcuni suoi colleghi che gli succedettero nella propriet\u00e0, e cimeli, come l'antico album delle firme dei visitatori.\nCortile.\nIl suggestivo cortile \u00e8 il centro del palazzo, dal quale si vedono scenograficamente i piani soprastanti in un dedalo di scale, passaggi e ballatoi. Il cortile presenta anelli per legare i cavalli e un pozzo a muro privato in un angolo, vero lusso per l'epoca, che, tramite un sistema di carrucole, permetteva di issare l'acqua a tutti i piani dell'edificio. Numerosi gocciolatoi convogliavano l'acqua piovana verso il centro del cortile dove, entro un \"impluvium\" leggermente in pendenza, confluiva nella cisterna al piano interrato, che alimentava il pozzo.\nIl cortile presenta un portico su due lati composto da archi, volte e pilastri ottagonali con capitelli a fogliame, tranne uno che \u00e8 scolpito mirabilmente con figure, forse gli esponenti della famiglia Davizzi. Vi si trovano due stemmi dei Davanzati, uno dei quali \u00e8 quattrocentesco e, proveniente da un'altra dimora demolita, mostra l'arme sormontata dalle insegne papali e un'iscrizione che ricorda la nomina a cavaliere dello Speron d'oro di Giuliano Davanzati nel 1434.\nTre porte munite di cancelli in ferro battuto comunicano coli vicoli che circondano il palazzo: da qui transitavano muli e asini che portavano le provviste conservate nelle cantine.\nNella parte perimetrale si trovano un cassone intagliato (Italia settentrionale, XVII secolo), una cassapanca (Lombardia, fine del XVII secolo) e frammenti di decorazioni parietali da abitazioni del XIV e XV secolo, come \"Dame e cavalieri in un bosco\" di artista ignoto riferibile all'ambito del tardo gotico della met\u00e0 del Quattrocento. Un albero genealogico di poco successivo al 1676 riassume le parentele della famiglia Davanzati.\nUna scala in pietra piuttosto ripida sul lato sinistro, retta da archi rampanti e mensoloni, conduce ai piani, che sporgono su grandi mensole verso il cortile stesso. Accanto alla prima rampa si trova un affresco staccato di \"Madonna col Bambino\" di scuola forse umbra della seconda met\u00e0 del XIII secolo, dalla demolita chiesa di San Salvatore a Mantova.\nPrimo piano.\nIl primo piano e i successivi seguono uno schema di distribuzione degli ambienti pressoch\u00e9 identico. Affacciato sulla strada si trova un grande salone rettangolare (a nord, detto anche \"sala madornale\"), da cui si accede, sul lato opposto, a due ambienti di servizio (est) e a una grande stanza trapezoidale (ovest). Quest'ultima \u00e8 spesso dotata di \"agiamento\" (stanza da bagno) in punta e confina con un pi\u00f9 piccolo studiolo sul lato sud, che pu\u00f2 essere a pure dotato di agiamento, che al secondo piano \u00e8 in comune con quello della camera. La camera, dotata di accesso indipendente dal ballatoio lungo il cortile, \u00e8 nell'angolo sud-est, e sporge in pianta creando uno sprone nei vicoli retrostanti: probabilmente questi vani, non in asse col resto della pianta, dovevano far parte di un'antica casa-torre indipendente dei Davizzi, che venne poi inglobata nel palazzo.\nSalone.\nAl primo piano si trovano un salone \"madornale\", che corrisponde alla loggia del pian terreno, una sala da pranzo, uno studiolo e una camera da letto, che corrispondono al portico del cortile.\nIl salone principale, dotato di ben cinque finestre e dal soffitto riccamente decorato (originale trecentesco nella prima e seconda campata a destra di chi entra, quattrocentesco nella terza e quarta), mostra alle pareti ganci per drappi e arazzi. Vi sono appesi due arazzi a colonna e una spalliera con grottesche dell'arazzeria fiorentina della prima met\u00e0 del XVII secolo. Appesi alla parete d'ingresso si trovano tre busti di imperatori romani in terracotta invetriata, opera di Benedetto Buglioni.\nSu una credenza toscana quattrocentesca si trovano alcune sculture, come una \"Madonna del libro\" di scuola ferrarese (1450 circa), una \"Madonna della Misericordia\" con stemmi Serragli attribuita a Marco della Robbia e proveniente dal Carmine (1528), un altarolo dipinto di scuola fiorentina del 1450-1475 circa, una statuetta di santo papa di scuola lombarda (forse dei fratelli De Donati) del 1490-1510 circa.\nAlla parete lungo la strada due seggioloni in noce di fattura italiana del 1650 circa, e un armadino intarsiato a motivi geometrici (bottega fiorentina del XV secolo), che \u00e8 sormontato da un \"Busto di fanciullo\" in marmo, attribuito a Antonio Rossellino.\nAl centro della sala, su un tavolo in noce fiorentino del XVI secolo, vi sono due cofanetti nello stesso materiali e coevi per datazione e fattura. Sulla parete destra una coppia di arazzi a colonna di fattura medicea del 1550-1600 circa, e un armadio toscano a tre sportelli (XVI secolo), su cui sono collocati due angeli portacero di fattura senese e la \"Madonna col Bambino\" in stucco e gesso, gi\u00e0 attribuita alla bottega di Lorenzo Ghiberti e recentemente riassegnata da Luciano Bellosi al Maestro del San Pietro di Orsanmichele, cio\u00e8 il giovane Filippo Brunelleschi. Il tondo con la \"Madonna col Bambino e due santi\" \u00e8 di fattura toscana e databile al 1475-1500 circa.\nNel salone si trovano inoltre una \"Madonna in trono col Bambino\" in legno policromo (scuola umbra, met\u00e0 del XIII secolo).\nSale dei merletti e dei ricami.\nNella prima sala attigua al salone si trova esposta la collezione di merletti ad ago ed a fuselli di fattura europea, oltre ai ricami, il tutto databile tra il XVI e il XX secolo. Interessante \u00e8 la raccolta di imparaticci, cio\u00e8 quei pezzi dai motivi pi\u00f9 fantasiosi usati come esercizio per apprendere l'arte del ricamo.\nSala dei Pappagalli.\nL'ambiente pi\u00f9 celebre del palazzo \u00e8 quella che forse era una sala da pranzo, coperta di affreschi tardo-trecenteschi restaurati che imitano drapperie e arazzi, con il motivo ornamentale di pappagalli, da cui il nome di \"Sala dei Pappagalli\". Nel registro superiore sono dipinti alberi e colonnine.\nLa credenza di destra e le vetrinette a muro ospitano una collezione di suppellettili di ceramica: bacinelle brocche e ciotoline con decorazione arcaica del XIV e XV secolo di fattura fiorentina, umbra e laziale; nella credenza alta esemplari della maiolica di Montelupo del XVII secolo. Davanti al camino a muro si trova un mantice seicentesco di produzione italiana. L'\"armario\" \u00e8 di fattura bolognese della prima met\u00e0 del Quattrocento e sopra di esso \u00e8 appeso un tondo con la \"Madonna col Bambino e santi\", dipinto di scuola fiorentina della fine del XVI secolo. Il bassorilievo con l \"Madonna col Bambino\" in stucco \u00e8 invece opera della scuola di Desiderio da Settignano.\nCompletano l'arredo le sedie a fratina, una credenza del XVI secolo di bottega toscana e vari oggetti: un cofanetto con tiranti in ferro (arte italiana del XVI secolo), e due ferri da cialda nel caminetto.\nStudiolo.\nIl vicino studiolo contiene varie opere pittoriche: due tavole dello Scheggia con i \"Triumviri che interrogano l'oracolo\" e la \"Storia di Susanna\"; le \"Storie di Andromeda\" e altre spalliere del Maestro di Serumido e di Antonio di Donnino del Mazziere, che copiano, semplificando, dipinti di Piero di Cosimo; un \"Ritratto di scultore\" di scuola toscana del XVI secolo.\nIl mobile contiene una terracotta della \"Madonna annunciata\" di Antonio Rizzo, opera eseguita per l'orfanotrofio di Ferrara. L'armadio da scrittoio \u00e8 di bottega fiorentina del XVI secolo, lo stipo di fattura veneta dell'inizio del XVI secolo e la cassaforte in ferro \u00e8 lombarda della seconda met\u00e0 del XVI secolo.\nAl centro della sala un monetiere fiorentino del XVI secolo e un bronzetto della \"Venere Medici\" attribuito a Massimiliano Soldani Benzi.\nSala dei Pavoni.\nAttraverso uno stretto corridoio si arriva alla camera nuziale, detta anche \"sala dei Pavoni\" dagli affreschi sulle pareti, con una finta tappezzeria a motivi geometrici (con leoni, corone e gigli di Francia) e una fila di stemmi di famiglie alleate ai Davizzi tra pavoni e altre figure.\nIl letto \"alla genovese\" venne prodotto in Toscana nella seconda met\u00e0 del Cinquecento, mentre la culla \u00e8 lombarda, della XVII secolo. L'inginocchiatoio infine \u00e8 di fattura toscana del XVI secolo. Vi si trova il dipinto devozionale domestico, un trittico con l\"'Incoronazione della Vergine\" al centro, \"Tobiolo e l'angelo\" e \"San Paolo e l'Annunciazione\" negli scomparti, attribuito a Neri di Bicci, che incorniciano una \"Madonna col Bambino\" in terracotta della scuola di Desiderio da Settignano.\nSecondo piano.\nSalone.\nIl salone, analogo a quello del piano inferiore, ha alle pareti quattro arazzi fiamminghi con \"Storie di David e Betsabea\" (XV secolo), una \"Madonna\" in stucco di Gregorio di Lorenzo (1470 circa), bronzetti dei secoli XV e XVI, un dipinto col ritratto di Giovanni di Bicci de' Medici attribuibile a Zanobi Strozzi, una \"Madonna del Latte\" di Bicci di Lorenzo (bottega, 1420-30 circa), una \"Madonna col Bambino\" della bottega di Jacopo di Cione e due tavole del Maestro di Marradi, forse da una predella. In una nicchia nella parete tre piatti istoriati in ceramica di Urbino (XVI secolo).\nTra i mobili spicca una cassapanca con spalliera (Firenze, seconda met\u00e0 del XVI secolo), il tavolo cinquecentesco con restauri del XX secolo, su cui spicca un cofano veneto della seconda met\u00e0 del XVI secolo con decori all'orientale, e un esemplare simile di dimensioni pi\u00f9 piccole. Sopra la credenza toscana del XVI secolo (rimaneggiata nell'Ottocento), un trittichetto in legno con l\"Incoronazione della Vergine\" (1390-1410 circa), un busto di monaca (arte fiorentina dell'inizio del XVI secolo), e un piccolo crocifisso sagomato e dipinto attribuito a Jacopo del Sellaio. Sulla parete con le porte un\"Adorazione del Bambino\" fiorentina del secondo Quattrocento, un rilievo ligneo lombardo-piemontese con \"San Giovanni Battista\" e una cassetta-reliquiario toscana cinque-seicentesca, rimaneggiata nel XIX secolo.\nSala da giorno.\nLa sala da pranzo conserva vari esemplari di terracotta smaltata di diverse manifatture italiane, tra cui una collezione di saliere del XVIII secolo, sette scaldamani a scarpetta settecenteschi delle manifatture di Ariano o di Cerreto, una collezione di piatti in maiolica di Castelli, di Orvieto e di Viterbo. Un \"armario\" (mobile a sportelli per contenere armi) di scuola senese (forse manomesso nell'Ottocento) ha sportelli dipinti dall'allievo del Sodoma Bartolomeo di David (1530 circa). Qui una cassapanca dipinta \u00e8 del XVI secolo con rimaneggiamenti, e la placca con \"Fuga in Egitto tra santa Caterina da Siena e lo stemma Alberti\" di scuola senese del 1550-1600 circa. La tavola col \"Cristo benedicente\" \u00e8 di Mariotto di Nardo (1400-1410 circa), e la tavoletta con la \"Cattura di Cristo\" \u00e8 della scuola di Sandro Botticelli.\nCompletano l'arredo un tavolo in noce del XX secolo in stile antico, su cui \u00e8 disposta una raccolta di cofanetti medievali e rinascimentali di fattura francese e italiana. La \"Ghirlanda di fiori e frutta\" \u00e8 della bottega di Benedetto Buglioni, il cassone in cedro con intagli e decorazioni a china \u00e8 dell'Italia settentrionale del 1550-1600 circa, il dipinto di \"San Giuseppe che ordina la ricerca della coppa\" \u00e8 attribuito a Francesco Granacci, il rilievo in marmo di cherubino a Leonardo de' Vegni (1770-80 circa) e l'arazzo con l\"Allegoria della Fortezza\" \u00e8 di fattura fiorentina (Pietro F\u00e9v\u00e8re, 1654).\nSecondo studiolo.\nLo studiolo del secondo piano \u00e8 analogo a quello del primo come dimensioni. Vi si trovano due casse da corredo (bottega lombarda e bottega dell'Italia settentrionale della fine del XV secolo), un \"lettuccio\" di bottega tosco-umbra dei secoli XV-XVI secolo con intarsi (restaurato nel XIX secolo) e quattro tavole semicircolare dipinte dallo Scheggia, con alcuni Trionfi del Petrarca: \"Trionfo dell'Amore, della Morte, della Fama\" e \"dell'Eternit\u00e0\", oltre alla tavola con le \"Storie di Susanna\".\nAltre opere sono: il tabernacolo con \"Santo Stefano\" \u00e8 opera di Spinello Aretino; un bronzetto di \"Venere e Cupido\" della bottega di Tiziano Aspetti (1590-1600 circa); un \"Profilo di giovinetto\" in marmo di scuola fiorentina (1450-1500 circa) e un \"Santo\" di scuola lombarda del XV secolo. In una cornice della fine del XV-inizio del XVI secolo si trova la \"Trinit\u00e0 con i santi Domenico e Girolamo\" della scuola di Jacopo del Sellaio;. L\"Iniziazione di Icaro\" \u00e8 forse un'opera giovanile di Andrea del Sarto.\nCamera da letto.\nAl secondo piano, la camera da letto \u00e8 l'unico ambiente che conserva la decorazione di affreschi (le altre sono pitture murali). In una fascia figurata si trova una serie di storie amorose, di avventura e di morte, tratte dalla leggenda medievale della Castellana di Vergi.\nNel 2007 \u00e8 stato restaurato l'intero salone. I dipinti murali eseguiti principalmente su un unico intonaco alquanto levigato (non si riscontrano giornate di esecuzione), presentano un disegno a pennello a base di terra rossa, ocra e verdaccio a fresco, mentre la pittura vera e propria \u00e8 stata realizzata con l'uso di tempere all'uovo e l'impiego di pigmenti a base di minio, biacca, terra verde, gesso, vermiglione e azzurrite, usati puri o mischiati fra di loro.\nPer quanto riguarda gli arredi, il letto con colonne \u00e8 di bottega toscana (XVI secolo con integrazioni del XIX secolo) e vi si trovano anche una culla (Italia meridionale, XVIII secolo), un inginocchiatoio (Toscana, XVII secolo), un cassoncino intagliato (Toscana, fine del XVI secolo), un cofano dipinto con scene del \"Giudizio di Paride\" (Firenze, 1425-1450 circa) e un forziere (bottega senese della prima met\u00e0 del Trecento). Una nicchia nel muro conserva una \"Crocifissione\" di scuola fiorentina della prima met\u00e0 del Trecento.\nIl desco da parto dipinto, situato poco sopra, viene attribuita la Maestro del Cassone Adimari, verosimilmente lo Scheggia (il fratello di Masaccio), e rappresenta il \"Gioco del civettino\". Un gruppo di cofanetti decorati a pastiglia in una vetrina risalgono alla seconda met\u00e0 del XV secolo e sono di produzione ferrarese o padovana.\nSul letto (Italia centrale XVI secolo) una rara coperta italiana a \"filet\" del XIX secolo. La tavola con la \"Madonna del parto\" \u00e8 attribuita a Rossello di Jacopo Franchi.\nTerzo piano.\nAl terzo piano si trova la \"Camera delle Impannate\", con le pareti dipinte con un fregio di un verziere con vasi. Il letto \u00e8 antico, del XVI secolo, con elementi dei secoli XVII e XIX; la coperta ricamata \u00e8 di manifattura siciliana del XIX secolo. Conserva un cassone toscano della prima met\u00e0 del XV secolo, uno specchio cinquecentesco rimaneggiato nell'Ottecento, una torciera in ferro battuto (forse XIV secolo), una culla settecentesca, due sedie nane del Seicento, un inginocchiatoio del XVII secolo; nel camino alari e attrezzi in ferro dei secoli XVII e XIX. Nelle nicchie sulle pareti un manichino processionale di bottega senese dell'inizio del XVI secolo e un \"Sant'Onofrio\" in terracotta dipinta riferito, dopo il restauro, all'ambito di Jacopo Sansovino. Una vetrinetta ha cuscini e pantofole antiche; la \"Madonna col Bambino\" in stucco deriva da un prototipo di Benedetto da Maiano.\nAll'ultimo piano si trovava poi la cucina, posta in alto per evitare di impregnare la casa di fumi e vapori ed anche per consentire una rapida fuga in caso di incendi. Oggi \u00e8 arredata con un armadino dell'Italia del Nord (seconda met\u00e0 del XVI secolo), un tavolo di bottega toscana (fine del XVI secolo) e vari utensili antichi e strumenti da lavoro femminili: impastatoio, girarrosto, spremiagrumi, lumi, telai, ferro per stirare, rocca per filare, ecc.\nLa stanza attigua, che corrisponde ai saloni nei piani inferiori, conserva un forziere di bottega senese del XIV secolo e alcuni pannelli didattici sulla vita quotidiana nel Trecento."}
{"id": "2240345", "revid": "1272592", "url": "https://it.wikipedia.org/wiki?curid=2240345", "title": "Chiesa di Santa Maria della Verit\u00e0 (Benevento)", "text": "La chiesa di Santa Maria della Verit\u00e0 si trova nella citt\u00e0 di Benevento in piazza Caio Ponzio Telesino, nel Rione Triggio. \u00c8 costruita sulle rovine del teatro romano di Benevento. Veniva chiamata, e qualcuno la chiama ancora oggi, \"parrocchia nuova\".\nFu eretta nel 1782 dal cardinale Francesco Maria Banditi, arcivescovo di Benevento, sugli antichi \"lamioni\" del Teatro. Porta il suo stemma e la seguente iscrizione:\n\"LAPIDE RICORDO DELLA CONSACRAZIONE DELLA CHIESA / SANTA MARIA DELLA VERIT\u00c0 / ARCIVESCOVO CARDINALE BANDITI / ANNO 1782\"\n\"Templum parochiale / olim S.Jacobi ap. Sacrum / mox Mariae vergini dicatum sub tit. veritatis / bis terraemotibus obrutum / F.M. Banditus Ariminensis / S.R. E. card. et arch. Beneventanus / ne parochialis curae munera / ecclesiae cathedralis / in qua ab annis LXXIX temporarie peragenbantur / statos ritus perturbarent / a fundamentis sua impensa excitandum / propre vetus amphitheatrum / expiata loci superstitione / cum omni ornamento curavit idemque dedicavit / anno a Christo nato MDCCLXXXII / dominica II post Pascha.\"\nTra il 1920 e 1921 vennero effettuati dei lavori per via dei danni che aveva riportato l'umidit\u00e0. Una seconda ristrutturazione venne effettuato successivamente ai danni provocati dagli eventi bellici del 1943 e al terremoto del 1980."}
{"id": "2240349", "revid": "599013", "url": "https://it.wikipedia.org/wiki?curid=2240349", "title": "Chiesa di San Modesto (Benevento)", "text": "La chiesa di San Modesto era una chiesa di Benevento, distrutta dai bombardamenti durante la seconda guerra mondiale. Si trovava nel Rione Triggio, a sud-ovest della citt\u00e0 romana.\nNel dopoguerra una nuova chiesa costruita nel nascente Rione Libert\u00e0 ha assunto lo stesso nome.\nStoria.\nLa chiesa fu eretta verso il 649 da Duda Parda, nobildonna beneventana, per ospitare le spoglie di san Modesto, donate da papa Gregorio I al duca longobardo Arechi I. Vi fece erigere a lato anche un monastero di benedettini, del quale fu primo abate Bentogrado (o Bentigrado), zio del duca e futuro re longobardo Grimoaldo.\nIn questo monastero provennero molti famosi monaci, in genere imparentati con i principi longobardi; tra questi era Atenolfo, che nel 1011, fu eletto abate di Montecassino, successore di San Giovanni III, pure beneventano.\nL'abate di San Modesto, resosi non pi\u00f9 dipendente da Montecassino, ma direttamente dalla Santa Sede, nell'anno 875 ebbe dal vescovo di Benevento Aione la giurisdizione spirituale sulle chiese di Santo Stefano di Balba, Santa Maria di Molinara e San Martino di Ginestra, oltre a quella temporale sul casale Maccabei e sulla contrada San Marcello di Benevento. A somiglianza dell'abate commendatario dell'abbazia di Santa Sofia, l'abate di San Modesto godeva il diritto di mantenere un certo numero di uomini armati.\nAlcuni principi stranieri, in diversi tempi, dotarono questo monastero anche di singolari privilegi. In un diploma di Landolfo, principe di Benevento e di Capua, si legge un'illimitata conferma di tutti i privilegi concessi al monastero da imperatori, da principi e dai duchi. Lo stesso Federico I Barbarossa imperatore, bench\u00e9 avverso alle donazioni ecclesiastiche, pubblic\u00f2 un editto in favore di questo monastero.\nGli abati di San Modesto furono sempre fra i pi\u00f9 notevoli personaggi della Congregazione Cassinese, e perci\u00f2 ebbero molta autorit\u00e0 a Benevento ed altrove.\nL'Abbazia aveva stemma proprio (rosso, con la croce benedettina accollata con il monogramma \"S.M.\"), scolpito anche sulla porta della chiesa.\nNel 1498, mentre era abate D. Antonio Musone, i monaci benedettini abbandonarono l'abbazia, che fu data in commenda da papa Alessandro VI ai cardinali. La Biblioteca capitolare di Benevento conserva il \"Bollario\" della celebre abbazia.\nGiulio II, nel 1505, don\u00f2 il monastero ai Canonici Regolari Lateranensi, i quali vi dimorarono fino alla soppressione degli ordini religiosi da parte dei francesi nel maggio 1799.\nNel 1820 la parrocchia venne secolarizzata. Il primo parroco fu Ignazio Petrosini, che poi, mor\u00ec Arciprete della Metropolitana, il 10 maggio 1865.\nNel 1821 una parte del fabbricato si volle concedere ai Padri Liguorini, che vi dimorarono fino al 1860, mentre l'altra parte del fabbricato fu adibita ad abitazione del parroco.\nFino agli inizi del XX secolo si vedevano ancora un triste e squallido corridoio e celle fatte abbattere dalla ex Societ\u00e0 Elettrica del Sannio, per costruirvi la sua officina e gli uffici d'amministrazione.\nCon bolla del 24 maggio 1924, per concessione pontificia, il cardinale arcivescovo Alessio Ascalesi ripristin\u00f2 l'antico titolo abbaziale.\nIl complesso fu raso al suolo, quasi per intero, dai bombardamenti degli Alleati, nel Settembre del 1943."}
{"id": "2240353", "revid": "114525698", "url": "https://it.wikipedia.org/wiki?curid=2240353", "title": "Il romanzo di un giovane povero (romanzo)", "text": "Il romanzo di un giovane povero (\"Le roman d'un jeune homme pauvre\") \u00e8 un romanzo dello scrittore Octave Feuillet, scritto nel 1858.\nL'opera \u00e8 uno dei pi\u00f9 noti romanzi sentimentali a sfondo sociale della letteratura francese dell'Ottocento.\nTrama.\nMaxime \u00e8 un giovane appartenente alla casata degli Champcey d'Hauterive, un nobile di sangue e nell'animo. Alla morte dei genitori scopre che il padre ha lasciato debiti ingenti, che toccher\u00e0 al figlio pagare. Lasciato il castello sito nelle vicinanze di Grenoble e giunto a Parigi, Maxime apprende dal vecchio amico e notabile di famiglia, Laub\u00e9pin, di trovarsi nell'indigenza pi\u00f9 totale. Dopo aver rifiutato due soluzioni moralmente discutibili, vive qualche giorno in povert\u00e0, prima che Laub\u00e9pin gli trovi un posto come intendente presso la famiglia Laroque, nel Morbihan.\nIl castello dei Laroque \u00e8 abitato tra gli altri da un anziano marinaio e corsaro dell'Impero, dalla moglie del defunto figlio, la vedova Laroque, e dalla giovane figlia di questa, Marguerite. In virt\u00f9 della sua indole sognatrice e dei suoi grandi ideali, Maxime entra subito nelle grazie della vedova, anch'essa d'animo nobile, mentre si scontra con l'ostilit\u00e0 di Marguerite, la quale, pur condividendo i medesimi principi, tende a chiudersi orgogliosamente in se stessa. Nonostante la scarsa propensione per il compito affidatogli, Maxime lavora e si impegna a fondo per sopperire alla sua mancanza di conoscenze nel mondo degli affari, cura con onest\u00e0 gli interessi dei Laroque e presto decide di aiutare, pi\u00f9 per umana compassione che per reale convinzione, l'anziana signorina di Porho\u00ebt, ultima discendente di un nobile casato decaduto, convinta che, dopo l'estinzione del ramo spagnolo della sua famiglia, le spetti una cospicua eredit\u00e0, da investire nella costruzione di una grande cattedrale. La donna, molto pia e assidua frequentatrice del castello, \u00e8 la prima persona a cui Maxime riveli le sue nobili origini e, essendo i Champcey d'Hauterive e i Porho\u00ebt parenti, il legame che li unisce.\nA poco a poco Maxime si innamora di Marguerite, un sentimento che va crescendo con il tempo, nutrito dalla nobilt\u00e0 d'animo della fanciulla, in cui riconosce un cuore affine. Nonostante la scontrosit\u00e0 che affetta con il ragazzo, Marguerite ricambia il suo amore, ma entrambi lo combattono; lui perch\u00e9 essendo Marguerite una ricca ereditiera, non pu\u00f2 dimostrare che \u00e8 un sentimento disinteressato, lei perch\u00e9 non potr\u00e0 mai avere la certezza di essere amata indipendentemente dal suo patrimonio. Per questo \u00e8 decisa a dare la sua mano al signor de B\u00e9vallan, un amico dei Laroque attaccato al denaro. Pur disprezzandolo, vuole sposarlo per mettere una pietra sopra ai suoi sogni d'amore puro e disinteressato.\nUn giorno Maxime e Marguerite si recano alla vicina torre di Elven, dove rimangono accidentalmente chiusi sul far della sera. La fanciulla rimprovera al giovane un meschino trucco per sedurla ma Maxime, per dimostrare la sua innocenza, si getta da una finestra ferendosi al braccio sinistro. Durante la convalescenza, il giorno in cui Marguerite e B\u00e9vallan devono unirsi in matrimonio, apprende da Laub\u00e9pin e dalla Porho\u00ebt che B\u00e9vallan ha rifiutato il contratto proposto. Per verificare il valore morale dello sposo, Laub\u00e9pin lo aveva infatti reso leggermente meno vantaggioso, e B\u00e9vallan ha rivelato l'inesistenza del suo sentimento per la fanciulla.\nPoco dopo la Porho\u00ebt scopre di essere entrata ufficialmente in possesso dell'eredit\u00e0 dei suoi parenti spagnoli, grazie a un documento rinvenuto da Maxime tra le carte della nobildonna. L'anziana signorina muore in pace, lasciando a sua volta l'eredit\u00e0 a Maxime, che pu\u00f2 cos\u00ec sposare Marguerite.\nCinema e televisione.\nDal lavoro di Feuillet sono stati tratti numerosi adattamenti italiani, tanto televisivi quanto cinematografici, tra i quali:"}
{"id": "2240359", "revid": "38275", "url": "https://it.wikipedia.org/wiki?curid=2240359", "title": "PaK 40 7,5cm (cannone controcarri)", "text": ""}
{"id": "2240361", "revid": "287204", "url": "https://it.wikipedia.org/wiki?curid=2240361", "title": "Taphrina pruni", "text": "Taphrina pruni \u00e8 un fungo ascomicete della famiglia Taphrinaceae che attacca il susino, di cui colpisce i frutti provocando una patologia detta \"bozzacchioni del susino\". I frutti vengono colpiti quando hanno raggiunto un certo grado di sviluppo e si deformano assumendo una forma allungata e ricurva; la loro superficie diventa grinzosa e rugosa e poi suberosa. Il frutto assume un colore giallastro e quindi grigiastro e poi dissecca, trasformandosi in una \"mummia\" ricoperta da una muffa biancastra.\nLotta.\nSi effettua mediante: interventi meccanici, che consistono nell'asportazione e distruzione dei rametti che portano i frutti colpiti; interventi chimici, che consistono in trattamenti preventivi con anticrittogamici alla caduta delle foglie e alla ripresa vegetativa."}
{"id": "2240369", "revid": "767487", "url": "https://it.wikipedia.org/wiki?curid=2240369", "title": "Trafalgar (romanzo)", "text": "Trafalgar \u00e8 un romanzo del 1873, incentrato sulla battaglia di Trafalgar, di Benito P\u00e9rez Gald\u00f3s: il primo della prima serie degli \"Episodios Nacionales\". L'opera, comprendente quarantasei volumi divisi in cinque serie, l'ultima delle quali incompiuta, comprende un periodo storico compreso tra il 1805 e il 1874. I titoli dei romanzi che compongono la prima serie sono: Trafalgar, \"La corte di Carlo IV\", \"Il 19 marzo e il 2 maggio\", \"Bail\u00e9n\" (1873), \"Napoleone a Chamart\u00ecn\", \"Saragozza\", \"Gerona\", \"Cadice\", \"Juan Martin l'Impeciato\" (1874), \"La battaglia degli Arapiles\" (1875)."}
{"id": "2240376", "revid": "110157", "url": "https://it.wikipedia.org/wiki?curid=2240376", "title": "Formula One Teams Association", "text": "La Formula One Teams Association (FOTA) era un'associazione di scuderie di Formula 1, formatasi a Maranello il 29 luglio 2008, che raccoglieva fino al 2010 tutti i team impegnati nel mondiale ed \u00e8 stata guidata dalla fondazione al marzo 2010 dal presidente Ferrari, Luca Cordero di Montezemolo a cui \u00e8 seguito Martin Whitmarsh, direttore tecnico della McLaren. Dopo la fuoriuscita di Ferrari, Red Bull, Sauber, Toro Rosso e HRT, nell'associazione erano rimasti gli altri sette team partecipanti al mondiale.\nQuesta organizzazione doveva fornire alle squadre l'opportunit\u00e0 di formare un'unica voce nelle discussioni con la FIA riguardanti molteplici tematiche. Anno dopo anno, il primo obiettivo della FOTA \u00e8 stato quello di raggiungere e rinnovare i termini del Patto della Concordia, il contratto commerciale che di fatto disciplina il campionato della massima serie delle monoposto.\nIl 28 febbraio 2014 il segretario generale, Oliver Weingarten, ne ha annunciato la dissoluzione sulla base di una scelta dei suoi membri che hanno giudicato ormai variato il panorama della Formula 1.\nI membri della FOTA.\nL'Hispania Racing F1 Team ne \u00e8 uscita alla fine del 2010, poich\u00e9 sospesa per non aver pagato la quota annuale e da quel momento non vi \u00e8 pi\u00f9 rientrata.\nLa Ferrari e la Red Bull Racing, il 2 dicembre 2011 comunicarono di uscire dall'associazione in seguito alla disputa sulla ridefinizione dei vincoli del patto sulla riduzione delle risorse. Il 7 dicembre anche la Sauber annunci\u00f2 la sua uscita dall'associazione, e in seguito il team italiano Toro Rosso fece altrettanto.\nAzioni e proposte.\nDurante i primi mesi e specialmente durante il primo anno di attivit\u00e0, dopo aver consolidato la struttura organizzativa nella sede di Ginevra ad opera del suo primo segretario generale Simone Perillo, la FOTA aveva gi\u00e0 mosso i primi passi verso un rilancio della Formula 1. Dalla sua creazione nel luglio 2008, la FOTA e la FIA avevano gi\u00e0 accettato alcune misure per attuare quest'ultimo: fra i tanti, la riduzione dei costi per la stagione 2009 e l'introduzione su tutte le monoposto di dispositivi di recupero dell'energia (Kers). L'intervento \u00e8 volto a diminuire lo spreco di risorse data la crisi economica globale, la massiccia fuga di sponsor ed il faraonico impatto visivo che ogni scuderia mostrava al pubblico ad ogni Gran Premio.\nGli impegni successivi dovevano riguardare proposte per mantenere la F1 al vertice della tecnologia nello sport automobilistico sotto ogni profilo e quello di accrescere lo spettacolo, negli ultimi anni abbastanza latente, anche attraverso l'ausilio di nuovi canali quali il web.\nL'organizzazione dei team chiedeva fra l'altro un nuovo sistema di punti: secondo quanto proposto dalla FOTA, al vincitore di un Gran Premio sarebbero andati 12 punti anzich\u00e9 i 10 del tempo, mentre al secondo classificato sarebbero stati assegnati 9 punti invece di 8. Al terzo sarebbero andati 7 punti, mentre dalla quarta all'ottava posizione i punti sarebbero stati assegnati secondo un sistema decrescente (5-4-3-2-1). La mozione era stata approvata all'unanimit\u00e0 dai team ma non ha ottenuto egual consenso, il 17 marzo 2009, dalla FOM, la quale ha optato per un sistema di punteggio pi\u00f9 \"estremo\": 25 punti al primo, 18 punti al secondo, 15 punti al terzo, 12 punti al quarto e poi 10, 8, 6, 4, 2, 1 fino alla decima posizione.\nInoltre, secondo le proposte della FOTA dal 2010 al 2012 doveva essere congelato lo sviluppo dei cambi, i freni dovevano essere omologati e si prevedeva un sistema di recupero dell'energia unico per tutte le scuderie cos\u00ec come \u00e8 successo per la centralina elettronica nel 2008. Per ultimo, sul finire della stagione 2012, doveva essere formalizzato un nuovo \"Patto della Concordia\".\nDurante una riunione ufficiale tenutasi a Londra il 20 marzo 2009, la FIA decise di revocare le decisioni intraprese circa la proposta di una modifica del regolamento che avrebbe assegnato il titolo mondiale al pilota che, nel corso dell campionato, avesse totalizzato pi\u00f9 vittorie. L'energica opposizione di gran parte dei team partecipanti port\u00f2 alla decisione di rimandare la discussione di una eventuale modifica del regolamento fino all'apertura del mondiale 2010.\nLa guerra con la FIA sul \"budget cap\".\nLa FIA propose nel 2009 di introdurre dal 2010 un \"budget cap\", ossia una limitazione nelle spese effettuate dalle scuderie per partecipare al campionato, al fine di garantire un pi\u00f9 alto numero di partecipanti. Il 29 maggio 2009 \u00e8 stabilito come termine ultimo per l'iscrizione al campionato stesso. La FOTA contest\u00f2 tale norma in quanto inapplicabile e perch\u00e9 avrebbe di fatto introdotto nel Campionato due categorie di vetture, visto che i team favorevoli al \"budget cap\" avrebbero avuto meno limitazioni regolamentari. Per tale ragione la FOTA decise di non iscrivere le proprie scuderie.\nLa Williams fu sospesa dall'organizzazione in seguito alla richiesta d'iscrizione al campionato del mondo 2010, inviata il 25 maggio 2009 alla FIA. Il 29 maggio, data dell'ultimo termine utile per l'iscrizione al campionato 2010, tutti i team della FOTA decisero di iscriversi con riserva (dovevano essere riviste alcune delle nuove regole): in particolare il regolamento in vigore nella stagione 2009 non doveva subire cambiamenti, tranne per le parti su cui si \u00e8 gi\u00e0 raggiunto un accordo fra la FIA e la FOTA. In pi\u00f9 era richiesta la sottoscrizione del Patto della Concordia entro il 12 giugno. Successivamente anche la Force India, come la Williams, decise di iscriversi al campionato senza condizioni.\nPer questo motivo la FOTA decise, in seguito, di infliggere una multa di 50 milioni di dollari a chiunque altro avesse deciso di abbandonare la posizione dell'associazione per iscriversi al campionato 2010 senza riserve.\nDopo un incontro avvenuto nella sede della Renault a Enstone in Regno Unito il 18 giugno 2009, gli otto \"team\" della FOTA decisero di rigettare definitivamente le proposte della FIA in merito al campionato 2010, e annunciarono la volont\u00e0 di creare un campionato alternativo.\nTuttavia, a seguito di un nuovo incontro fra membri di FIA e FOTA, nel Consiglio Mondiale della FIA di Parigi del 24 giugno 2009, presieduto da Max Mosley e a cui prese parte anche Luca Cordero di Montezemolo, si raggiunse l'accordo, secondo cui il regolamento del mondiale di Formula 1 2010 sarebbe rimasto inalterato rispetto a quello del 2009.\nDopo una riunione sul futuro della F1 tenuta a Monza il 9 settembre 2009 venne decisa la riammissione di Force India e Williams nell'organizzazione.\nLe divergenze sul \"Resource Restriction Agreement\".\nIl 2 dicembre 2011 la Scuderia Ferrari e la Red Bull Racing resero nota la volont\u00e0 di abbandonare la FOTA in seguito ad un eccessivo stallo nell'attuazione dei propositi che tre anni prima avevano dato vita all'associazione stessa. Le due scuderie si erano riservate di continuare a collaborare con gli altri team, ma intendevano attuare un pi\u00f9 veloce e costruttivo dialogo direttamente con la FIA e il patron della Formula 1, Bernie Ecclestone, per ottenere in tempi pi\u00f9 brevi accordi miranti al raggiungimento di interessi dall'importanza comune. La scelta era dovuta alle polemiche sull'applicazione del \"Resource Restriction Agreement\", l'accordo sul tetto del budget."}
{"id": "2240380", "revid": "7336", "url": "https://it.wikipedia.org/wiki?curid=2240380", "title": "Legge del Paradiso", "text": ""}
{"id": "2240381", "revid": "110157", "url": "https://it.wikipedia.org/wiki?curid=2240381", "title": "Colera (romanzo)", "text": "Colera \u00e8 un romanzo scritto nel 1935 dal poeta e narratore bulgaro Ljudmil Stojanov.\nIncentrato sulle guerre balcaniche (1912-1913) \u00e8 un romanzo corale che vede come protagonisti uomini alle prese col dramma della guerra di fronte alla quale sono inermi."}
{"id": "2240382", "revid": "104676056", "url": "https://it.wikipedia.org/wiki?curid=2240382", "title": "Maryann Brandon", "text": "Biografia.\nArtista versatile, approda nel mondo del cinema nel 1982 collaborando secondariamente nel film \"Black Wax\"; si distingue alcuni anni dopo come assistente nel settore musicale, alternando lavori nel dipartimento di montaggio e come montatrice autonoma in film per lo pi\u00f9 televisivi. Nel 2001 si distingue come esperta montatrice nella serie televisiva \"Alias\", collaborando con Mary Jo Markey e il regista J.J. Abrams sino al 2005. Nel 2006 compare nuovamente a fianco di questi ultimi nella realizzazione del film \"\" e, tre anni dopo, in quella di \"Star Trek\", anch'essa regia di Abrams.\nHa dedicato gran parte della sua carriera alla messa in scena di \"Alias\", specializzandosi anche come regista e produttrice di alcune sue puntate."}
{"id": "2240384", "revid": "122740563", "url": "https://it.wikipedia.org/wiki?curid=2240384", "title": "Burgdorf (Hannover)", "text": "Burgdorf \u00e8 una citt\u00e0 di circa 30.000 abitanti della Bassa Sassonia, in Germania.\nAppartiene alla regione di Hannover (targa H).\nBurgdorf si fregia del titolo di \"Comune indipendente\" (\"Selbst\u00e4ndige Gemeinde\")."}
{"id": "2240385", "revid": "767487", "url": "https://it.wikipedia.org/wiki?curid=2240385", "title": "Zoran Radovi\u0107", "text": ""}
{"id": "2240386", "revid": "287204", "url": "https://it.wikipedia.org/wiki?curid=2240386", "title": "Zoran Radovic", "text": ""}
{"id": "2240389", "revid": "344646", "url": "https://it.wikipedia.org/wiki?curid=2240389", "title": "Ticchiolatura del nespolo del Giappone", "text": ""}
{"id": "2240397", "revid": "1596176", "url": "https://it.wikipedia.org/wiki?curid=2240397", "title": "Stryfe", "text": "Stryfe \u00e8 un personaggio dei fumetti creato da Louise Simonson (testi) e Rob Liefeld (disegni), pubblicato dalla Marvel Comics. Apparso per la prima volta sulle pagine di \"New Mutants\" (vol. 1) n. 87 (marzo 1990), \u00e8 il clone malvagio dell'X-Man Cable e principale antagonista nei crossover Execuzione e Messiah War.\nBiografia del personaggio.\nClonazione.\nClone di Cable, Stryfe \u00e8 il risultato d'un piano ordito da Apocalisse che dopo la nascita di Nathan Summers lo infett\u00f2 con un virus tecno-organico in grado di fagocitare qualsiasi tessuto biologico mettendone a rischio la vita. Per riuscire a salvargli la vita, Ciclope lo affid\u00f2 alle cure della confraternita Askani proveniente dal futuro che lo clon\u00f2 in modo da riuscire a salvarlo qualora l'infezione avesse preso il sopravvento. Inspiegabilmente, il clone che aveva in poco tempo raggiunto in et\u00e0 Nathan, sconfisse il tecno-virus ma a seguito di uno scontro fra Apocalisse e gli Askani venne rapito dal malvagio e cresciuto nell'odio e nella paura. Apocalisse gli diede il nome di \"Stryfe\" e pianific\u00f2 di utilizzarne il corpo come prossimo ospite ma durante il processo di trasferimento delle essenze si accorse che il giovane era un clone, inutilizzabile come veicolo. Nel mentre, Cable assieme ai viaggiatori temporali Ciclope e Fenice riusc\u00ec a sconfiggere Apocalisse e ad impedire qualsiasi sua futura incarnazione tanto che la sua essenza cominci\u00f2 lentamente a svanire. Ch'vayre, comandante in seconda di Apocalisse, allev\u00f2 e si prese cura di Stryfe che durante la sua crescita accelerata svilupp\u00f2 un odio viscerale contro i suoi veri genitori accusandoli di averlo abbandonato e contro Apocalisse che vedeva come una sorta di distorta figura paterna. Prese in mano le redini del potere, costru\u00ec un gigantesco esercito e si oppose sia al Clan dei Prescelti fondato da Cable che ai New Canaanites, dispotico regime che aveva rimpiazzato quello di Apocalisse. Durante la guerra che ne segu\u00ec, Stryfe uccise la moglie di Cable, Jenskot, e rap\u00ec e condizion\u00f2 Tyler, loro figlio.\nX-Men, Sinistro e Legacy.\nDopo che i New Canaanites riuscirono a prendere il totale controllo del pianeta, Stryfe fugg\u00ec indietro nel tempo per giungere nell'epoca degli X-Men duemila anni nel passato. Prendendo le sembianze di Cable s'infiltr\u00f2 all'interno del gruppo e riusc\u00ec ad attaccare Xavier senza che questi se ne accorgesse. Dopo il fallito attentato reclut\u00f2 un gruppo di mutanti e fond\u00f2 il \"Fronte di Liberazione Mutante\" ed arriv\u00f2 vicino a distruggere l'Apocalisse che si trovava in questa epoca. Infine diede al genetista Sinistro una provetta contenente i geni dei discendenti della linea Summers di duemila anni nel futuro che tuttavia si rivel\u00f2 essere il principale ceppo del virus \"Legacy\" destinato a falciare la popolazione mutante negli anni a venire. Durante la sua ultima battaglia con Cable quasi lo uccise prima che questi aprisse un mistico varco spazio-temporale che gli distrusse il corpo ed obbligasse la sua coscienza a rifugiarsi nella mente di Nathan. Durante questo periodo prov\u00f2 a risorgere occupando inutilmente il corpo di Warpath. L'ultima sua apparizione risale a quando assieme agli X-Men Alfiere e Gambit combatt\u00e9 contro \"La Bete Noir\", entit\u00e0 intrappolata all'interno della Terra dalla forza Fenice agli albori dell'universo. Per salvare il pianeta, Stryfe arriv\u00f2 a sacrificare ci\u00f2 che rimaneva di lui.\nMessiah War.\nRaggiunto da Alfiere in un prossimo futuro, Stryfe (riunitosi in qualche modo al suo corpo originale) accetta la sua proposta di catturare e uccidere Cable in cambio della vita di Apocalisse. Ridotto in fin di vita il suo mentore, i due rapiscono Kiden Nixon dal passato per utilizzarla come catalizzatore nella creazione di una barriera temporale che impedisca a Cable, Hope e X-Force di fuggire. Presa in ostaggio la piccola, viene per\u00f2 sconfitto dalle forze congiunte dei suoi oppositori ed ucciso da Apocalisse per divenire il nuovo ospite della sua essenza vitale.\nPoteri ed abilit\u00e0.\nCome clone di Cable, Stryfe \u00e8 un mutante di livello omega e possiede le identiche abilit\u00e0 dell'originale, vale a dire sia la telecinesi che la telepatia, anche se pu\u00f2 usarle ad un livello molto pi\u00f9 elevato. Ci\u00f2 si spiega grazie al fatto che Stryfe a differenza di Cable, non \u00e8 affetto dal virus che infetta quest'ultimo, che invece utilizza costantemente una porzione molto consistente delle sue capacit\u00e0 per frenarne l'avanzata. A differenza dell'originale, Stryfe possiede anche alcune capacit\u00e0, come una forza ed una resistenza sovrumane, sviluppate dalle manipolazioni dei suoi geni ad opera di Apocalisse.\nAltre versioni.\nUltimate.\nLa versione Ultimate di Stryfe differisce parecchio dall'originale. Qui \u00e8 leader del \"Fronte di Liberazione Mutante\" e sostenitore della superiorit\u00e0 dell'Homo Superior, convinto che sia stato il Governo degli Stati Uniti ad assassinare il professor Xavier. Ad una pi\u00f9 attenta analisi di Psylocke, si scopre che dietro di lui agiscono i Fenris che manovrandolo e promuovendo un clima di paura e di incertezza tentano di vendere le proprie Sentinelle al governo. In questa versione il suo potere consiste nello stimolare i conflitti latenti delle persone.\nAltri media.\nTelevisione.\nStryfe appare nella serie animata \"Insuperabili X-Men\" degli anni novanta nell'episodio \"Al di l\u00e0 del bene e del male\". \u00c8 uno dei telepati rapiti da Apocalisse."}
{"id": "2240398", "revid": "74801", "url": "https://it.wikipedia.org/wiki?curid=2240398", "title": "Alfeld (Leine)", "text": "Alfeld (Leine) \u00e8 una citt\u00e0 di abitanti della Bassa Sassonia, in Germania.\nAppartiene al circondario (\"Landkreis\") di Hildesheim (targa HI).\nAlfeld si fregia del titolo di \"Comune indipendente\" (\"Selbst\u00e4ndige Gemeinde\").\nI suoi quartieri sono: Brunkensen, Dehnsen, F\u00f6hrste, Eimsen, Gerzen, Godenau, H\u00f6rsum, Imsen, Langenholzen, Limmer, L\u00fctgenholzen, R\u00f6llinghausen, Sack, Warzen, Wettensen e Wispenstein."}
{"id": "2240408", "revid": "2191545", "url": "https://it.wikipedia.org/wiki?curid=2240408", "title": "Toni Andreetta", "text": "Biografia.\nAlla fine degli anni '60 frequenta la Scuola di Teatro dell'Universit\u00e0 di Padova diretta da Giovanni Calendoli, si laurea al DAMS di Bologna e partecipa a vari laboratori tra cui al Teatro a l'Avogaria di Venezia con Jacques Lecoq. Attore sin da giovanissimo debutta in campo nazionale nel 1972 nella compagnia di Elsa Merlini con lo spettacolo \"Le vocazioni sbagliate\" di Carlo Terron. \nAutore di documentari d'arte, tra cui \"La Fenice la rinascita\" , \"La Torre del tempo\" , tra le sue opere mandate in onda dalle reti nazionali RAI: \"I Carraresi\" , \"Armeni Ebrei e Greci a Venezia\", \"Portogruaro\", . Ha vinto nel 1990 l'\"Airone\" al VII Festival internazionale di Montecatini Terme, quale migliore film sulle risorse culturali con \"Armeni, Greci, Ebrei a Venezia\" e sempre a Montecatini, nel 1991, l'\"Airone\" quale migliore film per il turismo culturale con \"Il museo d'arte orientale\" . Molte delle sue opere in pellicola sono conservate presso la Cineteca del Friuli e le relative versioni digitalizzate presso la Mediateca Regionale del Veneto. \nCome regista teatrale ha allestito numerosi spettacoli tra cui \"Sior Todero brontolon\" di Carlo Goldoni con Lino Toffolo . \nE' stato docente di \"Teoria e pratica del documentario\" e di \"Scenari multimediali\" presso l'Universit\u00e0 degli studi di Padova \nOnorificenze.\nNel 2006 gli \u00e8 stato conferito dalla Citt\u00e0 di Padova il titolo di \"padovano eccellente\" \nPubblicazioni.\nAntonio Andreetta, \"Plurilinguismo e policentrismo. Da Leonardo Giustinian a Gino Rocca\", Unipress (2004)"}
{"id": "2240409", "revid": "115868119", "url": "https://it.wikipedia.org/wiki?curid=2240409", "title": "Gruppo montuoso", "text": "In orografia e geomorfologia con il termine gruppo montuoso si intende un insieme di montagne, delimitato da valli e da passi di montagna, che solitamente prendono il nome dalla montagna principale pi\u00f9 elevata (o anche da piu cime principali). Il gruppo montuoso diventa cos\u00ec una delimitazione orografica di dimensione pi\u00f9 ampia di una singola vetta o montagna, e pi\u00f9 piccola od uguale di una catena montuosa. Spesso un gruppo montuoso appartiene ad un massiccio montuoso, una regione montuosa composta da pi\u00f9 gruppi montuosi adiacenti, separati da valichi di importanza maggiore, e che pi\u00f9 in generale a sua volta pu\u00f2 appartenere ad una catena montuosa assieme ad altri massicci e gruppi montuosi isolati."}
{"id": "2240412", "revid": "466539", "url": "https://it.wikipedia.org/wiki?curid=2240412", "title": "Einbeck", "text": "Einbeck (in basso tedesco \"Aimbeck\") \u00e8 una citt\u00e0 della Bassa Sassonia, in Germania. Appartiene al circondario (\"Landkreis\") di Northeim (targa NOM). Einbeck possiede lo \"status\" di \"Comune indipendente\" (\"Selbst\u00e4ndige Gemeinde\").\nStoria.\nIl 1\u00ba gennaio 2013 alla citt\u00e0 di Einbeck venne aggregato il comune di Kreiensen."}
{"id": "2240414", "revid": "287204", "url": "https://it.wikipedia.org/wiki?curid=2240414", "title": "Vincenzo Mirabella", "text": "Biografia.\nVincenzo Mirabella, dotato di grande curiosit\u00e0 intellettuale, sin dalla sua primissima giovent\u00f9, si dedic\u00f2 allo studio della letteratura italiana, della letteratura latina e della letteratura greca oltrech\u00e9 della matematica, della musica, della storia e della poesia. Pubblic\u00f2 il suo primo libro, una raccolta di madrigali, nel 1604. Fece parte dell'Accademia dei Lincei di Roma. Fu uno dei primi siciliani ad essere accolto in questo sodalizio dove ebbe occasione di conoscere Galileo Galilei e con il quale rimase in corrispondenza.\nSpos\u00f2 la nobile Lucrezia Platamone da cui pare non ebbe figli. Abit\u00f2 la casa che si trova a Siracusa davanti alla chiesa di San Tommaso. La casa pass\u00f2 poi al conte Danieli a al barone Abela, la via adesso porta il suo nome.\nAppassionato di storia patria e di archeologia, scrisse la \"Storia di Siracusa\", ma non riusc\u00ec a pubblicarla e il manoscritto and\u00f2 perduto.\nTra l'ottobre e il dicembre del 1608 ebbe occasione di accompagnare in visita ai resti archeologici dell'antica Siracusa il pittore Michelangelo Merisi detto il Caravaggio. In quell'occasione durante la visita delle latomie, il pittore coni\u00f2 l'espressione Orecchio di Dionisio per racchiudere in un nome il senso e il simbolo della grotta che aveva visitato. La grotta artificiale in questione infatti, per la sua particolare forma, amplifica notevolmente i suoni, anche di debole entit\u00e0, e si pensa venisse utilizzata dal tiranno Dionisio per spiare i suoi prigionieri. Il Caravaggio affascinato dalla suggestione del luogo vi ambient\u00f2 il suo celebre quadro Il seppellimento di Santa Lucia. \nNel 1613 fu pubblicata a Napoli la sua opera pi\u00f9 importante \"La dichiarazione della pianta delle antiche Siracuse e di alcune scelte medaglie di esse e dei principi che quelle possedettero\". L'opera era corredata da una pianta topografica di Siracusa, distinta in nove tavole, che riportavano una accurata ricostruzione ipotetica della citt\u00e0 da Ortigia al castello Eurialo, dalla fonte Ciane alla casa di Archimede, con l'indicazione di duecento luoghi di interesse storico e archeologico richiamati in un elenco allegato. Il lavoro era arricchito alla fine dalle vite di Archimede, Teocrito, Epicarmo e Tisia.\nL'opera era frutto dei suoi studi sugli autori greci e latini Tucidide, Plutarco, Diodoro, Cicerone, Livio, Strabone e Pomponio Mela ma principalmente era il risultato delle sue indagini archeologiche e degli scavi eseguiti a sue spese.\nFu il primo ad eseguire il rilievo topografico delle Catacombe di San Giovanni che fu riprodotto in una tavola del suo libro.\nVincenzo Mirabella costitu\u00ec, con i ritrovamenti effettuati durante i suoi scavi, una ricca collezione archeologica che, esposta nelle sale del suo palazzo (in Ortigia nell'attuale via Mirabella n\u00ba23), divenne un vero e proprio museo. Alla sua morte, i suoi eredi donarono parte di questa collezione, al museo Patrio di Siracusa che si chiamer\u00e0 poi Museo Nazionale.\nSotto la direzione dell'architetto Vincenzo Mirabella furono intrapresi a Modica, intorno al 1615, i lavori per la costruzione di un santuario dedicato alla Madonna delle Grazie. Di questa sua opera rimane uno dei portali, quello sul lato ovest, ornato da un timpano spezzato sorretto da due colonne poste su alti piedistalli e coronate da un arco decorato da un motivo ad intreccio.\nVincenzo Mirabella mor\u00ec di peste a Modica nel 1624, all'et\u00e0 di 54 anni. Fu sepolto nella chiesa della Madonna delle Grazie. Sulla sua tomba si legge il seguente epitaffio:\nPubblicazioni.\nLa prima pubblicazione della \"Pianta delle antiche Siracuse\", quella del 1613, and\u00f2 presto esaurita. Fu nuovamente ristampata a Palermo nel 1717 con il titolo \"Descrizione delle quattro citt\u00e0 dell'Antica Siracusa\" nel volume edito da Giovan Battista Aiccardo. Un'altra edizione, recentemente riscoperta, della carta \u00e8 quella contenuta nel \"Thesaurus Antiquitatum et Historiarum Siciliae\" di Giovanni Giorgio Graevio edito da Vander Aa nel 1725 a \"Lugduni Batavorum\" (Leida). Per ultima dobbiamo citare la \"Pianta delle Antiche Siracuse\" a cura di Cesare Sam\u00e0 edita nel 1989 da Arnoldo Lombardi Editore."}
{"id": "2240415", "revid": "767487", "url": "https://it.wikipedia.org/wiki?curid=2240415", "title": "Capnomanzia", "text": "La capnomanzia (dal greco antico \u03ba\u03b1\u03c0\u03bd\u03cc\u03c2 \"fumo\" e \u03bc\u03b1\u03bd\u03c4\u03b5\u03af\u03b1 \"divinazione\") \u00e8 un metodo di divinazione praticata mediante l'osservazione del fumo prodotto dal fuoco. \nNell'antichit\u00e0 oggetto dell'interpretazione era il fumo che si alzava dalle vittime immolate su pire sacrificali, mentre in epoca medievale venivano bruciate piante, come le foglie di alloro, o semi, prevalentemente quelli di sesamo, papavero, verbena e gelsomino.\nIl fumo leggero e sottile che si alzava verso destra era di buon auspicio, verso sinistra era portatore di un cattivo presagio. Se invece si alzava verso l'alto stava a significare che al momento non si era pronti per ricevere una risposta o non c'erano cambiamenti in arrivo."}
{"id": "2240419", "revid": "2130303", "url": "https://it.wikipedia.org/wiki?curid=2240419", "title": "Chiesa del Carmine (Benevento)", "text": "La chiesa di Santa Maria del Carmine, comunemente chiamata di \"Sant'Anna\", si trova nella citt\u00e0 di Benevento sul corso Garibaldi.\nStoria.\nLa data esatta della sua edificazione non \u00e8 conosciuta. Alcuni storici locali affermano che \u00e8 anteriore al 1500, ma la maggior parte \u00e8 concorde che l'edificazione risale agli inizi del XVI secolo. Fu devastata quasi interamente dal terremoto del 1732. Con il restauro fu aperta l'entrata sull'attuale Corso Garibaldi.\nOspit\u00f2 i religiosi Carmelitani fino al 1799; a questi succedettero i padri della Congregazione dei Missionari del Preziosissimo Sangue. In citt\u00e0 tenne dei corsi di prediche anche il loro fondatore, Gaspare del Bufalo. I Padri Missionari a loro volta, con la legge della soppressione, nel 1861 furono allontanati. Tornarono nel 1879, senza rioccupare la loro casa annessa alla chiesa.\nData la vastit\u00e0 della chiesa Louis De Beer, governatore per conto del principe di Benevento Charles Maurice de Talleyrand, voleva farne un pubblico teatro, ma gli eventi non gli dettero modo di effettuare la trasformazione. La chiesa fu molto danneggiata dagli eventi bellici della seconda guerra mondiale.\nDescrizione.\nLa facciata presenta uno spazioso portale ad arco, su cui si nota una finestra settecentesca. La chiesa ha una pianta a croce greca; \u00e8 illuminata da finestre che si aprono nell'abside e nei bracci.\nLa cupola e la volta sono adornate da pitture e stucchi dorati. La chiesa possiede notevoli opere d'arte, di cui molte risalenti al XVIII secolo, come le due acquasantiere collocate all'ingresso e l'altar maggiore, policromo, sovrastato dal dipinto monumentale \"La Vergine con san Luigi Gonzaga e santa Maria Maddalena dei Pazzi\", di Sebastiano Conca.\nNella navata si aprono sei cappelle. Nel braccio destro della croce, una statua lignea di \"Sant'Anna\" del 1766, poggiata sull'altare policromo, d\u00e0 alla chiesa il suo nome popolare. Nel braccio sinistro si trovano un Cristo morto ligneo di Luigi De Rosa.\nInoltre, nella chiesa \u00e8 conservata una pregevole tela di Francesco Solimena (XVIII secolo) con \"S.Anna, la Madonna ed il Bambino\"."}
{"id": "2240421", "revid": "921573", "url": "https://it.wikipedia.org/wiki?curid=2240421", "title": "Latham Gaines", "text": "Biografia e carriera.\nFiglio del romanziere Charles Gaines (coautore nel 1974, con George Butler del libro \"Pumping Iron\", da cui venne tratto nel 1977 l'omonimo film-documentario che diede lustro ad Arnold Schwarzenegger e al body bulding in generale), Latham Gaines ha vissuto e lavorato in Nuova Zelanda (dopo il matrimonio) dal 1995 al 2006, alternando l'attivit\u00e0 di attore fra tv, cinema e teatro. Dal 2007 si \u00e8 stabilito a New York, dove aveva studiato in giovent\u00f9.\nCaratterista, attivo in produzioni importanti solo dopo il 2000, \u00e8 principalmente noto per il ruolo di Mesogog (e del suo alter ego dott. Anton Mercer), il cattivo principale nella serie \"\": \u00e8 comparso anche nell'ultima stagione di \"Xena - Principessa guerriera\" e ha avuto un ruolo in \"King Kong\" di Peter Jackson.\nNel 2007 ha recitato in \"Un ponte per Terabithia\" nel ruolo del padre dell'amica di Jess, Leslie.\nTeatro.\nAttivit\u00e0 con la Auckland Theatre Company\nAttivit\u00e0 con il Bruce Mason Theatre"}
{"id": "2240439", "revid": "110157", "url": "https://it.wikipedia.org/wiki?curid=2240439", "title": "Northeim", "text": "Northeim (in basso tedesco \"Nuurten\") \u00e8 una citt\u00e0 di 30.294 abitanti della Bassa Sassonia, in Germania.\n\u00c8 il capoluogo, e il centro maggiore, del circondario (\"Landkreis\") omonimo (targa NOM).\nNortheim si fregia del titolo di \"Comune indipendente\" (\"Selbst\u00e4ndige Gemeinde\"); ha dato i natali a Friedrich Dehnhardt, botanico che lavor\u00f2 a Napoli.\nSuddivisione amministrativa.\nNortheim si divide in 16 zone, zorrispondenti all'area urbana e a 15 frazioni (\"Ortschaft\"):"}
{"id": "2240441", "revid": "339392", "url": "https://it.wikipedia.org/wiki?curid=2240441", "title": "Rissa tra Pompeiani e Nocerini", "text": ""}
{"id": "2240445", "revid": "119430580", "url": "https://it.wikipedia.org/wiki?curid=2240445", "title": "Hann. M\u00fcnden", "text": "Hann. M\u00fcnden, abbreviazione per Hannoversch M\u00fcnden (fino al 1\u00ba gennaio 1990 semplicemente M\u00fcnden), \u00e8 una citt\u00e0 di abitanti della Bassa Sassonia, in Germania. Viene chiamata citt\u00e0 dei tre fiumi (Weser, Werra, Fulda).\nAppartiene al circondario (\"Landkreis\") di Gottinga (targa G\u00d6).\nHann. M\u00fcnden possiede lo \"status\" di \"Comune indipendente\" (\"Selbst\u00e4ndige Gemeinde\").\nAmministrazione.\nGemellaggi.\nHann. M\u00fcnden \u00e8 gemellata con:"}
{"id": "2240447", "revid": "149727", "url": "https://it.wikipedia.org/wiki?curid=2240447", "title": "Hann.M\u00fcnden", "text": ""}
{"id": "2240448", "revid": "125263812", "url": "https://it.wikipedia.org/wiki?curid=2240448", "title": "Monte San Michele", "text": "Il monte San Michele, \u00e8 un rilievo del Carso, situato a cavallo tra i comuni di Sagrado ed in particolare nella frazione di San Martino del Carso, e Savogna d'Isonzo nella provincia di Gorizia, non lontano n\u00e9 dal mare Adriatico, che si percepisce dalla sua sommit\u00e0, n\u00e9 dal sacrario di Redipuglia. \nLa cresta sommitale \u00e8 formata da quattro punti culminanti e da essa \u00e8 visibile una buona porzione dell'Alto Adriatico, con una visione che spazia dalla citt\u00e0 di Monfalcone, alla foce dell'Isonzo ed all'intera laguna di Grado, mentre verso sud-est nelle giornate nitide si pu\u00f2 arrivare a percepire l'estremit\u00e0 nordoccidentale della penisola istriana di punta Salvore, nei pressi di Pirano.\nIl San Michele durante la prima guerra mondiale.\nLa sua fama \u00e8 legata al fatto che esso fu teatro di numerose battaglie durante la Prima guerra mondiale.\nAncora oggi la zona tra Fogliano Redipuglia e Sagrado \u00e8 disseminata di trincee, camminamenti, caverne e gallerie nonch\u00e9 di molti piccoli monumenti spontanei sorti dopo il conflitto. \nIl San Michele grazie alla sua posizione dominava la bassa valle dell'Isonzo e permetteva di tenere sotto controllo la citt\u00e0 di Gorizia. A seguito della Prima battaglia dell'Isonzo, la postazione venne pesantemente fortificata dagli austroungarici, tramite un ampio sistema di caverne e ricoveri, e munita di cannoni di grande calibro. L'esercito italiano tent\u00f2 per mesi di conquistarlo, tanto che la sanguinosa Seconda battaglia dell'Isonzo \u00e8 nota anche come Battaglia del San Michele, perch\u00e9 lo sforzo italiano fu pi\u00f9 concentrato e intenso. Le estese fortificazioni, difese da reparti ungheresi, resistettero a diversi attacchi e il monte cadde nelle mani dell'esercito italiano solo durante la Sesta battaglia dell'Isonzo.\nFu teatro del primo attacco condotto con i gas sul fronte italiano: il 29 giugno del 1916 l'esercito austroungarico attacc\u00f2 di sorpresa l'esercito italiano utilizzando una miscela di cloro e fosgene con relativo successo.\nGiuseppe Ungaretti.\nLocalit\u00e0 nella zona del San Michele sono citate da Giuseppe Ungaretti come luogo di redazione di diverse poesie (Cima Quattro, Valloncello di Cima Quattro, Valloncello dell\u2019Albero Isolato, Cotici, Quota 141). Il monte viene citato per nome nel componimento \"Sono una creatura\".\nMuseo del Monte San Michele.\nIl monte dal 1922 \u00e8 dichiarato Zona Monumentale per gli avvenimenti del primo conflitto mondiale. Sono presenti diverse strutture, tra le quali la galleria del comando austroungarico generale Lukacich e l'ampia galleria della 3\u00aa Armata, accessibile dal piazzale su cui si trova anche il museo.\nDal 1935 \u00e8 presente un museo della Prima Guerra Mondiale, situato poco lontano da Cima Tre. Nel giugno 2018, in occasione dell\u2019anniversario dei fatti del 29 giugno 1916, \u00e8 stato inaugurato il nuovo museo, arricchito da contenuti multimediali."}
{"id": "2240449", "revid": "149727", "url": "https://it.wikipedia.org/wiki?curid=2240449", "title": "Hannoversch M\u00fcnden", "text": ""}
{"id": "2240450", "revid": "149727", "url": "https://it.wikipedia.org/wiki?curid=2240450", "title": "M\u00fcnden", "text": ""}
{"id": "2240452", "revid": "287204", "url": "https://it.wikipedia.org/wiki?curid=2240452", "title": "Lamberto Cesari", "text": ""}
{"id": "2240464", "revid": "287204", "url": "https://it.wikipedia.org/wiki?curid=2240464", "title": "Pahalgam", "text": "Pahalgam (o Pahlgam) \u00e8 una citt\u00e0 dell'India di 5.922 abitanti, situata nel distretto di Anantnag, nel territorio del Jammu e Kashmir. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 34\u00b0 1' 60 N e 75\u00b0 19' 60 E e ha un'altitudine di 2.739 .\nSociet\u00e0.\nEvoluzione demografica.\nAl censimento del 2001 la popolazione di Pahalgam assommava a 5.922 persone, delle quali 3.295 maschi e 2.627 femmine. I bambini di et\u00e0 inferiore o uguale ai sei anni assommavano a 857, dei quali 432 maschi e 425 femmine. Infine, coloro che erano in grado di saper almeno leggere e scrivere erano 2.068, dei quali 1.613 maschi e 455 femmine."}
{"id": "2240467", "revid": "1418004", "url": "https://it.wikipedia.org/wiki?curid=2240467", "title": "Val McDermid", "text": "Biografia.\n\u00c8 nata nella regione del Fife (Scozia) e si \u00e8 laureata presso il St Hilda's College di Oxford. Ha anche esercitato la professione di giornalista con scarso successo, successivamente si \u00e8 dedicata al teatro, come drammaturga, convincendosi, infine, di essere pi\u00f9 portata per la Letteratura in prosa\nHa raggiunto il successo nel 1987 con il romanzo \"Report for Murder\". Sino ad oggi ha scritto tre serie di romanzi polizieschi: quella di \"Lindsay Gordon\", un'intrepida giornalista lesbica, di \"Kate Brannigan\", un attento investigatore privato, e di \"Tony Hill e Carol Jordan\", riguardo disfunzioni sessuali. Quest'ultima \u00e8 stata adattata per la televisione con il titolo \"Wire in the Blood\" nel 2002.\nFa parte dei cosiddetti \"Tartan Noir\", termine coniato dallo scrittore statunitense James Ellroy, che defin\u00ec Ian Rankin \"il re dei Tartan Noir\"; gli scrittori Tart Noir sono tutti scozzesi e risentono profondamente della cultura della propria terra e, tra cinismo e umorismo, si identificano come una sottospecie di \"scrittori hard boiled\". Nel suo caso l'interesse per la tradizione letteraria scozzese (James Hogg e Robert Louis Stevenson) si unisce alla comprensione delle pi\u00f9 delicate tematiche moderne, quali la pena di morte, la tortura e l'omosessualit\u00e0. Ha inoltre collaborato con l'emittente BBC Radio 4 e BBC Radio Scotland.\nAttualmente vive tra Manchester e il Northumberland; \u00e8 apertamente omosessuale."}
{"id": "2240476", "revid": "339392", "url": "https://it.wikipedia.org/wiki?curid=2240476", "title": "Algoneurodistrofia", "text": ""}
{"id": "2240486", "revid": "119283138", "url": "https://it.wikipedia.org/wiki?curid=2240486", "title": "Vilipendio", "text": "Si parla di vilipendio, nel diritto penale italiano, in riferimento ad alcuni reati che consistono in manifestazioni di disprezzo verbale rivolte a determinati soggetti (particolarmente le istituzioni dello Stato, ma anche le confessioni religiose o i defunti).\nIl termine deriva dalla lingua latina \"vilipend\u0115re\", composto da \"vilis\", vile, e \"pend\u0115re\", stimare: considerare vile, giudicare di poco valore.\nIl reato di vilipendio nella legislazione italiana \u00e8 strettamente connesso al concetto, analogo in altri ordinamenti, di lesa maest\u00e0.\nDisciplina normativa.\nI delitti di vilipendio politico erano gi\u00e0 noti al Codice Zanardelli del 1889. Il Codice Rocco (1930) li mantenne come delitti contro la personalit\u00e0 dello Stato, entro il sistema penale dello Stato fascista. Con l'avvento della Repubblica e della nuova Costituzione, i delitti di vilipendio apparvero reati di mera opinione, contrari alla libert\u00e0 di manifestazione del pensiero e, per giunta, a contenuto indeterminato: non \u00e8 facile, infatti, stabilire quale e quanto grave debba essere l'offesa verbale alle istituzioni per ritenere commesso il reato.\nNonostante le pressioni di una dottrina giuridica generalmente abrogazionista, la Corte costituzionale rigett\u00f2 la questione di legittimit\u00e0 dell'art. 290, chiarendo che il bene del \"prestigio delle istituzioni\" non solo meritava tutela, ma aveva rilievo costituzionale. In questo modo i reati di vilipendio trovavano la loro giustificazione anche nel nuovo regime democratico.\nNel 2006, con la riforma dei reati di opinione, le sanzioni detentive gi\u00e0 previste per i delitti di vilipendio riguardanti gli articoli 291, 292, 299, 403 e 404 furono sostituite da pene pecuniarie, generalmente pi\u00f9 lievi rispetto alle pene per la diffamazione. Con tale riforma i reati di vilipendio sono tornati in gran parte al modello del Codice Zanardelli.\nTipologia.\nSi parla di vilipendio pure in riferimento ad alcuni delitti contro il sentimento religioso e la piet\u00e0 dei defunti.\nLe fattispecie individuabili nel codice penale italiano sono:"}
{"id": "2240487", "revid": "287204", "url": "https://it.wikipedia.org/wiki?curid=2240487", "title": "Sian Rees", "text": ""}
{"id": "2240488", "revid": "287204", "url": "https://it.wikipedia.org/wiki?curid=2240488", "title": "Parole (India)", "text": "Parole (o Parol) \u00e8 una citt\u00e0 dell'India di 7.074 abitanti, situata nel distretto di Kathua, nel territorio del Jammu e Kashmir. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 32\u00b0 21' 0 N e 75\u00b0 25' 60 E e ha un'altitudine di 273 .\nSociet\u00e0.\nEvoluzione demografica.\nAl censimento del 2001 la popolazione di Parole assommava a 7.074 persone, delle quali 3.709 maschi e 3.365 femmine. I bambini di et\u00e0 inferiore o uguale ai sei anni assommavano a 965, dei quali 487 maschi e 478 femmine. Infine, coloro che erano in grado di saper almeno leggere e scrivere erano 4.271, dei quali 2.507 maschi e 1.764 femmine."}
{"id": "2240493", "revid": "110157", "url": "https://it.wikipedia.org/wiki?curid=2240493", "title": "Chiesa di San Mamiliano a Tumolo", "text": "La chiesa di San Mamiliano a Tumolo era un luogo di culto cattolico situato nel comune di Grosseto. La sua ubicazione era presso la tenuta di San Mamiliano, non lontano dalla torre della Trappola, nella parte sud-occidentale del territorio comunale nei pressi dell'argine destro del fiume Ombrone.\nStoria e descrizione.\nDi origini medievali, la chiesa risale quasi sicuramente agli inizi del XII secolo, venendo citata per la prima volta in una bolla papale datata 1140. Il luogo di culto risultava originariamente alle dipendenze dell'abbazia di San Salvatore a Giugnano, mentre nel corso del Duecento l'edificio religioso segu\u00ec il destino della struttura monastica da cui dipendeva passando tra i possedimenti dell'abbazia di San Galgano. Non sono ancora chiari i tempi esatti e le cause del declino e del conseguente abbandono della chiesa, anche se \u00e8 ipotizzabile che il luogo di culto fosse rimasto attivo almeno fino al periodo a cavallo tra il tardo Medioevo e l'epoca rinascimentale.\nDella chiesa di San Mamiliano a Tumolo, di cui si sono perse completamente le tracce, \u00e8 stato possibile individuare l'esatta ubicazione in cui sorgeva grazie alla denominazione assunta dalla tenuta che si estende attorno all'area in cui sorgeva l'edificio religioso. L'abbandono e la scomparsa del luogo di culto furono superati in epoca moderna con l'edificazione della cappella di Santa Maria alla Trappola."}
{"id": "2240495", "revid": "228587", "url": "https://it.wikipedia.org/wiki?curid=2240495", "title": "Chiesa di San Mamiliano", "text": ""}
{"id": "2240496", "revid": "1856513", "url": "https://it.wikipedia.org/wiki?curid=2240496", "title": "Azul Linhas A\u00e9reas", "text": "Azul Linhas A\u00e9reas Brasileiras S/A \u00e8 una compagnia aerea brasiliana con sede a San Paolo mentre i suoi hub principali sono l'aeroporto di Campinas-Viracopos, l'aeroporto di Belo Horizonte-Tancredo Neves e l'aeroporto di Recife-Guararapes-Gilberto Freyre.\nStoria.\nDavid Neeleman, imprenditore statunitense nato a San Paolo il 16 ottobre del 1959, \u00e8 stato co-fondatore di WestJet e Morris Air oltre ad essere fondatore di JetBlue Airways. Dopo essere stato rimosso dalla presidenza di quest'ultima, ha annunciato l'intenzione di creare nel 2008 una compagnia aerea a basso costo in Brasile. La societ\u00e0 non aveva un nome definito, sebbene aveva gi\u00e0 un ordine per 36 aeromobili Embraer E-195 con un'opzione di 40 unit\u00e0 nell'ambito di un contratto stimato in 3 miliardi di dollari.\nPer definire il nome della nuova compagnia aerea, Neeleman ha creato un sito web chiamato \"voceescolha.com.br\" dove il pubblico poteva registrare i suggerimenti sul nome. Dopo quasi 110.000 utenti registrati, i migliori suggerimenti sono stati selezionati e rimessi in votazione. Tra i finalisti c'erano Abra\u00e7o, Alegria, Azul, Samba e un'ampia variet\u00e0 di nomi con la parola Brasile che non potevano essere usati perch\u00e9 erano gi\u00e0 registrati. Oltre al nome, sono stati effettuati sondaggi per definire i colori dei velivoli, il tipo di servizio in volo e lo stile delle divise dell'equipaggio. Per attirare l'attenzione del pubblico, Neeleman ha annunciato che il primo utente di Internet a suggerire il nome scelto, avrebbe vinto un pass a vita per volare con la compagnia aerea con la possibilit\u00e0 di aggiungere un secondo passeggero. Dopo un mese, \u00e8 stato scelto il nome \"Azul Linhas A\u00e9reas Brasileiras\" nonostante non fosse l'opzione pi\u00f9 votata. Neeleman ha giustificato la sua decisione, dicendo che il nome Azul si ispirava a sentimenti positivi ed era pi\u00f9 neutro di Samba, un nome che di fatto ha ricevuto pi\u00f9 voti. Neeleman ha consegnato il premio sia all'utente di Internet che ha suggerito il nome Azul sia a quello che ha suggerito il nome Samba.\nIl 7 novembre 2008, la compagnia aerea ha ricevuto dall'ANAC, il certificato di operatore aereo ed \u00e8 stata autorizzata per le operazioni di trasporto aereo commerciale in Brasile dal HOTRAN. Nel consiglio esecutivo iniziale vi erano: David Neeleman come amministratore delegato, Pedro Janot come presidente, Cmte Miguel Dau come COO, Gianfranco Beting come direttore marketing e John Rodgerson come vice presidente finanziario. L'inizio delle operazioni di volo \u00e8 avvenuto il 15 dicembre 2008, effettuando la rotta tra Campinas e Salvador e successivamente, nello stesso giorno, tra Campinas e Porto Alegre. Il primo giorno di operativit\u00e0, il tasso di occupazione degli aeromobili era del 62%, pari all'occupazione media dei voli nazionali di altre compagnie aeree nello stesso anno.\nDopo l'inizio delle operazioni, Azul ha presentato domanda per la tratta tra Campinas e Rio de Janeiro utilizzando l'aeroporto Santos Dumont, ma la richiesta \u00e8 stata respinta dall'ANAC perch\u00e9 c'era un'ordinanza del vecchio Dipartimento di Aviazione civile, ancora in vigore all'epoca, che limitava il traffico aereo in aeroporto. Solo gli aerei provenienti dall'interno dello stato di Rio o decollati dall'aeroporto di Congonhas potevano atterrare l\u00ec e solo gli aerei turboelica con 50 posti o meno, potevano decollare da Santos Dumont. Pertanto, a causa della configurazione dei suoi aerei, Azul poteva operare a Rio solo all'interno dell'aeroporto di Gale\u00e3o. Con il rifiuto dell'ANAC, Azul ha intentato una causa per ottenere il diritto di operare in aeroporto, poich\u00e9 ha seguito tutte le norme di sicurezza vigenti e l'ANAC, secondo la legge che lo ha creato, non poteva impedire il funzionamento commerciale dell'aeroporto in queste condizioni. L'agenzia \u00e8 stata costretta con decisione giudiziaria a rivalutare la richiesta dell'operazione e poi ha finito per revocare l'ordinanza che limitava l'aeroporto perch\u00e9 riteneva che l'industria aeronautica e i passeggeri a Rio avrebbero beneficiato di pi\u00f9 senza le limitazioni.\nLa decisione dell'ANAC ha generato una forte opposizione da parte dell'allora governatore di Rio, S\u00e9rgio Cabral Filho. Nel tentativo di proteggere le operazioni all'aeroporto di Gale\u00e3o, che mirava alla privatizzazione, ha minacciato di aumentare la tassa sulla circolazione di merci e servizi (ICMS) sul carburante e di non rinnovare la licenza ambientale dell'aeroporto per inibire il funzionamento delle compagnie aeree. S\u00e9rgio Cabral, in un'intervista, ha ridicolizzato David Neeleman per il suo accento americano e lo ha chiamato \"gringo\" e \"lobbista\".\nNel maggio 2012, Azul ha annunciato la fusione con TRIP, la quale era la pi\u00f9 grande compagnia aerea regionale dell'America Latina ed insieme ad Azul deteneva una quota di oltre il 14% nel mercato interno. In attesa dell'approvazione della fusione da parte di ANAC e CADE, le societ\u00e0 hanno cominciato a condividere i propri codici di volo. La fusione \u00e8 stata approvata da ANAC nel novembre 2012 e da CADE nel marzo 2013, il marchio TRIP ha cessato di esistere e le sue operazioni sono state inglobate in Azul.\nLa compagnia aerea ha iniziato ad operare verso Fort Lauderdale il 2 dicembre 2014 ed Orlando il 15 dicembre dello stesso anno. All'inizio del 2015, \u00e8 stato annunciato che Azul aveva firmato un contratto di acquisto per 35 Airbus A320neo ed il leasing di altri 28 aeromobili dello stesso tipo. Inoltre, sempre nello stesso anno, il vettore aereo ha finalizzato un accordo per 30 Embraer E195-E2 (comprese 20 opzioni) al Farnborough International Air Show del 2014. Nel giugno 2015, United Airlines ha investito 100 milioni di dollari nella societ\u00e0 mentre il 24 novembre dello stesso anno, \u00e8 stato annunciato che il gruppo cinese HNA, proprietario di Hainan Airlines, avrebbe investito 450 milioni di dollari in Azul, diventando il pi\u00f9 grande azionista singolo di Azul SA. L'11 marzo 2019, l'aerolinea ha annunciato l'intenzione di acquisire Avianca Brasil con un piano di riassunzione di tutto il personale di quest'ultima e la fusione tra i due vettori. La proposta di acquisto non \u00e8 stata accettata, determinando il fallimento di Avianca Brasil.\nNel gennaio 2020, Azul ha annunciato l'acquisto della compagnia aerea regionale Two Flex, per 123 milioni di reais. Grazie a questa operazione, il vettore ha beneficiato di 36 nuove destinazioni e di 14 nuovi slot all'aeroporto di Congonhas nella citt\u00e0 di San Paolo. Nel maggio dello stesso anno, \u00e8 stato annunciato la ridenominazione di Two Flex in Azul Conecta.\nIdentit\u00e0 aziendale.\nProgramma frequent flyer.\nIl programma frequent flyer di Azul Linhas A\u00e9reas \u00e8 chiamato \"TudoAzul\" ed \u00e8 valido in ogni volo effettuato con Azul Linhas A\u00e9reas e con le altre societ\u00e0 partner. A differenza di altri programmi fedelt\u00e0 che si basano sul accumulo di miglia, TudoAzul si basa sull'importo pagato per il biglietto.\nIl programma TudoAzul ha quattro categorie di abbonamento:\nDestinazioni.\nAzul serve oltre 100 destinazioni in Argentina, Brasile, Guyana francese, Portogallo, Stati Uniti ed Uruguay oltre ad altre localit\u00e0 raggiungente mediante l'utilizzo di autobus.\nAccordi commerciali.\nAl 2022 Azul Linhas A\u00e9reas ha accordi di code-share con le seguenti compagnie:\nFlotta.\nFlotta attuale.\nA dicembre 2021 la flotta di Azul Linhas A\u00e9reas \u00e8 cos\u00ec composta:\nFlotta storica.\nAzul Linhas A\u00e9reas operava in precedenza con i seguenti aeromobili:"}
{"id": "2240504", "revid": "765341", "url": "https://it.wikipedia.org/wiki?curid=2240504", "title": "Premi C\u00e9sar 1986", "text": "La cerimonia di premiazione della 11\u00aa edizione dei Premi C\u00e9sar si \u00e8 svolta il 22 febbraio 1986 al Palais des Congr\u00e8s di Parigi. \u00c8 stata presieduta da Madeleine Renaud e Jean-Louis Barrault e presentata da Jean Poiret, L\u00e9on Zitrone, Jeanne Moreau, Gina Lollobrigida e Kirk Douglas. \u00c8 stata trasmessa da Antenne 2.\nIl film che ha ottenuto il maggior numero di candidature (tredici) \u00e8 stato \"Subway\" di Luc Besson, mentre i film che hanno ottenuto il maggior numero di premi (tre) sono stati \"Subway\" e \"Tre uomini e una culla\" (\"Trois hommes et un couffin\") di Coline Serreau.\nVincitori e candidati.\nI vincitori sono indicati in grassetto, a seguire gli altri candidati."}
{"id": "2240530", "revid": "2145227", "url": "https://it.wikipedia.org/wiki?curid=2240530", "title": "Geltrude Comensoli", "text": "Biografia.\nCaterina Comensoli nacque a Bienno, in Val Camonica, allora sotto il Regno Lombardo-Veneto.\nCrebbe in una famiglia con dieci fratelli e sorelle, della quale sopravvissero solo tre femmine: Bartolomea, Cristina e, appunto, Caterina.\nIl padre Carlo era \"fucinaro\" presso l'industrie ferrose locali, la madre Anna Maria Milesi era sarta.\nRicevette la prima Comunione precocemente a soli sei anni e nel 1867 entr\u00f2 nella Compagnia di Sant'Angela Merici.\nIl 15 dicembre 1882 decise di fondare, con Francesco Spinelli, l'istituto delle Suore Adoratrici del Santissimo Sacramento (da cui ebbe origine anche quello delle Suore Sacramentine) e di prendere il nome di suor Geltrude.\nIl 1\u00ba novembre 1894 apr\u00ec una casa di suore a Castelnuovo Bocca d'Adda e negli stessi anni a Lavagna, in provincia di Lodi.\nMor\u00ec il 18 febbraio 1903 a Bergamo.\nIl culto.\nPapa Giovanni Paolo II la beatific\u00f2 il 1\u00ba ottobre 1989. Il 26 aprile 2009 fu canonizzata da papa Benedetto XVI durante una solenne celebrazione in Piazza San Pietro. La memoria liturgica ricorre il 18 febbraio.\nIl miracolo per la canonizzazione.\nPer la canonizzazione della beata Geltrude Comensoli, la Chiesa cattolica ha ritenuto miracolosa la guarigione di Vasco Ricchini, un uomo guarito nel 2001 da una grave forma di meningite.\nVasco, abitante ad Agnosine, in provincia di Brescia, all'et\u00e0 di quattro anni, la sera del 29 settembre 2001, cominci\u00f2 a manifestare una sindrome meningea.\nPrivo di coscienza, venne ricoverato durante la notte al pronto soccorso nel reparto di rianimazione, dove fu intubato e sottoposto a ventilazione meccanica. Il 2 ottobre si manifest\u00f2 anche una sindrome da insufficienza multiorgano con polisierosite, che rese la prognosi estremamente riservata, con imminente pericolo di vita, anche a causa della compromissione del tronco encefalico.\nPer iniziativa delle Suore Sacramentine, che dirigevano la scuola per l'infanzia frequentata da Vasco, la comunit\u00e0 di Agnosine si mobilit\u00f2: iniziarono preghiere individuali e collettive, con l'avvio il 3 ottobre di una novena alla beata Geltrude, una cui immagine con le reliquie, insieme a un'immagine di Padre Pio, fu messa sotto la testa del bambino.\nNella notte fra il 3 e il 4 ottobre si verific\u00f2 un miglioramento e Vasco apr\u00ec gli occhi, il 5 ottobre fu estubato, l'11 usc\u00ec dalla terapia intensiva e il 17 ottobre 2001 fu dimesso senza postumi.\nIl caso, dopo il processo diocesano, fu sottoposto alla Congregazione delle Cause dei Santi che promulg\u00f2 il decreto sul miracolo, dichiarando l'inspiegabilit\u00e0 della guarigione, rapida, completa e duratura."}
{"id": "2240542", "revid": "121836", "url": "https://it.wikipedia.org/wiki?curid=2240542", "title": "Charles FitzRoy, secondo duca di Grafton", "text": ""}
{"id": "2240545", "revid": "287204", "url": "https://it.wikipedia.org/wiki?curid=2240545", "title": "Pattan", "text": "Pattan (o Patan) \u00e8 una citt\u00e0 dell'India di 11.409 abitanti, situata nel distretto di Baramulla, nel territorio del Jammu e Kashmir. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 34\u00b0 10' 0 N e 74\u00b0 34' 0 E e ha un'altitudine di 1.552 .\nSociet\u00e0.\nEvoluzione demografica.\nAl censimento del 2001 la popolazione di Pattan assommava a 11.409 persone, delle quali 5.925 maschi e 5.484 femmine. I bambini di et\u00e0 inferiore o uguale ai sei anni assommavano a 1.571, dei quali 709 maschi e 862 femmine. Infine, coloro che erano in grado di saper almeno leggere e scrivere erano 4.171, dei quali 2.614 maschi e 1.557 femmine."}
{"id": "2240548", "revid": "1573940", "url": "https://it.wikipedia.org/wiki?curid=2240548", "title": "Chiesa di Caliano", "text": "La chiesa di Caliano era un edificio religioso situato nel comune di Grosseto. La sua ubicazione era presso la localit\u00e0 di Campogaliano, non lontano dalla torre della Trappola, nella parte sud-occidentale del territorio comunale nei pressi dell'argine destro del fiume Ombrone.\nDi origini altomedievali, la chiesa fu costruita presso un insediamento castellano anch'esso perduto; la sua esistenza \u00e8 storicamente accertata per la prima volta nel 973. Gi\u00e0 nelle epoche successive, tuttavia, furono perdute le tracce dell'esistenza di questo edificio religioso, che quasi sicuramente venne abbandonato in epoca tardomedievale dopo che anche il nucleo castellano presso cui sorgeva risultava oramai in rovina.\nDella chiesa di Caliano sono state perse completamente le tracce gi\u00e0 in epoca remota, tanto da essere ignota perfino la sua intitolazione. Tuttavia, \u00e8 stata recentemente individuata l'area in cui era ubicato il luogo di culto grazie ad indagini storiche sul toponimo."}
{"id": "2240559", "revid": "767487", "url": "https://it.wikipedia.org/wiki?curid=2240559", "title": "Salve D'Esposito", "text": "La sua fama \u00e8 legata soprattutto alla canzone napoletana, in particolar modo a successi quali \"Me so' 'mbriacato 'e sole\" e \"Anema e core\".\nBiografia.\nDiplomatosi presso il Conservatorio di San Pietro a Majella, Salvatore D'Esposito inizia la sua carriera negli anni venti, facendosi conoscere come concertista in Francia e in Inghilterra. Tornato in Italia nel 1930, si sposa con Giulietta e si stabilisce a Capri fino allo scoppio della guerra. Dal matrimonio con Giulietta nascono le sue due figlie, Luisa (1932) e Raffaella (1937).\nNel 1942 Salvatore e la sua famiglia si trasferiscono a Roma, citt\u00e0 in cui il Maestro compone canzoni quali \"Ho interrogato gli astri\", \"A Roma vojo ann\u00e0\" e \"Ti regalo una canzone\". Onorato dalla capitale con una targa in occasione della \u201cFesta de' noantri\u201d, il musicista sorrentino vivr\u00e0 a Roma per il resto della sua vita.\nNegli ultimi anni quaranta, precisamente nel 1948, Salve D'Esposito incontra Domenico Titomanlio, in arte Tito Manlio, un noto autore di testi musicali col quale Salve costruir\u00e0 un fortunato sodalizio negli anni a venire. Proprio in quell'anno, infatti, i due artisti danno vita al loro primo successo musicale, dal titolo \"Me so 'mbriacato e sole\": la canzone, lanciata a Sorrento dal cantante Antonio Basurto, si afferma ben presto anche all'estero e diventer\u00e0 uno dei capisaldi della carriera del Maestro.\nAl 1950 risale invece la canzone \"Anema e core\", uno dei brani pi\u00f9 famosi e celebrati della coppia D'Esposito-Tito Manlio. Anche in questo caso si tratta subito di un grande successo, sia nazionale che internazionale: la melodia, battezzata dal celebre tenore Tito Schipa, verr\u00e0 cantata da un gran numero d'artisti, tanto in Italia quanto all'estero.\nNegli anni cinquanta la carriera di Salve s'avvalora di numerose collaborazioni. Nel 1951 compone \"N'angelo\" e \"Trascuratella\", su versi del poeta Enzo Bonagura. Il 1952 \u00e8 l'anno della canzone \"Tradimento\", composta da Salve e scritta dal regista Ettore Giannini. Del 1953 si ricorda \"Casarella 'e Pusitano\", su versi del giornalista e critico d'arte Piero Girace. Fra il 1954 e il 1955 collabora col paroliere Nisa alle canzoni \"Campane napulitane\", \"Ammore e sentimento\" e \"Cunc\u00e8 vendetta\". Agli stessi anni risalgono anche le collaborazioni con i poeti Pasquale Manzo, Carlo Da Vinci, Armando Ciervo e Riccardo Morbelli. Prosegue intanto il sodalizio con Tito Manlio, col quale Salve lavora a diversi brani: fra gli altri, si possono ricordare \"Felicit\u00e0\", \"Padrone d' 'o mare\" e \"Musica 'mpruvvisata\".\nFra i tanti capitoli della carriera del Maestro va menzionata l'amicizia con \u00d3scar Wirth, proprietario del noto Hotel Hassler a Roma. Nell'albergo romano, in effetti, Salve trascorre buona parte dei suoi ultimi anni d'artista, componendo gi\u00e0 nel 1963 una canzone dal titolo \"Hassler\" e dilettando amici e clienti dell'albergo con l'esecuzione di pregevoli melodie."}
{"id": "2240560", "revid": "287204", "url": "https://it.wikipedia.org/wiki?curid=2240560", "title": "Pampore", "text": "Pampore (o Pampur) \u00e8 una citt\u00e0 dell'India di 16.595 abitanti, situata nel distretto di Pulwama, nel territorio del Jammu e Kashmir. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 34\u00b0 1' 0 N e 74\u00b0 55' 60 E e ha un'altitudine di 1.573 .\nSociet\u00e0.\nEvoluzione demografica.\nAl censimento del 2001 la popolazione di Pampore assommava a 16.595 persone, delle quali 8.548 maschi e 8.047 femmine. I bambini di et\u00e0 inferiore o uguale ai sei anni assommavano a 1.119, dei quali 589 maschi e 530 femmine. Infine, coloro che erano in grado di saper almeno leggere e scrivere erano 9.779, dei quali 5.862 maschi e 3.917 femmine."}
{"id": "2240563", "revid": "486946", "url": "https://it.wikipedia.org/wiki?curid=2240563", "title": "Lucky Luke, cowboy solitario", "text": ""}
{"id": "2240564", "revid": "287204", "url": "https://it.wikipedia.org/wiki?curid=2240564", "title": "Punta Salvore", "text": "Punta Salvore (in croato: \"Rt Savudrija\") \u00e8 l'estrema propaggine della penisola omonima, sulla costa orientale del mare Adriatico, il punto pi\u00f9 occidentale dell'Istria, e quindi di tutta la Croazia, nonch\u00e9 il limite meridionale del Golfo di Trieste; siccome si sporge verso occidente di parecchi chilometri \u00e8 molto vicina alle lagune di Grado e di Marano, in Italia: in particolare, nelle ore serali e notturne \u00e8 possibile intravedere i fari di Grado e di Lignano Sabbiadoro, mentre verso nord, quando il cielo \u00e8 terso, la visuale spazia su tutte le Alpi Giulie. \u00c8 nota per le sue specialit\u00e0 gastronomiche a base di pesce.\nBattaglia di Punta Salvore.\nLa battaglia di Salvore, avvenuta nel 1177, pochi mesi dopo la battaglia di Legnano, vide contrapposte 40 galere veneziane, allestite anche grazie all'aiuto delle citt\u00e0 istriane e sostenute da papa Alessandro III, contro 75 genovesi e pisane, alleate dell'imperatore Federico Barbarossa. La flotta veneziana comandata dal doge Sebastiano Ziani e Nicol\u00f2 Contarini, nascosta nel vallone di Pirano, colse di sorpresa gli avversari, cattur\u00f2 45 navi, ne affond\u00f2 altre e fece prigioniero lo stesso comandante, uno dei figli del Barbarossa.\nLa battaglia conferm\u00f2 ancora una volta la supremazia veneziana nell'Adriatico e fu celebrata nelle terre veneziane in vari modi:"}
{"id": "2240567", "revid": "767487", "url": "https://it.wikipedia.org/wiki?curid=2240567", "title": "Accadde al commissariato", "text": "Accadde al commissariato \u00e8 un film del 1954 diretto da Giorgio Simonelli con protagonista Nino Taranto e la partecipazione di diversi volti noti della commedia italiana.\nTrama.\nUn commissario di polizia ha appena comprato un'automobile, e non riesce ad andare a mostrare alla moglie la loro nuova 1100, perch\u00e9 nel suo ufficio continuano ad entrare persone.\nPrima arriva una intera compagnia di variet\u00e0 il cui amministratore \u00e8 fuggito con la cassa insieme alla soubrette, e alla quale il commissario riesce a garantire l'assenso dell'impresario alla prosecuzione degli spettacoli.\nQuindi una coppia di giovani ragazzi, apparentemente perbene ma ognuno con l'amante: lei riceve in dono dal suo amico una pelliccia di visone che non sa come giustificare agli occhi del marito; finge allora di aver trovato uno scontrino del deposito bagagli e manda il coniuge a ritirare la misteriosa valigia, immaginando di poter cos\u00ec trattenerne il contenuto. Lui per\u00f2 la apre, ci trova il visone e porta a casa una valigia piena di spazzatura. La moglie delusa non si spiega l'accaduto finch\u00e9 non incontra la pelliccia e salta agli occhi della ragazza che la indossa: \u00e8 cos\u00ec che finiscono tutti al commissariato.\nNel terzo episodio arrivano in commissariato due tramvieri che hanno approfittato di uno sciopero generale dell'ATAC per allestire in proprio un estemporaneo servizio di trasporto su un camion; due colleghi li scoprono e castigano il loro crumiraggio con una tempestiva scazzottata.\nNell'ultimo episodio un giovanotto che per sbarcare il lunario esce da casa inappuntabile: giacca, cravatta, cappello, ventiquattrore, calze lunghe con giarrettiera - solo che invece dei pantaloni porta una bella gonna pliss\u00e9e. Con la curiosit\u00e0 che suscita attraversando la citt\u00e0 riesce a crearsi un codazzo di curiosi che lo segue fino alla piazza di San Salvatore in Lauro. Allora tira fuori dalla valigetta la sua mercanzia: bottigliette per fare le bolle di sapone. L'assembramento e la strana mise del giovanotto inducono il poliziotto di passaggio a portarlo al commissariato per disturbo alla quiete pubblica."}
{"id": "2240568", "revid": "1452073", "url": "https://it.wikipedia.org/wiki?curid=2240568", "title": "Dirk Dagger and the Fallen Idol", "text": "Dirk Dagger and the Fallen Idol \u00e8 un'avventura grafica punta e clicca sviluppata da Jadestone per la piattaforma N-Gage 2.0. Caratteristica principale del gioco sono i puzzle e vari mini-giochi in interfaccia punta-e-clicca e in futuro verranno sviluppati nuovi episodi.\nTrama.\nSi impersona il detective privato Dirk Dagger il quale ha il compito di risolvere misteri a lui affidati. Durante un'indagine su una statua rubata (L'Idolo Perduto) il compagno di Dirk, Harry Cannon viene ucciso.\n\u00c8 compito di Dirk trovare l'assassino di Harry e l'Idolo perduto."}
{"id": "2240569", "revid": "22356", "url": "https://it.wikipedia.org/wiki?curid=2240569", "title": "Capitosauria", "text": ""}
{"id": "2240572", "revid": "1543377", "url": "https://it.wikipedia.org/wiki?curid=2240572", "title": "Brabanter", "text": "Brabanter \u00e8 un'antica razza di pollo olandese, gi\u00e0 nota nel XVII secolo. Presente in un numero considerevole di colorazioni, la razza ha la configurazione snella ed elegante di un pollo campagnola, mostrando le sue peculiarit\u00e0 nella testa: questa \u00e8 infatti fornita di un lungo ciuffo portato dritto, quasi a forma di piramide, e di una barba trilobata particolarmente folta; la cresta \u00e8 a forma di V. La Brabanter, nota in Italia anche col nome di Brabante Olandese, \u00e8 una razza ornamentale con spiccata attitudine alla produzione di uova. \u00c8 una razza molto rara.\nOrigini.\nLa conoscenza di polli ciuffati e barbuti simili all'attuale Brabanter risale al diciassettesimo secolo, grazie alla presenza di numerosi dipinti che ritraggono polli simili. Tuttavia l'esatta nascita della razza \u00e8 sconosciuta, cos\u00ec come quella di molte altre razze ciuffate. Alcuni autori ritengono che ci sia un collegamento tra la Brabanter e la Padovana, mentre \u00e8 sicura la parentela tra questa e un'altra razza olandese, la Civetta barbuta olandese. Sarebbe stata proprio la Brabanter la progenitrice della Civetta barbuta, in seguito ad accoppiamenti con la francese La Fl\u00e8che mirati ad accrescere la vitalit\u00e0 dei soggetti. All'inizio del ventesimo secolo la razza sembrava estinta, ma negli anni '20 dello stesso secolo, grazie a soggetti tedeschi e al contributo della Civetta barbuta, \u00e8 stata ricostituita.\nCaratteristiche morfologiche.\nLa Brabanter ha la costituzione di un pollo campagnolo, quindi leggera ed elegante, ma di media statura, con una posizione leggermente eretta e slanciata. \nColorazioni.\nLa razza annovera numerose variet\u00e0 di colore, di cui ben otto riconosciute nello standard italiano: \"Argento orlata nero\"; \"Bianca\"; \"Blu orlata\"; \"Camoscio orlata bianco\"; \"Grigio perla\"; \"Nera\"; \"Oro orlata nero\"; \"Sparviero\". Ma in altri paesi sono riconosciute anche altre colorazioni: \"Argento pagliettata nero\", \"Camoscio pagliettata bianco\", \"Oro pagliettato blu\", \"Oro pagliettata nero\" e \"Lavanda\".\nQualit\u00e0.\nLa Brabanter \u00e8 una razza molto docile, che si adatta a vivere in grandi recinti. L'allevatore pu\u00f2 renderlo molto domestica educandola fin da piccola, altrimenti il carattere da razza campagnola la porter\u00e0 ad essere sempre poco fiduciosa e restia al contatto. Il fatto di possedere un ciuffo che si sviluppa solo verticalmente e non ai lati, non offusca la vista di questi polli e d\u00e0 la possibilit\u00e0 al proprietario di poterli lasciare liberi senza problemi, visto che questo tipo di ciuffo si sporca molto di meno e non rende i polli maggiormente esposti ai pericoli. Le femmine sono buone produttrici di uova bianche, anche se durante l'inverno cessano la deposizione per molti mesi, e non hanno predisposizione alla cova."}
{"id": "2240576", "revid": "834", "url": "https://it.wikipedia.org/wiki?curid=2240576", "title": "Citt\u00e0 dello Utah", "text": "Lista delle citt\u00e0 dello Utah, Stati Uniti d'America, comprendente tutti i comuni (\"city\" e \"town\") e i census-designated place (CDP) dello Stato.\nI dati sono dell'USCB riferiti al censimento del 2010."}
{"id": "2240587", "revid": "287204", "url": "https://it.wikipedia.org/wiki?curid=2240587", "title": "Ranbirsinghpora", "text": "Ranbirsinghpora (o Ranbir Singh Pora o anche Nawanshahr) \u00e8 una citt\u00e0 dell'India di 13.563 abitanti, situata nel distretto di Jammu, nel territorio del Jammu e Kashmir. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 32\u00b0 37' 60 N e 74\u00b0 43' 60 E e ha un'altitudine di 270 .\nSociet\u00e0.\nEvoluzione demografica.\nAl censimento del 2001 la popolazione di Ranbirsinghpora assommava a 13.563 persone, delle quali 7.391 maschi e 6.172 femmine. I bambini di et\u00e0 inferiore o uguale ai sei anni assommavano a 1.556, dei quali 859 maschi e 697 femmine. Infine, coloro che erano in grado di saper almeno leggere e scrivere erano 9.553, dei quali 5.661 maschi e 3.892 femmine."}
{"id": "2240589", "revid": "74801", "url": "https://it.wikipedia.org/wiki?curid=2240589", "title": "Minor C. Keith", "text": "Inizi\u00f2 la sua attivit\u00e0 imprenditoriale ad alto livello nel 1871, partecipando alla costruzione di una ferrovia sul versante caraibico della Costa Rica. Il principale prodotto costaricano, il caff\u00e8, veniva allora imbarcato nei porti sull'oceano Pacifico, mentre il mercato di destinazione era l'Europa e, non essendo ancora stato realizzato il canale di Panama, il governo costaricano considerava questa ferrovia una infrastruttura indispensabile. L'ambiente attraversato dal tracciato ferroviario era molto ostile, tanto che oltre 400 persone, tra cui tre fratelli dello stesso Minor C. Keith, morirono durante la realizzazione dei primi .\nNel 1882 il governo costaricano non fu pi\u00f9 in grado di pagare Keith, il quale trov\u00f2 propri finanziatori e ricevette dal governo circa di terreno adiacente alla ferrovia e una concessione sulla stessa per 99 anni. La ferrovia fu completata nel 1890, rivelandosi per\u00f2 economicamente insufficiente per risanare il debito accumulato. Keith decise quindi di usare i terreni costaricani per la coltivazione di banane, che andava sperimentando gi\u00e0 dal 1873, e cre\u00f2 una linea di navi a vapore per il trasporto da Lim\u00f3n a New Orleans.\nIn seguito estese la coltivazione delle banane in Colombia e a Panama. Nel 1899 fuse la sua attivit\u00e0 con quella di Andrew Preston, dando vita alla United Fruit Company della quale divenne vicepresidente."}
{"id": "2240593", "revid": "167080", "url": "https://it.wikipedia.org/wiki?curid=2240593", "title": "Trionfo (storia romana)", "text": ""}
{"id": "2240594", "revid": "3831", "url": "https://it.wikipedia.org/wiki?curid=2240594", "title": "Notte dei Pirati", "text": ""}
{"id": "2240597", "revid": "729019", "url": "https://it.wikipedia.org/wiki?curid=2240597", "title": "Tigri Volanti", "text": "The Flying Tigers, tradotto dall'inglese Tigri Volanti, era il soprannome con cui veniva identificato il 1st American Volunteer Group, un gruppo aereo inviato dagli Stati Uniti d'America nella Cina Nazionalista per aiutarla militarmente nella guerra contro il Giappone durante la Seconda guerra sino-giapponese degli anni quaranta.\nStoria.\nIl gruppo fu costituito, sotto il comando dell'allora colonnello Claire Chennault per una iniziativa voluta personalmente dal presidente Franklin Delano Roosevelt, su richiesta del generale Chiang Kai-shek, mediata dall'imprenditore William Pawley. Poich\u00e9 all'atto della costituzione gli Stati Uniti non erano ancora formalmente in guerra, si aggirarono i problemi giuridici registrando come volontari civili il personale di volo e di supporto, in realt\u00e0 proveniente dai ranghi dell'United States Army Air Forces (USAAF), della U.S. Navy e del U.S. Marine Corps; e per dare ulteriore copertura formale alla natura non governativa della partecipazione all'impresa era prevista come condizione irrinunciabile che il personale avesse rassegnato ufficialmente le dimissioni dalla Forza Armata di provenienza.\nGli aerei impiegati erano di costruzione statunitense, essenzialmente Curtiss P-40 ed essi avevano le insegne della Cina Nazionalista.\nTra le sue file militarono numerosi assi di futura fama, come Gregory \"Pappy\" Boyington, successivamente divenuto il fondatore della squadriglia delle \"Pecore Nere\"."}
{"id": "2240599", "revid": "1305772", "url": "https://it.wikipedia.org/wiki?curid=2240599", "title": "Gerald", "text": ""}
{"id": "2240618", "revid": "729019", "url": "https://it.wikipedia.org/wiki?curid=2240618", "title": "Rinaldo Arnaldi", "text": "Biografia.\nNato a Dueville (provincia di Vicenza) nel 1914, si laure\u00f2 in economia e commercio e in scienze politiche.\nSergente dei carristi a Vicenza, dopo l'Armistizio di Cassibile si nascose e con altri compagni si aggreg\u00f2 e si fece promotore delle prime formazioni partigiane sull'Altopiano di Asiago, che costituirono poi la Brigata \"Mazzini\" di cui divenne comandante, della Divisione Alpina Monte Ortigara comandata da Giacomo Chilesotti suo carissimo amico.\nSi impegn\u00f2 attivamente in pericolose spedizioni in Svizzera aiutato dalla sorella Mary, morta nel 2016, da Gino Sold\u00e0 e con l'aiuto di don Antonio Frigo e Torquato Fraccon, per aiutare gli ebrei fuggiaschi.\nFu ucciso durante uno scontro a fuoco con il nemico assieme ad altri 22 partigiani a Granezza, sull'altipiano di Asiago.\nIl 3\u00ba battaglione della brigata \"Mazzini\" prende il suo nome dopo la morte.\nIn alcuni comuni della provincia di Vicenza, strade e piazze sono state intitolate a Rinaldo Arnaldi. Per l'attivit\u00e0 a favore degli ebrei perseguitati \u00e8 stato insignito del titolo \"Giusto fra le Nazioni\". Lo scontro in cui Arnaldi e i suoi partigiani caddero combattendo \u00e8 stato ricostruito in un documentario sulla storia di Thiene (Vicenza), girato nel 2003 da Dennis Dellai, dal titolo \"Cos\u00ec eravamo\".\nOnorificenze.\nSergente - Carristi - Partigiano combattente"}
{"id": "2240621", "revid": "486946", "url": "https://it.wikipedia.org/wiki?curid=2240621", "title": "Val Cavanata", "text": ""}
{"id": "2240622", "revid": "123349945", "url": "https://it.wikipedia.org/wiki?curid=2240622", "title": "Transformers Animated", "text": "Transformers Animated (\u30c8\u30e9\u30f3\u30b9\u30d5\u30a9\u30fc\u30de\u30fc \u30a2\u30cb\u30e1\u30a4\u30c6\u30c3\u30c9, \"Transformers Animated\") \u00e8 una serie televisiva a cartoni animati prodotta da: Cartoon Network, The Answer Studio, Hasbro, Mook DLE, Studio 4\u00b0C. La serie composta da tre stagioni per 42 episodi complessivi \u00e8 basata sulla linea di giocattoli Transformers, approdata per la prima volta in televisione con il cartone \"Transformers\". In Italia \u00e8 stata trasmessa per la prima volta su Italia 1 a partire da settembre 2008 e successivamente su Jetix.\nTrama.\nPrima Stagione.\nNella prima stagione, il gruppo di Optimus Prime, lavorando a un Ponte Spaziale, si imbatte nell'Allspark, il cristallo che ha dato vita a tutti i Cybertroniani, e vengono inseguiti da Megatron e da alcuni Decepticon che vogliono impossessarsi dell'Allspark. Starscream prova a distruggere Megatron, che nel frattempo lotta con gli Autobot per l'Allspark: nella colluttazione, la nave degli Autobot e Megatron si schiantano sulla Terra, a Detroit. Cinquant'anni dopo, gli autobot si risvegliano, e nel frattempo l'inventore Isaac Sumdac sfrutta la tecnologia cybertroniana, crackando la memoria nella testa del diabolico Megatron che ha trovato: il Decepticon si finge amico degli Autobot (che intanto stanno difendendo Detroit dai criminali e si fanno amica Sari, figlia di Sumdac) e lavora con Isaac Sumdac, per ricostruire il suo corpo. Infine, i Decepticon Lugnut e Blitzwing riescono a far rivivere Megatron con la chiave rubata a Sari. Megatron, una volta giustiziato Starscream combatte per vincere contro gli Autobot, il che finisce con Isaac Sumdac catturato, e l'Allspark apparentemente distrutto, con i suoi frammenti sparsi in tutta la citt\u00e0 di Detroit.\nSeconda Stagione.\nNella seconda stagione, la Guardia d'Elite degli Autobot (composta da Ultra Magnus, Sentinel Prime e Jazz) \u00e8 venuta sulla Terra per recuperare l'AllSpark: mentre Starscream \u00e8 risuscitato da un frammento di Allspark, la Guardia Elite scopre l'attivit\u00e0 dei Decepticon sul pianeta, cos\u00ec come i frammenti di Allspark e cattura momentaneamente Starscream. Durante tutta la stagione, gli Autobot hanno continuano a recuperare i frammenti di Allspark, e nel frattempo incontrano nuovi amici e nemici. Nel frattempo, i Decepticon sotto la guida ripristinata di Megatron costruiscono un ponte spaziale per raggiungere Cybertron. La stagione finisce con la squadra di Optimus che, guidati dalla spia Autobot Blurr scovano i Decepticon, lottano con questi per fermare il Ponte, e contro Starscream che vuole di nuovo spodestare Megatron e sopprimere gli Autobot: Megatron e Starscream sono sconfitti ancora, e compaiono gli Autobot Blurr e Omega Supreme (che si \u00e8 rivelato essere la nave Autobot). Un ufficiale della Guardia d'Elite, Longarm Prime, intanto si rivela come Shockwave, spia di Megatron, che per non essere scoperto aveva fatto ricadere l'accusa di spionaggio sull'Autobot Wasp. Nel frattempo, Sari scopre che non esiste prova dell'essere ella figlia di Sumdac, n\u00e9 dell'esistenza di lei, quindi viene sfrattata dalla Torre Sumdac, peraltro alla fine della stagione, Sari scopre che non \u00e8 solo un essere umano, ma un essere Cybertroniano.\nTerza Stagione.\nI diabolici Decepticon stanno combattendo contro gli Autobot per il controllo di ponti spazio ovunque, nella speranza di unirsi in un'invasione che Megatron aveva pianificato appena risorto. Megatron e Starscream sono presto liberati dalle profondit\u00e0 dello spazio e riescono a prendere il controllo di Omega Supreme. E nel frattempo viene rivelato che Sari \u00e8 un tecno-organico: si tratta di una protoforma (\"struttura di base\" di un Cybertroniano) che caduta sulla Terra, appena scoperta da Sumdac aveva assorbito il DNA di questi. Megatron e Starscream tornano sulla Terra e tentano invano di uccidere gli Autobot. Isaac Sumdac e Bulkhead continuano a lavorare a un Ponte Spaziale, e Wasp, evaso di galera, arriva sulla Terra per vendicarsi di Bumblebee. Ultra Magnus, Comandante degli Autobot, aggredito da Shockwave rivela la doppia identit\u00e0 di questo. Sentinel Prime, che era venuto sulla Terra per catturare Wasp, torna a Cybertron con Lugnut catturato, Blitzwing, il commerciante di armi Swindle e due cloni Starscream, ma Lugnut e Swindle fuggono, e Lugnut trova Megatron, Starscream e Omega Supreme. Shockwave porta loro l'Autobot Arcee (che disponde dei codici per attivare Omega Supreme), e presto creano tre cloni di Omega Supreme a somiglianza di Lugnut. Nella battaglia finale Prowl e Starscream muoiono durante la ricostruzione dell'Allspark, e Megatron viene catturato e portato a Cybertron dagli Autobot e Sari, che sono acclamati come eroi al loro arrivo.\nPersonaggi.\nAutobot (membri principali).\nDinobot (Autobot).\nAll'inizio i Dinobot erano delle semplici macchine di un parco. Poi, in seguito alle riparazioni fatte dal Professor Sumdac dietro qualche consiglio di Megatron e le energie della chiave di Sari, sono diventati esseri senzienti.\nDecepticon (membri principali).\nConstructicon (Constructor+Decepticon).\nAll'inizio i \"constructicon\" Mixmaster e Scrapper erano dei semplici veicoli edili, ma due frammenti dell'Allspark gli hanno dato vita. Inizialmente erano senza simbolo di fazione e interamente di colore giallo, ma diventano ufficialmente Decepticon verso la fine della seconda stagione e al contempo ottengono lo schema di colori classico dei Constructicons G1. Dirt Boss invece \u00e8 da subito un Decepticon, e nasce dalla fusione di un carrello elevatore con un'unit\u00e0 Headmaster ad opera di un frammento dell'Allspark; l'appartenenza subitanea ai Decepticons pu\u00f2 essere spiegata con un contagio subito dall'unit\u00e0 Headmaster a causa dell'aggancio con il corpo di Starscream, avvenuto ad opera del professor Sumdac.\nDoppiaggio.\nIl doppiaggio giapponese della serie inizialmente avrebbe dovuto alterare drasticamente i contenuti della stessa, facendola diventare un prequel ai film live action dei Transformers di Michael Bay; tuttavia, alla fine l'unica cosa fatta per avvicinare le due serie \u00e8 stato ribattezzare Bulkhead col nome di Ironhide, mentre il personaggio effettivamente chiamato Ironhide \u00e8 diventato Armorhide."}
{"id": "2240625", "revid": "125692301", "url": "https://it.wikipedia.org/wiki?curid=2240625", "title": "Uomo invisibile (romanzo)", "text": "Uomo invisibile \u00e8 un romanzo di Ralph Waldo Ellison, pubblicato nel 1952. Fu l'unico romanzo che egli riusc\u00ec a pubblicare nella sua vita, e gli valse i due massimi premi americani: il Premio Pulitzer e il National Book Award nel 1953. Testimonianza della vita dei neri d'America prima della fine della segregazione razziale, racconta l'emarginazione e i meccanismi sociali che si celano dietro a questi comportamenti, le frustrazioni e i comportamenti negativi correlati in chi li subisce. Il protagonista del romanzo \u00e8 un giovane uomo senza nome, che passa dal Sud contadino alla grande metropoli di New York, vivendo questa condizione di \"invisibilit\u00e0\" in quanto nero, attraversando varie situazioni e vicende, alcune picaresche, altre drammatiche, o semplicemente squallide. Che sfociano, dopo le iniziali esplosioni di rabbia, in una graduale autocoscienza e formazione di un'identit\u00e0 matura. Trattando molte delle questioni sociali ed intellettuali che riguardavano la realt\u00e0 afroamericana della met\u00e0 del XX secolo, il nazionalismo nero, il rapporto tra identit\u00e0 nera e marxismo, e le politiche sociali riformiste di Booker T. Washington, ma anche riflessioni sull'individuo e la sua personalit\u00e0.\nLa rivista \"Time\" ha inserito questo romanzo nella sua lista \"I cento migliori libri in inglese dal 1923 al 2005\".\nContesto letterario.\nNell'Introduzione all'edizione per il trentesimo anniversario dalla pubblicazione del romanzo, Ellison afferma che aveva cominciato a scriverlo in un granaio di Waitsfield nell'estate del 1945, in licenza per salute dalla marina mercantile, e che aveva continuato quest'opera in giro per New York. In un'intervista rilasciata al \"Paris Review\" nel 1955, dichiara che la stesura del suo libro - che egli stesso defin\u00ec \"pensato male\" - dur\u00f2 cinque anni, compreso uno di pausa. \"Uomo invisibile\" fu pubblicato nel 1952; tuttavia, le date relative al copyright attestano una data di pubblicazione iniziale nel 1947 o nel 1948: ci\u00f2 indica che un frammento del libro \u00e8 stato pubblicato prima dell'edizione vera e propria del '52. La porzione pubblicata era la nota scena \"The Battle Royal\", che fu mostrata a Cyril Connolly, l'editore della rivista \"Horizon\" di Frank Taylor, uno dei primi sostenitori di Ellison.\nEllison afferma, nel discorso per il National Book Award che considerava la sua attitudine sperimentale il significato preponderante del romanzo. Rifiutando l'idea di protesta sociale, non aveva voluto scrivere l'ennesimo libro di denuncia, e trovando oltretutto il Naturalismo e il Realismo troppo limitanti per discutere i problemi razziali in America, Ellison aveva voluto creare uno stile aperto, uno che non subordinasse le sue idee in un movimento ma che fosse pi\u00f9 fluente stilisticamente parlando. Lo stile che ne venne fuori era per larga parte basato su un Simbolismo moderno, che si pu\u00f2 trovare per la prima volta nella poesia \"La terra desolata\"., di Eliot. Ellison aveva letto questa poesia quando era una matricola al Tuskegee Institute e fu immediatamente impressionato dall'abilit\u00e0 di mescolare le sue due pi\u00f9 grandi passioni, quella per la musica e quella per la letteratura, dato che fu in questa occasione che vide \"\"il jazz espresso con parole\". Quando gli fu chiesto, tempo dopo, che cosa avesse imparato da questo componimento, Ellison rispose: \"il linguaggio figurativo, e anche improvvisazione\", tecniche che aveva visto solo nel jazz.\nEllison mirava a essere prima di tutto un musicista e poi uno scrittore, anche se la seconda attivit\u00e0 gli diede molte pi\u00f9 soddisfazioni. Fu un processo di sottofondo, afferm\u00f2 Ellison, o come scrisse nella sua introduzione a \"Shadow and Act\" \"un rifiuto della mano destra di far sapere alla sinistra cosa stava facendo.\"\nIntroduzione alla trama.\nLa narrazione \u00e8 condotta in prima persona dal protagonista, un afroamericano anonimo che si considera invisibile nella societ\u00e0, la cui storia \u00e8 probabilmente ispirata alla vita di Ellison stesso. Il narratore scrive per rendersi visibile alla cultura principale; il libro \u00e8 strutturato per essere la sua autobiografia, anche se comincia a met\u00e0 della sua vita.\nNel prologo, egli si rivolge ai lettori con \"Vivo abusivamente in un edificio affittato solo ai bianchi, in una sezione del seminterrato che fu interrotta e dimenticata durante il diciannovesimo secolo\"\". In questo posto segreto, il narratore crea stanze simbolicamente illuminate con 1369 luci. Egli afferma:\nIl protagonista spiega che per lui la luce \u00e8 una necessit\u00e0 intellettuale dato che \"la verit\u00e0 \u00e8 la luce e la luce \u00e8 la verit\u00e0\". Da questo punto di vista nascosto, sottocoperta, l'io narrante cerca di dare un senso alla propria vita, alle proprie esperienze e la posizione che occupa nella societ\u00e0 americana.\nTrama.\nAll'inizio del volume, il narratore vive in una piccola cittadina del sud. \u00c8 uno studente modello, viene addirittura eletto valedictorian il giorno della festa del diploma. Dopo aver scritto e fatto un brillante discorso sul bisogno di umilt\u00e0 per il progresso dell'uomo di colore, \u00e8 invitato a ripeterlo davanti ad un gruppo di importanti uomini bianchi. Tuttavia, egli \u00e8 costretto a partecipare ad una \"Battle Royal\" con altri uomini di colore, in cui combatte bendato contro tutti su un ring, mentre i bianchi fanno da pubblico. Dopo aver pronunciato il suo discorso alla fine della lotta, riceve una cartella che contiene una borsa di studio per un college storicamente nero presso New Orleans, chiaramente modellato sul Tuskegee Institute.\nDurante il suo penultimo anno, al narratore viene chiesto di far visitare il giardino del college a Mr. Norton, un ricco amministratore fiduciario bianco; accidentalmente lo porta fino alla casa di Jim Trueblood, un uomo di colore che aveva ingravidato la sua stessa figlia. Trueblood, pur essendo disonorato tra i suoi compari, ha trovato un grande supporto dai bianchi. Dopo aver ascoltato la storia di Trueblood e avergli dato una banconota da cento dollari, Mr. Norton sviene, poi chiede un po' di alcool per risollevarsi, suggerendo al narratore di portarlo ad una taverna del posto. Al bar \"Golden Day\", Norton perde conoscenza a tratti, mentre dei veterani di colore occupano il bar e instaurano una lotta tra di loro. Uno dei veterani afferma di essere un dottore e si prende cura di Norton, che non \u00e8 del tutto cosciente di ci\u00f2 che succede, mentre il sedicente dottore stigmatizza le azioni dell'amministratore fiduciario e del giovane studente. Infine il narratore riesce a riportare Mr. Norton, che si \u00e8 nel frattempo ripreso, al campus, dopo una giornata di eventi particolari.\nTornando alla scuola, il protagonista teme la reazione del preside della scuola, Bledsoe, sull'accaduto della giornata. In ogni caso, la permanenza del protagonista \u00e8 prolungata quando arriva un importante visitatore. Il narratore assiste al sermone del reverendo Barbee, molto rispettato, che \u00e8 cieco, ma la sua voce ed il suo discorso infiammano l'animo del protagonista, che vuole partecipare con pi\u00f9 passione all'eredit\u00e0 del college. Tuttavia, i suoi sogni vengono infranti dalla sua espulsione da parte di Bledsoe, che teme che l'accaduto metta a rischio i fondi del college. Per questo, il preside cade dalla stima ed ammirazione di Uomo invisibile, il quale scopre che si \u00e8 adattato allo stereotipo di uomo di colore per avere successo nel mondo dei bianchi. Questa \u00e8 la prima epifania tra molte altre che rende cosciente il narratore del suo essere invisibile. Questa epifania non \u00e8 per\u00f2 completa, dato che Bledsoe provvede a dargli molte lettere di raccomandazione per aiutarlo a trovare un lavoro al nord. Arrivato a New York, il narratore distribuisce le lettere, ma senza successo; dall'ultimo destinatario viene a sapere che le lettere erano indirizzate a sostenitori della scuola per tenere il narratore lontano dal college, e togliergli qualsiasi modo per ritornarvi, compreso non dargli lavoro e non informarlo del contenuto delle lettere.\nAlla fine trova lavoro in una fabbrica di vernice molto famosa per le sue tinte bianche. Il suo caporeparto, Brockway, \u00e8 un uomo molto paranoico, che pensa che il narratore voglia sostituirlo; \u00e8 anche molto leale al proprietario della fabbrica. Quando il protagonista gli racconta di una riunione sindacale cui aveva partecipato, egli si infuria e lo attacca. Durante il combattimento, Brockway gli fa ruotare una valvola sbagliata ed una caldaia esplode. Il caporeparto riesce a scappare, ma il narratorre viene ricoverato. Durante la sua permanenza ode i dottori parlare di lui come un malato mentale, e viene a sapere che gli \u00e8 stato somministrato un trattamento elettroshock.\nDopo di questo trattamento, il protagonista cerca di tornare a casa, ma nella strada del ritorno \u00e8 sopraffatto da un capogiro e sviene per strada ad Harlem. Viene portato nella casa di una donna molto gentile, Mary, che gli ricorda i suoi parenti e gli amici al college, ed in un certo senso diventa una figura materna per lui.\nImpossibilitato a lavorare alla fabbrica, il narratore vaga per le strade di New York, e finalmente incrocia una anziana coppia sfrattata dal suo appartamento e fa un appassionato discorso ai passanti sulla loro causa. Gli astanti, inferociti verso l'ufficiale responsabile dello sfratto, sollevano una rivolta verso di lui. Il discorso attira sul narratore l'attenzione di una Confraternita, una organizzazione sull'uguaglianza con ovvie ispirazioni comuniste. Il loro capo, Fratello Jack, che aveva assistito al discorso e alla rivolta, lo arruola e comincia ad allenarlo come oratore, con l'intenzione di unire tutta la comunit\u00e0 di colore di New York.\nDi primo acchito il narratore \u00e8 felice di poter fare la differenza nel mondo, \"fare la storia\" con il suo nuovo lavoro. Tiene una serie di efficaci discorsi e presto viene promosso a capo della divisione di Harlem della Confraternita. \nMentre per la maggior parte le sue missioni hanno buon esito, presto comincia ad avere attriti con Ras the Exhorter, un nazionalista nero fanatico che crede che la Confraternita sia controllata dai bianchi. Ras sostiene questa opinione davanti al narratore e Tod Clifton, uno dei leader giovani della Confraternita, ma nessuno dei due sembra essere convinto dalle sue parole.\nIn poco tempo il nome del narratore \u00e8 sulla bocca di tutti ad Harlem, e una rivista lo chiama per un'intervista; \nquando l'articolo viene pubblicato, per\u00f2, uno dei fratelli lo accusa di essersi preso il merito che invece apparteneva a tutta la Confraternita, e, anche se il suo lavoro era stato impeccabile, la commissione decide di mandarlo a lavorare in un'altra parte della citt\u00e0.\nQuando fa ritorno ad Harlem, Tod Clifton non \u00e8 pi\u00f9 alla Confraternita, perch\u00e9 era rimasto deluso dall'organizzazione e ne era uscito; viene ucciso da un poliziotto con una pistola in un tafferuglio. Al funerale di Clifton il narratore cerca di riprendere i consensi persi, ma i Confratelli lo criticano per aver lodato un uomo che sopravviveva vendendo bambole che incitavano al razzismo.\nPer evitare che gli uomini di Ras e la gente lo riconosca, il narratore compra un paio d'occhiali da sole e un cappello; il fatto che fosse scambiato pi\u00f9 volte per un altro uomo lo spinge a riflettere sul fatto che non \u00e8 la sua identit\u00e0 ad essere importante per la Confraternita, ma solo il fatto di essere di colore. \nA questo punto decide di raccogliere il consiglio di suo nonno morente e decide di condannare la Confraternita alla distruzione affogandola in bugie, facendola apparire fiorente mentre nella realt\u00e0 \u00e8 fatiscente.\nIl romanzo termina con una rivolta razziale ad Harlem, alimentata dalla rabbia per la morte di Clifton e dalla tensione tra la Confraternita e gli uomini di Ras. Il narratore si rende conto che cercando di sabotare la Confraternita aveva soltanto fatto gli interessi dei bianchi, e contribuito a creare una rivolta razziale che avrebbe soltanto portato consensi e propaganda all'organizzazione.\nAccecato da questa epifania, il narratore scappa, e, minacciato da inseguitori, decide di rendersi invisibile, nascondendosi.\nLa narrazione torna al presente del prologo, in cui il narratore riesce ad accendere la sua collezione di 1.369 lampadine sotto il pavimento, mentre la compagnia elettrica \u00e8 ignara di questo.\nTemi principali.\nIl tema principale del libro \u00e8 l'invisibilit\u00e0 ai margini della societ\u00e0. Come suggerisce il titolo, il protagonista \u00e8 invisibile perch\u00e9 tutti quanti lo vedono come uno stereotipo, non una vera persona. Mentre il narratore spesso lamenta il suo stato di invisibilit\u00e0, lo abbraccia alla fine del romanzo. Si rende conto, infatti, che vi sono parecchi vantaggi a rimanere inosservato e non appariscente.\nEllison usa numerose metafore, immagini e allusioni per accrescere l'impatto emozionale e intellettuale del romanzo. Vi sono anche alcuni riferimenti al jazz. Per esempio, Ellison invoca i colori della bandiera statunitense con il rosso dello \"sloe gin\", il bianco della fabbrica di vernice e il blu della canzone \"What Did I Do to Be so Black and Blue?\" di Louis Armstrong. Vi \u00e8 anche un uso del linguaggio musicale in tutto il romanzo per caratterizzare il significato profondo di una determinata scena. Il jazz di Armstrong, il blues di Peter Wheatstraw (che allude al nome di un cantante blues molto noto, Peetie Wheatstraw), e un sentito assolo di una cantante gospel diventano metafore centrali per interpretare il messaggio dietro la trama vaga e talvolta surreale del romanzo.\nNell'occupazione del narratore alla fabbrica di vernici Liberty Paints si trova un'altra allusione: egli deve aggiungere dieci gocce di liquido nero in una lattina piena di vernice slavata. Dopo che il composto \u00e8 stato agitato, il protagonista guarda nel contenitore e vi trova una vernice \"bianca pura\". Allude alla mentalit\u00e0 americana di quei tempi in cui dieci gocce di indottrinamento all'anima afroamericana possono instillare l'amore per l'America bianca; o pu\u00f2 stare a illustrare che ci\u00f2 che \u00e8 considerato \"bianco puro\" non \u00e8 del tutto bianco.\nAllusioni di \"cecit\u00e0\" e \"oscurit\u00e0\" pervadono tutto il romanzo, spesso affiancati a metafore di luce e vista come verit\u00e0 e conoscenza. Per esempio, il reverendo Homer A. Barbee, un oratore che visita la scuola del narratore e il cui discorso loda Bledsoe e gli scopi della scuola (che vengono criticati dal narratore perch\u00e9 asserviti ai benefattori bianchi), \u00e8 cieco. Probabilmente la sua cecit\u00e0 simboleggia la cecit\u00e0 della scuola, o quella dello stesso narratore che ancora non ha appreso il lato peggiore di essa.\nPi\u00f9 tardi nel romanzo, il narratore scopre che Fratello Jack, che lui aveva riverito e rispettato come un vero visionario, \u00e8 cieco da un occhio; in quel momento perde il suo rispetto per il fratello che lo ha usato per guadagnare consensi a Harlem."}
{"id": "2240626", "revid": "1564499", "url": "https://it.wikipedia.org/wiki?curid=2240626", "title": "Rocchetta Sant'Antonio", "text": "Rocchetta Sant'Antonio (\"La Rocca\" oppure \"La R\u00f2cche\" in dialetto locale) \u00e8 un comune italiano di abitanti della provincia di Foggia in Puglia.\nStoria.\nRocchetta Sant'Antonio ha assunto diversi nomi: in origine \"Oppidum Rocca\", \"Roccette Sancti Antimi\", \"Rocce Sant'Antimo\", \"Sant'Antimo in Rocca\", \"Rocchetta di Puglia\" ed infine Rocchetta Sant'Antonio.\nNel Settecento il comune faceva parte della provincia di Principato Ultra, e nel quadriennio 1743-46 fu inoltre soggetta alla competenza territoriale del \"regio consolato di commercio\" di Ariano. Appartenne quindi alla provincia di Avellino fino al 1939.\nLa Madonna del Pozzo.\nIl 24 agosto 1709 Giuseppe Mastrostefano, un contadino intento a zappare maggese, chiese l'acqua alla Madonna del Pozzo. S. Maria concesse l'acqua ed egli ringrazi\u00f2 devotamente.\nSuccessivamente l'acqua venne utilizzata per guarire diversi ammalati.\nMonumenti e luoghi d'interesse.\nLa localit\u00e0 ospita il castello dei conti d'Aquino, di origine altomedievale.\nSociet\u00e0.\nLingue e dialetti.\nAccanto alla lingua italiana, nel territorio comunale di Rocchetta San'Antonio \u00e8 in uso il dialetto dauno-irpino.\nCultura.\nEventi.\nRally Puglia &amp; Lucania.\nLa gara automobilistica su terra, originariamente denominata Rally del Vulture e nata nel 1980, che parte da Melfi e coinvolge alcuni comuni del settore nord della provincia di Potenza quali Atella, Bella, Rapone, Rionero, Ruvo del Monte, San Fele e di altre regioni quali Lacedonia (Avellino), ha la Prova Speciale pi\u00f9 spettacolare nel territorio di Rocchetta Sant'Antonio sulle strade delle Contrade San Luca e Mezzana fino a raggiungere la strada comunale per Lacedonia e la chiesetta della Madonna del Pozzo e terminare ai margini del centro abitato.\nPi\u00f9 volte nei centrali Corsi Umberto e Piccoli si \u00e8 tenuto il Parco Assistenza del Rally.\nLa gara costituisce oggi il pi\u00f9 importante evento sportivo automobilistico della Puglia e della Basilicata avendo validit\u00e0 per i Campionati Italiano ed Europeo Cross Country Rally, riservato ai fuoristrada, e per l'Italiano Trofeo Rally Terra riservato alle vetture da corsa.\nInfrastrutture e trasporti.\nLa stazione ferroviaria di Rocchetta Sant'Antonio \u00e8 servita dalle linee Foggia-Potenza, Avellino-Rocchetta Sant'Antonio e Rocchetta Sant'Antonio-Gioia del Colle, tutte gestite da RFI.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune."}
{"id": "2240631", "revid": "184755", "url": "https://it.wikipedia.org/wiki?curid=2240631", "title": "Premi C\u00e9sar 1987", "text": "La cerimonia di premiazione della 12\u00aa edizione dei Premi C\u00e9sar si \u00e8 svolta il 7 marzo 1987 al Palais des Congr\u00e8s di Parigi. \u00c8 stata presieduta da Sean Connery e presentata da Michel Drucker, Michel Denisot, Pierre Tchernia ed Henry Chapier. \u00c8 stata trasmessa da Antenne 2.\nIl film che ha ottenuto il maggior numero di candidature (dieci) e di premi (sei) \u00e8 stato \"Th\u00e9r\u00e8se\" di Alain Cavalier.\nVincitori e candidati.\nI vincitori sono indicati in grassetto, a seguire gli altri candidati."}
{"id": "2240632", "revid": "287204", "url": "https://it.wikipedia.org/wiki?curid=2240632", "title": "Moistrocca", "text": "La Moistrocca (in sloveno \"Mojstrovka\") \u00e8 un massiccio montuoso delle Alpi Giulie slovene, composto da tre cime, da est a ovest:\n\u00c8 diviso dal Prisani (\"Prisojnik\") dall'omonimo passo della Moistrocca (\"Vr\u0161i\u010d\"), mentre \u00e8 unito allo Gialuz (\"Jalovec\") da una lunga cresta che comprende la \u0160ite e il Monte Traunig (\"Travnik\"). Il suo versante nordovest, rivolto alla val Planica, si presenta come una poderosa muraglia di 1.000 metri di altezza e 3.500 di larghezza, su cui corrono diverse vie alpinistiche."}
{"id": "2240633", "revid": "124123", "url": "https://it.wikipedia.org/wiki?curid=2240633", "title": "Mary Norton", "text": " \nTra le sue opere pi\u00f9 note c'\u00e8 la serie degli Sgraffignoli (in originale \"The Borrowers\").\nBiografia.\nMary Norton (nata Pearson) era la figlia di un medico e crebbe a Leighton Buzzard nel Bedfordshire in una casa Georgiana. Da quel luogo trasse ispirazione per la saga degli \"Sgraffignoli\" (\"Borrowers\" in inglese), noti cinematograficamente come \"I rubacchiotti\".\nSi spos\u00f2 nel 1927 con Robert C. Norton da cui ebbe quattro bambini, due maschi e due femmine. Inizi\u00f2 a lavorare per il War Office nel 1940, prima che la sua famiglia si trasferisse temporaneamente negli Stati Uniti. Inizi\u00f2 a scrivere mentre lavorava per la British Purchasing Commission a New York durante la Seconda guerra mondiale. Il suo primo libro si intitola \"The Magic Bed Knob; or, How to Become a Witch in Ten Easy Lessons\" (\"Il magico pomo d'ottone, ovvero come diventare una strega in dieci facili lezioni\") venne pubblicato nel 1945. Insieme con il suo seguito, \"Bonfires and Broomsticks\" (\"Fal\u00f2 e manici di scopa\", 1947) divent\u00f2 la base per il film Disney \"Pomi d'ottone e manici di scopa\".\nAl termine della guerra torn\u00f2 con la sua famiglia in Inghilterra, dove continu\u00f2 a scrivere e recitare.\nTrasposizioni cinematografiche.\nIl film Disney \"Pomi d'ottone e manici di scopa\" del 1971 \u00e8 basato sul romanzo omonimo (\"Bedknob and Broomstick\", 1957).\nNel 2010 lo studio di animazione giapponese Studio Ghibli ha prodotto \"Arrietty - Il mondo segreto sotto il pavimento\", un lungometraggio tratto dalla serie degli Sgraffignoli distribuito in Italia dalla Lucky Red dal 14 ottobre 2011."}
{"id": "2240634", "revid": "2014155", "url": "https://it.wikipedia.org/wiki?curid=2240634", "title": "James Stanley, VII conte di Derby", "text": "Divenne noto durante gli anni della Rivoluzione inglese, alla quale prese parte parteggiando per i realisti, con il soprannome di \"Grande conte di Derby\".\nBiografia.\nI primi anni.\nJames nacque nella residenza di famiglia dei conti di Derby, Knowsley Hall. Era figlio di William Stanley, VI conte di Derby e di sua moglie, Lady Elizabeth de Vere.\nA volte gli storici riconoscono a James il nome di Great Earl of Derby, mentre quando era in vita il padre era appellato come Lord Strange.\nSuoi nonni paterni erano Henry Stanley, IV conte di Derby e Lady Margaret Clifford; Margaret era a sua volta figlia di Henry Clifford, II conte di Cumberland e di Eleanor Brandon. Lady Eleanor Brandon era figlia di Charles Brandon, I duca di Suffolk e di Maria Tudor, figlia di re Enrico VII d'Inghilterra. James era quindi appartenente ad una famiglia che aveva legami con la dinastia Tudor.\nNel 1625 James Stanley fu scelto come membro del Parlamento, rappresentante di Liverpool. Il 2 febbraio 1626 fu nominato cavaliere dell'Ordine del Bagno in occasione della solenne incoronazione di Carlo I Stuart. Lo stesso anno il re lo nomin\u00f2 Lord Lieutenant of Lancashire, Lord Lieutenant of Cheshire e Chamberlain of Chester; si occup\u00f2 in seguito dell'amministrazione dell'isola di Mann e nel 1627 gli fu conferita la carica di Lord of Mann. Fu inoltre Lord Lieutenant of North Wales e il 7 marzo 1628 entr\u00f2 a far parte della Camera dei Lord come barone Strange.\nLa rivoluzione inglese.\nJames non prese parte alle dispute tra il Parlamento e il re, ma allo scoppio della guerra civile inglese si schier\u00f2 risolutamente dalla parte di Carlo I e dei realisti. Con la morte del padre, il 29 settembre 1642 eredit\u00f2 il titolo di conte di Derby.\nIl suo piano di difesa del Lancashire, concentrando truppe in questa regione, che appariva come una valida soluzione, fu disapprovato da Carlo I. Di conseguenza il tentativo del conte di difendere il Paese si rivel\u00f2 infruttuoso. Perse il controllo di Manchester e le sue truppe furono sconfitte presso Chowbent e Lowton Moor; in seguito non riusc\u00ec a conquistare i castelli di Bolton e Lancaster. Infine, dopo aver sconfitto Sir William Brereton presso Warrington, si ritir\u00f2 a Whalley.\nNel giugno 1643 part\u00ec per curare i suoi affari sull'isola di Mann e nel 1644 prese parte alla vittoriosa campagna di Rupert del Reno, nipote del re, nel nord del Paese.\nSegu\u00ec in seguito il principe Rupert nella battaglia di Marston Moor, disastrosa per le truppe realiste, e dopo la disfatta del re si ritir\u00f2 sull'isola di Mann, luogo di rifugio di molti realisti in fuga. Sull'isola riusc\u00ec a mantenere l'ordine e a garantire un supporto anti-parlamentare.\nNel giugno 1649 rifiut\u00f2 seccamente la proposta di resa fattagli da Henry Ireton. Il 12 gennaio 1650 divenne cavaliere dell'Ordine della Giarrettiera. Il nuovo re Carlo II Stuart, in esilio, lo mise al comando delle truppe del Lancashire e del Cheshire. Il 15 agosto 1651 diede un supporto armato al tentativo di invasione organizzato da Carlo II, incontrando il re personalmente il 17 agosto. A causa di calcoli errati, il conte fu completamente sconfitto il 25 agosto nella battaglia di Wigan Lane, dalla quale riusc\u00ec a fuggire con estrema difficolt\u00e0.\nRaggiunse Carlo II a Worcester; dopo la battaglia di Worcester del 3 settembre accompagn\u00f2 il re presso Boscobel House; la sua presenza, intercettata dalle truppe parlamentari, comport\u00f2 la sua cattura presso Nantwich. Prigioniero, fu condannato a morte. Riusc\u00ec tuttavia a scappare, per poi essere ricatturato presso Bolton. Qui venne decapitato il 15 ottobre 1651.\nOpere.\nLord Derby realizz\u00f2 anche alcune opere letterarie a tema politico, di cui la pi\u00f9 nota \u00e8 \"A Discourse concerning the Government of the Isle of Man\" (stampato presso la Stanley Papers e ristampato come incluso nel secondo volume della \"Desiderata Curiosa\" di Francis Peck).\nMatrimonio.\nIl 26 giugno 1626, spos\u00f2 Carlotta de La Tr\u00e9moille, figlia di Claudio de La Tr\u00e9moille e di sua moglie Carlotta Brabantina di Nassau. Ebbero nove figli, ma raggiunsero l'et\u00e0 adulta:"}
{"id": "2240636", "revid": "767487", "url": "https://it.wikipedia.org/wiki?curid=2240636", "title": "Un Amleto di meno", "text": "Un Amleto di meno \u00e8 un film del 1973 diretto e interpretato da Carmelo Bene.\nTrama.\nIl principe di Danimarca Amleto \u00e8 poco interessato alle vicende familiari e alle sorti del regno, e per nulla attratto da una Ofelia bamboleggiante che si succhia il dito. Infastidito dall\u2019amico Orazio, che gli racconta l\u2019apparizione dello spettro del padre che vorrebbe spingerlo alla vendetta, e da Polonio, padre di Ofelia, che lo psicanalizza spiegandogli il complesso di Edipo, immagina di fuggire a Parigi con Kate, la prima attrice della compagnia che si esibisce a Elsinore, per diventare autore di teatro.\nMa \u00e8 necessario rispettare la trama, cos\u00ec deve prima svogliatamente assistere all\u2019inutile rappresentazione dell\u2019assassinio del padre, poi uccidere Polonio quasi a passo di danza e inviare a morte sicura Rosencrantz e Guildenstern.\nIl famoso monologo \u201cessere o non essere\u201d \u00e8 scribacchiato su un frammento e fatto leggere a un sempre pi\u00f9 perplesso Orazio, vengono riempiti e svuotati i bauli, ricolmi di costumi e attrezzeria teatrale. Finalmente Amleto, sbrigate le incombenze assegnategli da William Shakespeare, parte in carrozza assieme a Kate in direzione Parigi, ma lo sorprende un vendicativo e rivoluzionario Laerte, figlio di Polonio e fratello di Ofelia nel frattempo suicidata, che lo affronta su una spiaggia e lo uccide.\nAmleto muore rantolando \u201cqualis artifex pereo\u201d, la famosa frase attribuita a Nerone, mentre Laerte lo bacia chiamandolo \u201ccompagno\u201d. Intanto il regno di Danimarca viene invaso e il nemico Fortebraccio, dal viso invisibile, si siede sul trono e si incorona re.\nProduzione.\nTratto pi\u00f9 da \"Amleto, ovvero le conseguenze della piet\u00e0 filiale\" (1877) di Jules Laforgue che dalla tragedia di Shakespeare, questo Amleto viene \u201ctolto di scena\u201d (come disse Carmelo Bene) in una esplosione in Technicolor di costumi coloratissimi e scenografie bizzarre, tra citazioni e collage di testi e musiche di diversa provenienza (Musorgskij, Rossini, Stravinskij, Wagner).\nIl film \u00e8 stato girato negli Studi di Cinecitt\u00e0 e prodotto da Anna Maria Papi per la Donatello Cinematografica.\nDistribuzione.\nIl film \u00e8 stato presentato in concorso al 26\u00ba Festival di Cannes."}
{"id": "2240638", "revid": "297745", "url": "https://it.wikipedia.org/wiki?curid=2240638", "title": "Lago dei Tre Comuni", "text": ""}
{"id": "2240640", "revid": "767487", "url": "https://it.wikipedia.org/wiki?curid=2240640", "title": "Tvrzice", "text": "Tvrzice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2240642", "revid": "110157", "url": "https://it.wikipedia.org/wiki?curid=2240642", "title": "Vacov", "text": "Vacov \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2240643", "revid": "292162", "url": "https://it.wikipedia.org/wiki?curid=2240643", "title": "Fiorenzo Toso", "text": "Biografia.\nDopo essersi laureato in Lingue a Genova ha conseguito l'abilitazione all'insegnamento universitario in \"Italienische Philologie\" presso la Universit\u00e4t des Saarlandes e il dottorato in filologia romanza e linguistica generale presso l'Universit\u00e0 degli Studi di Perugia. Dal 2007 insegna presso l'Universit\u00e0 degli Studi di Sassari, prima come professore associato, poi come ordinario.\nSpecialista dell'area linguistica ligure, collabora per questo settore all'impresa del Lessico etimologico italiano diretto a Saarbr\u00fccken da Max Pfister e Wolfgang Schweickard, e su temi legati al genovese e ai dialetti liguri ha all'attivo numerose pubblicazioni, sia di dialettologia che di storia linguistica, letteratura ed edizioni di testi, su riviste scientifiche italiane e straniere. \u00c8 autore di diverse monografie. \nI suoi interessi riguardano inoltre i fenomeni di contatto linguistico con speciale riferimento alle isole linguistiche del bacino del Mediterraneo, al dialetto ligure coloniale e in particolare al dialetto tabarchino. Si occupa tra l'altro di ricerche etimologiche sul lessico italiano e di temi e problemi legati alle minoranze linguistiche in Italia e in Europa.\nPer le sue ricerche sul dialetto tabarchino \u00e8 stato insignito della cittadinanza onoraria dei comuni di Calasetta e di Carloforte\nAltre attivit\u00e0.\nHa realizzato i testi per i documentari \"Un'atra Zenoa ghe fan. un viaggio nelle comunit\u00e0 liguri d'oltremare\" (2004) e \"Xeneizes. La presenza linguistica ligure in America Latina\" (2005). Ha curato nel 2004 la mostra fotografica \"Un'atra Zenoa ghe fan\", dedicata alle comunit\u00e0 linguistiche liguri del Mediterraneo. \u00c8 curatore insieme a Giustina Olgiati della mostra bibliografica e documentaria \"Il genovese. Storia di una lingua\", realizzata a partire dal settembre 2017 presso l'Archivio di Stato di Genova. Con Giorgio Marrapodi \u00e8 responsabile scientifico del festival annuale \"Kalenda Maia\" a Finale Ligure dedicato alle lingue romanze nei loro rapporti col genovese e le parlate liguri.\nPoesia.\n\u00c8 autore di due volumi di liriche in genovese: \nTraduzioni.\nCome traduttore in italiano dal francese e dallo spagnolo ha pubblicato tra l'altro:\nDall'italiano al genovese:"}
{"id": "2240644", "revid": "767487", "url": "https://it.wikipedia.org/wiki?curid=2240644", "title": "\u00dajezdec (Prachatice)", "text": "\u00dajezdec \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2240647", "revid": "767487", "url": "https://it.wikipedia.org/wiki?curid=2240647", "title": "Filipe Gomes Ribeiro", "text": "Carriera.\nClub.\nCresciuto in patria nel vivaio del , qui si mette in mostra positivamente venendo notato nel 2005 da Pantaleo Corvino, dirigente della ; viene quindi tesserato dai viola, con i quali gioca nel settore giovanile senza tuttavia riuscire a debuttare in prima squadra a causa di tre infortuni in sequenza che rischiano di precluderne l'attivit\u00e0. Nel 2008 rescinde quindi il contratto con la societ\u00e0 gigliata e, chiamato dal dirigente giallorosso Bruno Conti, comincia un periodo di prova con la ; dopo qualche settimana, il club capitolino decide di tesserarlo. Esordisce in Serie A il 21 febbraio 2009, entrando nella ripresa di Roma- (1-0), mentre gioca la sua prima partita da titolare il 21 marzo in Roma- (1-4).\nIl 7 luglio seguente, rimasto svincolato, passa al Siena. Nell'agosto del 2010 viene ceduto in prestito al , formazione militante in Prima Divisione. Rientrato in Toscana al termine della stagione, viene poi girato al , che lo acquisisce sempre in prestito nell'ambito del passaggio di Paolo Grossi al club senese. Il prestito in Lombardia viene prolungato poi alla stagione 2012-2013; nel febbraio del 2013 realizza la prima rete con la maglia varesina, durante il match contro il vinto 2-0.\nIl 10 agosto 2013, dopo aver rescisso il suo contratto con il Siena, viene acquistato dal , in Prima Divisione. In Umbria vince il campionato, conquistando con i grifoni l'approdo in Serie B nonch\u00e9, a fine torneo, la Supercoppa di Prima Divisione. Dopo aver iniziato la nuova stagione con il club perugino, il 1\u00ba settembre 2014 si trasferisce in prestito al , in Lega Pro. Nella stagione 2015-2016 torna in Umbria dove, tuttavia, non riesce a trovare spazio nell'undici titolare, sicch\u00e9, nel mercato di gennaio, passa in prestito agli albanesi del , in Kategoria Superiore. Il 3 luglio 2016 viene acquistato a titolo definitivo dal . Il 30 dicembre annuncia il suo ritorno in patria, per motivi familiari, col passaggio al , squadra di Rio de Janeiro.\nStatistiche.\nPresenze e reti nei club.\n\"Statistiche aggiornate al 30 dicembre 2016.\""}
{"id": "2240648", "revid": "228587", "url": "https://it.wikipedia.org/wiki?curid=2240648", "title": "Funzioni Iperboliche - derivazione", "text": ""}
{"id": "2240650", "revid": "767487", "url": "https://it.wikipedia.org/wiki?curid=2240650", "title": "Vit\u011bjovice", "text": "Vit\u011bjovice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2240651", "revid": "15756", "url": "https://it.wikipedia.org/wiki?curid=2240651", "title": "Personaggi di American Dad!", "text": "Lista dei personaggi della serie animata \"American Dad!\".\nPrincipali.\nStan Smith.\nStanley \"Stan\" Irwin Smith \u00e8 il protagonista della serie e il capofamiglia.\nStan Smith \u00e8 un agente della C.I.A. che, dopo aver lavorato come agente operativo sul campo, lavora alla sede centrale come esperto d'armi. Nella prima puntata della seconda stagione \u00e8 stato promosso vice-vice direttore diventando cos\u00ec la terza persona pi\u00f9 importante della C.I.A. dopo il vice-direttore Bullock.\nStan \u00e8 nato nel 1958 (confermato dalla sua lapide nell'episodio \"Che vinca lo Stan migliore\") e ha frequentato la scuola superiore John De Lorean. L'incontro con sua moglie Francine avviene nel 1980 quando entrambi erano al college e nello stesso anno si sposarono.\nStan va sempre in giro portandosi dietro la sua pistola che utilizza come arma da difesa nonostante in innumerevoli casi egli la punti addosso a chiunque lo infastidisca oltre misura, cerchi di attaccarlo direttamente, oppure anche solo per divertimento.\nNonostante Stan creda fermamente di essere un buon padre di famiglia, spesso causa problemi ai suoi familiari con i suoi principi da americano modello dando, per esempio, enorme importanza alla popolarit\u00e0 Stan \u00e8 xenofobo e sospettoso. \u00c8 cos\u00ec orgoglioso dell'essere americano che odia tutte le cose straniere. Odia anche essere considerato effeminato, visto il suo spiccato maschilismo; infatti crede che sua moglie dovrebbe stare a casa a fare le faccende domestiche e cucinare i pasti, e uscire di casa solo sotto scorta e inoltre cerca sempre di non piangere credendo che sia una cosa da donna. Ha inoltre l'abitudine di fissarsi su un'idea e di escludere le opinioni altrui. Non si fa scrupoli inoltre ad usare le risorse della C.I.A per i pi\u00f9 svariati motivi, facendo seguire la moglie da interi plotoni di agenti o facendo espatriare le persone a lui non gradite. Viene spesso mostrato che prende avventatamente misure estreme in modi che sono vistosamente distruttivi, disastrosi e pericolosi per la vita degli altri. A peggiorare le sue misure estreme, Stan \u00e8 completamente sconsiderato e insensibile, quindi non si ferma a pensare a come gli altri sono influenzati negativamente, n\u00e9 gli importa.\nEssendo fortemente repubblicano, storce il naso di fronte ad argomenti come l'aborto o il controllo delle armi. All'inizio della serie ha dei forti pregiudizi contro gli omosessuali. Il suo odio per i liberal \u00e8 motivo di numerosi scontri verbali con sua figlia Hayley. \u00c8 anche membro della National Rifle Association.\nNella versione originale \u00e8 doppiato da Seth MacFarlane. In italiano \u00e8 doppiato da Pino Insegno.\nFrancine Smith.\nFrancine Smith (cognome da nubile \"Ling\" nata \"Dawson\") \u00e8 la moglie di Stan Smith e la madre di Steve e Hayley.\nFrancine \u00e8 lo stereotipo della perfetta moglie e madre casalinga che ama il marito e i figli, sempre dolce e disponibile. Tuttavia sa essere molto violenta; infatti, in vari episodi, prende parte a zuffe o addirittura a scontri mortali. Ha un passato da ragazza \"facile\". Nonostante appaia a volte come una donna piuttosto sciocca, in varie occasioni si dimostra molto pi\u00f9 saggia e assennata del marito Stan.\nFrancine nasce in una famiglia ricca, dai coniugi Nicholas e Cassandra Dawson, che per\u00f2 l'abbandonano da piccola. Francine vive in orfanotrofio la sua infanzia, finch\u00e9 non viene adottata da Mama e Baba, una coppia cinese. Da bambina era mancina, ma all'orfanotrofio non era permesso dalle suore usare la sinistra.\nIn originale \u00e8 doppiata da Wendy Schaal, mentre in italiano \u00e8 doppiata da Claudia Razzi.\nHayley Smith.\nHayley Frantumasogni Smith \u00e8 la figlia maggiore della famiglia Smith.\nDiversamente dal padre e dal fratello, Hayley \u00e8 liberal, spesso aiuta i senzatetto ed \u00e8 una fumatrice occasionale di marijuana; era una vegetariana rigorosa, anche se con l'avanzare della serie ha abbandonato il suo vegetarianismo per passare ad una dieta normale. \u00c8 piuttosto hippie, come testimoniano l'abbigliamento, soprattutto la bandana verde a fiorami e la collana con il pendente pacifista. Hayley sembra essere un'esperta sulla storia americana delle donne e promuove i loro diritti. Ci\u00f2 causa numerosi accesi dibattiti con Stan. Quando Hayley era pi\u00f9 piccola aveva invece degli ottimi rapporti col padre dal quale si allontan\u00f2 per l'amore di Stan per le armi. Vive ancora con i suoi genitori e per un periodo ha frequentato l'universit\u00e0 della Comunit\u00e0 di Groff, anche se successivamente ha abbandonato gli studi e ci\u00f2 \u00e8 causa di dissapori con il padre. Nell'episodio \"La killer dei reni\" Hayley finisce in coma e in questo frangente Francine confessa a Stan che lui potrebbe non essere il padre naturale di Hayley in quanto pochi giorni prima del matrimonio si era ubriacata e drogata per poi tradire il futuro marito con un ragazzo di nome Joel Larson. Alla fine dell'episodio Stan sceglie di non voler scoprire chi sia il vero padre di Hayley.\nHayley ha un ragazzo quasi fisso chiamato Jeff Fischer, il quale \u00e8 un vegetariano come lo era lei e fanno uso di marijuana insieme. Una volta Hayley ha lasciato Jeff perch\u00e9 era troppo remissivo. Durante questo periodo, ha dormito con il capo di Stan, il Vice-Direttore della C.I.A. Bullock, nonostante egli sia un conservatore. Hayley pi\u00f9 tardi lasci\u00f2 Bullock per tornare con Jeff. In un altro episodio ha avuto un flirt con il koala Reginaldo. Nel primo episodio della settima stagione Hayley sposer\u00e0 Jeff contro il volere del padre che, a seguito di questo fatto, la disconoscer\u00e0 per poi riammetterla nella famiglia insieme a Jeff dopo che gli salveranno la vita nel sesto episodio della stagione. Nell'ottava stagione Jeff, a seguito di un intrigo di Roger per tornare a girare per casa senza doversi mascherare, verr\u00e0 rapito dagli alieni e di lui non si sapr\u00e0 pi\u00f9 niente fino alla dodicesima stagione dove, dopo essere sfuggito agli alieni che l'avevano rapito, \u00e8 stato catturato da un'altra razza di alieni che dopo aver ottenuto da lui le informazioni necessarie, ha spedito un suo clone col cervello di uno dei loro scienziati sulla Terra per studiarla, l'ha ucciso. Hayley devastata per questo piange la morte di Jeff, tanto da commuovere lo scienziato alieno che, con disappunto di Stan, si convince a sacrificare la propria vita affinch\u00e9 il cervello di Jeff possa essere impiantato nel corpo del clone e riportarlo cos\u00ec in vita. Jeff e Hayley tornano dunque insieme.\nIn originale \u00e8 doppiata da Rachael MacFarlane, mentre in italiano \u00e8 doppiata da Antonella Baldini.\nSteve Smith.\nSteven Anita Smith \u00e8 il figlio minore della famiglia Smith.\nNonostante la disapprovazione di suo padre, che lo vorrebbe vedere popolare a scuola e forte negli sport come il modello del perfetto figlio statunitense, Steve \u00e8 un ragazzino piuttosto pigro e impacciato, e passa il tempo con i suoi amici giocando a \"Dungeons &amp; Dragons\", ai videogiochi, fingendo di suonare strumenti musicali, o fingendo di essere i personaggi di \"Star Trek\". Malgrado sia considerato dislessico pu\u00f2 leggere e capire la lingua elfica ed \u00e8 in grado di comunicare con i delfini. Sembra essere innamorato della sorella di Toshi, uno dei suoi amici.\nSteve \u00e8 studente alla Pearl Bailey, dove \u00e8 particolarmente sfortunato con le ragazze. Steve vede il padre come proprio modello e lo sostiene sempre, ma la sua ingenuit\u00e0 lo porta spesso a seguire i consigli o le convinzioni di suo padre, apparentemente alla cieca. Spesso Stan cerca, a modo suo, di migliorare la vita di Steve o i suoi rapporti sociali, con scarsi risultati. La madre di Steve, Francine, non si preoccupa che Steve sia un nerd ed \u00e8 pi\u00f9 protettiva verso di lui, vedendolo come il suo \"bambino\". Steve non condivide molti interessi con sua sorella, Hayley, che spesso lo rimprovera per i suoi atteggiamenti. Ha spesso delle idee fuori dall'ordinario per elevare il proprio status sociale. Ha tre amici, Snot, Toshi e Barry, ma il suo miglior amico \u00e8 Roger, l'alieno membro della sua famiglia. Spesso i due giocano insieme ai videogiochi, si aiutano a vicenda e escogitano piani insieme. La tendenza di Steve a gonfiare il proprio ego per\u00f2, unita alla natura facilmente irritabile e vendicativa di Roger, spesso porta quest'ultimo a maltrattare fisicamente o fare scherzi pesanti a Steve.\nIn originale \u00e8 doppiato da Scott Grimes, mentre in italiano \u00e8 doppiato da Paolo Vivio.\nRoger.\nRoger Smith \u00e8 un alieno che \u00e8 stato liberato da Stan Smith dall'area 51, per riconoscenza dopo che questi gli ha salvato la vita. Roger si \u00e8 innamorato della Terra, dei suoi abitanti e dei loro modi di vivere, adattandosi alla vita umana nei peggiori dei modi: leggendo giornali o riviste di moda e di pettegolezzi, mangiando \"cibo spazzatura\" e abusando di alcool e sostanze stupefacenti. Ama particolarmente il corpo umano, cercando pi\u00f9 volte nella serie di avere relazioni amorose con umani. Ha 1 600 anni come dir\u00e0 nella puntata \"1.600 candeline\" e in una puntata rivela di essere arrivato sulla terra nel 1947, nello schianto di Roswell nel Nuovo Messico.\nSpesso sarcastico e dalla personalit\u00e0 mutevole, \u00e8 amante dell'arte e dei pettegolezzi. \u00c8 il miglior amico di Steve; non gli \u00e8 permesso di uscire di casa, ma spesso viola questa restrizione camuffandosi con stravaganti costumi per non farsi riconoscere come extraterrestre dalle altre persone, creandosi cos\u00ec veri e propri alter ego. Roger spesso si immedesima troppo quando impersona uno dei suoi alter ego, arrivando a costruire attorno a loro delle vere e proprie storie. I vari personaggi interpretati da Roger svolgono spesso un ruolo primario nella storia oltre a servire ad amplificare la sua natura androgina e pansessuale, che varia a seconda della situazione e del personaggio che interpreta.\nCinico, pigro ed amorale, Roger \u00e8 perennemente alla ricerca del lusso e del piacere facile e per questo in diversi episodi finisce sempre col mettersi nei guai. In molti episodi \u00e8 estremamente cattivo con Hayley, soprattutto per la sua personalit\u00e0 definita mascolina e poco attraente, per il suo stile di vita hippie e libertino, oppure per il suo modo di vestire. Durante i vari episodi vengono mostrate o scoperte particolari abilit\u00e0, pi\u00f9 o meno utili, connesse con la natura extraterrestre di Roger, e non raramente si tratta di capacit\u00e0 di cui lui stesso era inconsapevole.\nIn originale \u00e8 doppiato da Seth MacFarlane, mentre in italiano da Franco Mannella.\nKlaus.\nKlaus Heisler \u00e8 il pesce rosso parlante (una volta umano) della famiglia Smith.\nKlaus era un campione olimpico di salto con gli sci della Germania Est, sino a quando il suo cervello fu scambiato dalla CIA con quello di un pesce rosso per impedirgli di vincere la medaglia d'oro ai Giochi olimpici invernali del 1986 (nella realt\u00e0 in quell'anno non vi furono Olimpiadi invernali). Il nuovo Klaus prese quindi residenza dalla famiglia Smith divenendo loro animale domestico. Numerose volte tenta di appropriarsi di un corpo diverso da quello di un pesce.\nKlaus sembra essere in grado di respirare finch\u00e9 almeno una parte del suo corpo \u00e8 immersa nell'acqua. Infatti \u00e8 spesso mostrato mentre si trascina con le zampe anteriori sul pavimento in una bacinella d'acqua poco profonda. \u00c8 inoltre in grado di sopravvivere in qualsiasi tipo di liquido.\nKlaus parla con un accento tedesco particolarmente marcato. Il suo carattere presenta vari stereotipi relativi ai tedeschi: megalomania, rigidit\u00e0, tendenze sessuali sadiche. Una sua gag caratteristica prevede l'allusione al passato della Germania (specialmente durante la dittatura nazista), salvo poi svelare che si trattava di un malinteso, anche se in alcuni episodi mostra tendenze antisemite.\nNonostante le apparenze, Klaus in certi casi prova un profondo odio e disprezzo per tutta la famiglia Smith che non lo considera quasi mai. Klaus odia soprattutto Stan, per averlo condannato a vivere in un corpo da pesce rosso. \u00c8 attratto da Francine, e non ne fa mistero. Andando avanti con la serie cerca qualsiasi metodo per passare del tempo con gli altri personaggi, che spesso lo ignorano.\nIn originale \u00e8 doppiato da Dee Bradley Baker, mentre in italiano da Roberto Stocchi.\nParenti di Stan Smith.\nJack Smith.\nLadro, bugiardo ed egocentrico, il padre di Stan gli ha sempre fatto credere di essere un agente segreto, cosa che ha poi spinto il figlio a seguire questa carriera. In realt\u00e0, Jack \u00e8 un ladro di gioielli. Un esempio della sua bassezza si ha nell'ottavo episodio della prima stagione, in cui finge di essere un buon padre per Stan, cos\u00ec da mascherare le sue vere intenzioni. Usa infatti suo figlio come complice, raccontandogli di essere un agente della cosiddetta, \"Alleanza Scarlatta.\" Alla fine dell'episodio, si scopre la verit\u00e0 sul suo conto. Jack fisicamente rassomiglia al figlio, anche se si presenta con una benda nera sull'occhio destro. Nonostante nei primi episodi il rapporto tra Jack e Stan non fosse buono a causa dei tradimenti del padre, nella sua pi\u00f9 recente apparizione, quarta stagione, episodio tredici, Pap\u00e0 galeotto, i due sembrano essersi riavvicinati. Nell'ottavo episodio della decima stagione, Minstrel Krampus, Jack rivela di essere di origini tedesche e diviene il nuovo Krampus al posto del vecchio ucciso da Babbo Natale, che da bambino aveva imprigionato in una vecchia pentola.\nBetty Smith.\n\u00c8 la madre di Stan, a cui lui \u00e8 morbosamente legato dopo che il padre li ha lasciati. Dopo esser stata abbandonata da Jack Smith, Stan ha sempre evitato alla madre Betty qualsiasi frequentazione con altri uomini, poich\u00e9 riteneva che questi avrebbero potuto deluderla. Nonostante ci\u00f2, sposer\u00e0 Hercules, il macellaio greco di fiducia di Francine. Betty ed Hercules andranno successivamente a vivere in Grecia. Nella quarta puntata della nona stagione, intitolata, Patrigno americano, Hercules muore. Betty si trasferisce quindi nell'attico della casa di Stan, dove incontra Roger che si presenta sotto la falsa identit\u00e0 di Tom Yabbo, istruttore di yoga. I due si sposano e partono in viaggio di nozze alla cascate del Niagara. Qua Betty ha in realt\u00e0 intenzione di uccidere Tom per incassare la polizza di assicurazione sulla vita che aveva precedentemente stipulato, in modo da realizzare il suo sogno di vivere mantenendosi da sola. Nonostante il tentativo di Stan di salvargli la vita, Tom cade nelle cascate. Tuttavia poi vede Roger alla guida di un gruppo di turisti e si tranquillizza sulla sua salvezza. Betty riesce poi ad incassare la polizza dall'assicurazione, e si trasferisce a Parigi, dove la vediamo in un cinema intenta a vedere il film, Fast and Furious 7.\nNicholas \"Rusty\" Smith.\n\u00c8 il fratellastro di Stan; vive del Midwest degli Stati Uniti d'America. \u00c8 nato da un rapporto occasionale tra Jack Smith, il padre di Stan, ed una nativa americana. In un episodio della settima serie, sesto episodio, \"Eredit\u00e0 contesa\", si scopre che gli Smith invitano ogni anni, lui e la sua famiglia, composta dalla moglie e da un figlio, anch'essi di origini indigene, alla festa del ringraziamento, in modo che Stan si possa vantare della bella casa in cui abita, pensando che il fratello viva in un teepee. Tuttavia un anno decidono di far visita alla casa del fratello e scoprono che possiede un'enorme villa in stile romano, con tanto di piscine, chef e sala giochi con realt\u00e0 virtuale. La grande ricchezza si spiega dal fatto che alla morte del nonno, Stan ha ricevuto dei soldi, mentre Nicholas un terreno, che in seguito scopre essere un giacimento di rame. Nicholas condivide come Stan il vanto di avere invitato i familiari facendogli vedere le ricchezze che possiede. \u00c8 all'oscuro del fatto che Stan tenga in casa propria un alieno: Roger.\nJoanna Smith.\n\u00c8 la moglie con cui Stan convoler\u00e0 temporaneamente a nozze. Stan incontra Joanna in un poligono di tiro e scopre di avere degli interessi in comune. Divorzieranno quasi subito, ma solo dopo che Stan avr\u00e0 fatto cinque volte sesso con lei. Joanna dopo il divorzio otterr\u00e0 la custodia congiunta di Steve con Francine, nonch\u00e9 met\u00e0 di casa Smith. Joanna ha lo stesso carattere autoritario ed impulsivo di Stan e non rifiuta mai una sfida.\nParenti di Francine Smith.\nBaba e Mama Ling.\nGli orrendi genitori adottivi asiatici di Francine. Presentano tutti gli stereotipi occidentali negativi sui cinesi: invadenti, parsimoniosi, non tengono molto all'igiene e fanno continuamente sfoggio della loro millenaria cultura propinando ai familiari svariati rimedi naturali. Hanno una figlia naturale, Gwen, a cui hanno destinato tutti i loro averi dopo la morte. Baba Ling ammette con Stan di ritenere sua figlia Gwen, una cretina e che li ha profondamente delusi per essere stata bocciata in matematica, che secondo loro un cinese che non riesce in matematica \u00e8 un totale incapace. Sono sicuri che in futuro Gwen avr\u00e0 grossi problemi, spiegando tale motivo a Stan credendo di pi\u00f9 in Francine che, secondo loro, sar\u00e0 in grado di cavarsela meglio nelle situazioni peggiori. Nonostante i loro difetti, sono molto affezionati a Francine, le vogliono veramente bene, al contrario dei veri genitori che l'abbandonarono per poter viaggiare in prima classe in aereo. Quando Stan si trova fra scegliere tra i veri genitori di Francine e quelli cinesi adottivi, incita la moglie che sono Baba e Mama Ling i suoi veri genitori poich\u00e9 essi si sono sempre preoccupati per lei in ogni situazione. \u00c8 interessante come i Ling, nella puntata, \"Grosso guaio a Little Langley\", arredino l'abitazione degli Smith in stile Washitsu, con ad esempio la tavola kotatsu, in realt\u00e0 aspetti non della cultura cinese, ma dell'odierna cultura giapponese. Giova precisare che \"B\u00e0ba\" e \"M\u00e0ma\" sono gli equivalenti, in Cinese Mandarino, di \"Pap\u00e0\" e \"Mamma\" - i loro veri nomi non sono mai stati rivelati nella serie televisiva, mentre \"Ling\" (\u51cc) \u00e8 un cognome cinese tradizionale.\nGwen Ling.\n\u00c8 la figlia di B\u00e0ba e M\u0101ma Ling; i suoi genitori le hanno intestato ogni loro avere perch\u00e9, a loro dire, Gwen \u00e8 un'inetta. Fa la modella, e pare essere molto attraente, tanto che Stan non ha mai nascosto di provare attrazione nei suoi confronti.\nNicholas e Cassandra Dawson.\nI veri genitori di Francine, milionari; hanno abbandonato Francine quando era piccola per poter viaggiare in prima classe. Vengono rintracciati da Stan, che li cerca appena si stufa della presenza di B\u00e0ba e M\u0101ma Ling in casa. Stan li conduce a casa sua dopo che Francine ha cacciato di casa B\u00e0ba e M\u0101ma. Stan per\u00f2 resta intrappolato in un incendio divampato in casa, ed \u00e8 grazie a B\u00e0ba che si salva. Si rende quindi conto che M\u0101ma e B\u00e0ba sono dei bravi genitori, mentre Nicholas e Cassandra, che lo avevano invece abbandonato a morire tra le fiamme e che cercano di convincerlo con doni materiali, non sono affatto brave persone: Stan prende quindi la sua decisione e caccia i Dawson di casa.\nFamiglia Fischer.\nJeff Fischer.\nJeff Fischer \u00e8 il marito di Hayley. Si sa che \u00e8 piuttosto stupido, ama abbracciare le persone, talvolta si droga e condivide gli stessi interessi di Hayley, sebbene quest'ultima lamenti il fatto che Jeff risulti troppo \"appiccicoso\" nei suoi confronti. I rapporti con suo padre Henry sono scarsi d'affetto. Nel corso della seconda serie, episodio diciannove, Custodia congiunta, emerge che sua madre lo ha abbandonato prima della nascita, facendolo nascere nel furgone dove Jeff vive attualmente, serie uno, episodio tre, P\"ap\u00e0 ci sa fare\". Jeff confida a Stan che considera suo zio Frank la sua vera figura paterna. Sempre nell'episodio, \"Custodia congiunta\", Stan scopre che Jeff \u00e8 ricercato dalle Autorit\u00e0 dello Stato della Florida, poich\u00e9 venne appurato che trasportava, a sua insaputa, un carico di droga per conto del padre che tentava di sfruttarlo. Nel centesimo episodio di American Dad, sesta serie episodio uno, \"Pugni, pupe e pecunie\", Jeff convoler\u00e0 a nozze con Hayley Smith, dopodich\u00e9 scomparir\u00e0 con la moglie dalla serie, per riapparire nel sesto episodio della sesta serie, \"Eredit\u00e0 contesa\", quando con Hayley salver\u00e0 la famiglia Smith dal fratellastro indiano di Stan.Stan per\u00f2 faticher\u00e0 ad accettare Jeff nella famiglia fino a quando Jeff non gli salver\u00e0 la vita nell'episodio, \"Per chi suona il sonaglino\", dove Babbo Natale, infuriato con gli Smith perch\u00e9 da loro quasi ucciso, tenter\u00e0 di ucciderli tutti scatenando un esercito di elfi. Pi\u00f9 recentemente Jeff scoprir\u00e0 che Roger \u00e8 un alieno, e, non sapendo mantenere un segreto spifferer\u00e0 tutto; Stan, quindi, per proteggere la famiglia, dovr\u00e0 decidere se uccidere Jeff o Roger. Alla fine, Roger decider\u00e0 di tornare al suo pianeta d'origine, ma al momento di raggiungere i suoi simili arrivati a prenderlo, abbraccer\u00e0 Jeff e lo butter\u00e0 nel risucchiatore della navicella. Hayley, tenter\u00e0 di far ritornare Jeff, ma non ci riuscir\u00e0, e si rassegner\u00e0 al fatto di aver perso il marito, e non smetter\u00e0 pi\u00f9 di odiare il padre e l'alieno che lo hanno fatto scomparire. Nell'episodio \"Perduto nello spazio\" lo si vede scappare da una specie di supermercato del pianeta di Roger e tornare sulla terra, salvo poi scoprire che ci sono 47.000 pianeti che si chiamano Terra, e, non sapendo quale sia quello giusto, inizia a vagare per cercare di tornare a casa. Jeff si mette in contatto con Hayley attraverso una radio-trasmittente, e le chiede di aspettarlo, poi il ragazzo trova un corridoio spazio-temporale, e ritorna sulla Terra, per poi scoprire che sono passati tantissimi anni da quando \u00e8 stato rapito dagli alieni, Hayley \u00e8 diventata ormai vecchia, e ha aspettato suo marito per tutto questo tempo, salvo per\u00f2 non vivere a pieno la sua vita durante l'attesa; Jeff, sentendosi in colpa, riparte con la navicella e attraversa nuovamente il corridoio spazio-temporale tornando nella sua epoca, poi si mette nuovamente in contatto con Hayley dicendole di non aspettarlo pi\u00f9 perch\u00e9 quasi sicuramente non torner\u00e0 sulla Terra, dicendole che ora \u00e8 libera di vivere la sua vita, senza sentirsi in dovere di aspettarlo. Nella tredicesima puntata della dodicesima stagione si viene a sapere che Jeff \u00e8 morto, ucciso da alieni che hanno estratto da lui le informazioni necessarie sulla Terra. Tuttavia l'alieno che era stato inviato sulla terra sotto le sembianze di Jeff per spiare i terrestri, colpito dalla generosit\u00e0 di Stan, soprattutto dallo yogurt-gelato con gli smarties, commosso dal dolore di Hayley si sacrificher\u00e0 affinch\u00e9 il cervello di Jeff, che era stato conservato intatto, possa essere impiantato nel corpo del clone riportando cos\u00ec Jeff in vita.\n\u00c8 doppiato nella versione originale dall'omonimo Jeff Fischer, mentre in italiano da Nanni Baldini.\nHenry Fischer.\n\u00c8 il padre di Jeff e vive in una fattoria del Nord Carolina. Henry \u00e8 in realt\u00e0 implicato nello spaccio di droga e sar\u00e0 tratto in arresto dal Dipartimento di Polizia della Citt\u00e0 di Boca Raton (Florida). I rapporti col figlio Jeff sono carenti d'affetto, tanto da portare il figlio ad elevare a figura paterna lo zio Frank. Henry ha tentato anche di far arrestare suo figlio affinch\u00e9 questi potesse incassare la taglia su Jeff.\nC.I.A..\nAvery Bullock.\nVice Direttore della C.I.A, \u00e8 il capo di Stan. Ha 58 anni, nervoso e patriottico come Stan, ma molto meno paranoico e spesso pi\u00f9 competente. \u00c8 sposato, ma sua moglie Miriam venne ammanettata ad un radiatore a Falluja, e, dato che \"non negozia con i terroristi\", non ha mai accettato di pagarne il riscatto. Nonostante ci\u00f2 nell'episodio \"Bullock contro Stan\" ha una relazione con Hayley, e in tal modo, Stan riuscir\u00e0 ad avere la promozione di Vice Vice Direttore della C.I.A. Prover\u00e0 ad avere altre donne, con l'aiuto di Stan e Francine, ma tutte le sue relazioni finiranno male. Quando Stan decide di recarsi Falluja a liberare la moglie Miriam, la ritrova completamente pazza e convertita alla fede islamica. In qualit\u00e0 di Vice Direttore della C.I.A. esercita un certo fascino nei confronti dei sottoposti che fanno di tutto per ben apparire ai suoi occhi; questo spinge Francine ad essere invidiosa di tutte le attenzioni che suo marito riserva al suo capo anzich\u00e9 a lei. Bullock, talvolta, comander\u00e0 a Stan l'esecuzione di compiti degradanti. \u0116 ossessionato dall'idea che qualcuno gli voglia rubare il suo \"sandwich speciale\", del quale custodisce gelosamente la ricetta, tanto che arriva a minacciare con la pistola chiunque osi solo pensare di toccarlo. Il suo personaggio \u00e8 un omaggio all'attore Patrick Stewart, che lo doppia in originale, che interpreta il personaggio di Jean-Luc Picard nella serie . Nella terza puntata della quarta stagione infatti Bullock si rivolge a Stan chiamandolo \"numero uno\", epiteto con cui il capitano Picard si rivolge al suo secondo William Riker; entrambi assumono ruoli di comando, e la somiglianza, inoltre, \u00e8 evidente.\nMiriam Bullock.\nMoglie di Avery Bullock, viene rapita e imprigionata per tre anni a Falluja. Viene liberata da Stan quando ormai \u00e8 diventata completamente pazza e di fede islamica. Rinsavisce quando vede Sanjen \"A.J.\" Bullock, che, essendo stato adottato dal marito, \u00e8 legalmente suo figlio. Verr\u00e0 poi uccisa con un machete, durante la sua festa di compleanno, dall'alter ego sadico di Roger, Ricky lo Spagnolo.\nSanjen \"A.J.\" Bullock.\nFiglio adottivo di Avery Bullock, portato in America da Francine che precedentemente ne aveva preso la custodia in quanto convinta da Stan di essere la responsabile dell'omicidio della sua migliore amica Melinda, in realt\u00e0 compiuto, erroneamente, da Bullock. Quando Francine realizzer\u00e0 di non essere la responsabile dell'omicidio, unitamente a Stan, doner\u00e0 Sanjen ad Avery Bullock sperando che questi riesca a colmare la sua solitudine.\nJackson.\n\u00c8 uno dei colleghi di Stan presso la sede centrale della C.I.A. con un passato da ex omosessuale nonch\u00e9 ex agente immobiliare. Apparentemente, nel momento in cui Jackson smise di vendere appartamenti, la sua omosessualit\u00e0 ebbe termine. Nonostante ci\u00f2, qualcosa suggerisce che Jackson non si sia mai \"convertito\", e che anzi, possa essere transessuale. Inoltre quando gli fu domandato se lo avesse mai fatto con una Sirena, egli risponde di no. \u00c8 spesso ritratto con qualcosa in mano, generalmente una tazza di caff\u00e8.\nDick Reynolds.\nCollega di lavoro di Stan, Dick Reynolds \u00e8 un personaggio che a causa della miglior retribuzione del lavoro di sua moglie Sheila, con la quale successivamente divorzier\u00e0, finisce per accusare la perdita parziale della propria mascolinit\u00e0. Reynolds ha un figlio con una mano spaventosamente grande. Dick \u00e8, altres\u00ec, proprietario di un cane di nome Biscotto. \u00c8 continuamente preso in giro dai colleghi, in particolare da Bullock che lo rende vittima di crudeli scherzi, per il suo nome che, in inglese, significa letteralmente \"cazzo\" o \"pisellino\".\nSanders.\n\u00c8 l'ennesimo collega di lavoro di Stan. Prende spesso parte alle riunioni di lavoro con Bullock e Stan. \u00c8 solito uscire con Jackson e Dick Reynolds. Secondo una sua affermazione, una volta ha ucciso un panda.\nDuper.\n\u00c8 il rivale di Stan che lo batte sempre in ogni cosa. Stan lo odia profondamente e usa ogni tipo di mezzo per screditarlo, farlo retrocedere di ruolo nella C.I.A. e prendere il suo posto facendo notare i suoi difetti a Bullock. Il primo successo dell'Agente Duper nei confronti di Stan \u00e8 avvenuto durante la simulazione di un \"cambio di regime\", poich\u00e9 non si limita a completare l'esercitazione in un lasso di tempo inferiore a quello di Stan, ma pronuncia anche una frase ad effetto che il Vice Direttore Bullock finir\u00e0 per apprezzare maggiormente rispetto a quella di Stan. Tra i suoi altri successi si annovera il merito di aver disinnescato una bomba piazzata da Stan nell'ufficio di Bullock affinch\u00e9 questi notasse la bravura ed il coraggio di Stan, ma poich\u00e9 quest'ultimo rompe erroneamente i suoi occhiali da vista che avrebbero reso possibile la lettura delle istruzioni per il disinnesco della bomba, Duper interviene disinnescando l'ordigno. Successivamente perir\u00e0 a causa dell'incidente di un autobus e verr\u00e0 sostituito da un suo clone.\nBill.\nBill \u00e8 il sosia di Stan fornitogli dalla C.I.A. Stan lo usa, oltre che per le missioni, per sostituirlo per le cose che non vuole fare, come fa Carl Crushman nella serie canadese Carl Squared, o nei posti dove non vuole andare, come i corsi di cucina o il battesimo di Steve. Curiosamente nella versione in onda negli U.S.A., Bill \u00e8 doppiato con la stessa voce di Stan, ma con un accento meridionale tipico degli Stati federati del Sud. Nella puntata, \"\u00c8 bello essere la reginetta\", Francine gli spara nelle ginocchia. In un episodio, Bill ha una relazione con Hayley, ma ad insaputa di quest'ultima e di Stan, egli prova, invano, ad andare a letto con Francine. Quando Stan lo scopre, lo getta dalla finestra della camera da letto e gli intima di star lontano dalla sua famiglia.\nReginaldo.\nReginaldo (nella serie originale Reginald) esattamente come Klaus Heissler, \u00e8 un koala con il cervello di un essere umano. Originariamente Reginald era un senzatetto afro-americano, che, trovandosi in difficolt\u00e0 economiche e non riuscendo a garantirsi un pasto, leggendo un giornale apprende che la C.I.A. offre un pasto gratuito. Reginald accetta, ma al primo morso egli viene costretto a sottoporsi all'operazione che trasferir\u00e0 le sue facolt\u00e0 mentali nel corpo di un koala. Nell'episodio, \"Moglie di riserva\", \u00e8 dimostrato come egli partecipi a missioni pericolose. Nella stessa puntata Reginald tenta di sedurre, senza successo, Hayley mentre si trovavano nella piscina di casa Smith. Doppiato in italiano da Stefano Mondini.\nJim.\nJim \u00e8 un agente della C.I.A. apparso nella puntata, \"Moglie di riserva\". Stupisce Stan per il suo \"saperci fare\" con le donne. Infatti, grazie a una breve sequenza di ballo, e a un particolare sguardo rivolto alle donne, riesce a farle cadere ai suoi piedi. \u00c8 stato unitamente a Stan in stato di prigionia in America Latina. Quando Stan, unitamente a Jim, riesce a liberarsi e ritorna a casa, rivela a Francine di avere \"Meg\", quale sorta di \"moglie di riserva\", ovvero il dentista di famiglia, allora Francine, per far ingelosire Stan, individua in Jim il suo \"marito di riserva\". Successivamente Jim si innamorer\u00e0 di Francine e attenter\u00e0 alla vita di Stan, facendolo cadere dall'aereo e combattendo contro di lui, ma verr\u00e0, probabilmente, ucciso da Meg con un colpo di fucile.\nFamiglia Corbin-Bates.\nGreg Corbin.\nGreg \u00e8 il conduttore della rete televisiva W-ANG-TV. Abita col suo compagno Terry Bates, con il quale conduce il telegiornale ed altri programmi televisivi, in una casa vicino a quella degli Smith. Greg \u00e8 un omosessuale appartenente al gruppo politico che fa capo al Partito Repubblicano statunitense. Viene presentato come un personaggio molto sofisticato dal punto di vista culturale, tanto che a un certo punto Stan lo ha scelto al posto di Francine come suo ospite per partecipare alla festa di alto livello di Avery Bullock.Lui e il suo compagno Terry hanno una figlia, di nome Libby, da Francine attraverso la tecnica della surrogazione. Viene doppiato da Seth MacFarlane in originale.\nTerry Bates.\nTerry \u00e8 il compagno di Greg Corbin, nonch\u00e9 co-conduttore della rete televisiva W-ANG-TV. A differenza di Greg, Terry aderisce alle idee del Partito Democratico statunitense. Insieme a Greg decide di adottare una bambina di nome Liberty Belle. Terry alla fine lascia Greg per seguire i 311 in tour. La rimozione di Terry dalla serie \u00e8 dovuta all'abbandono di Mike Barker, suo doppiatore, a causa di divergenze creative.\nLiberty Belle Corbin-Bates.\nFiglia di Greg Corbin e Terry Bates concepita mediante l'ovodonazione e la partecipazione di Francine Smith.\nTank Bates.\n\u00c8 il padre di Terry, e anche ex giocatore di football americano. Quando Tank visita suo figlio, Terry finge che Francine sia la sua fidanzata e Liberty Belle la loro figlia illegittima nonch\u00e9 Stan e Greg una coppia di omosessuali. Quando Tank scopre l'inganno, ripudia suo figlio Terry. Successivamente Terry dar\u00e0 a suo padre l'opportunit\u00e0 di scegliere di entrare a far parte della famiglia, riconoscendo il suo rapporto con Greg o di andarsene. Tank decider\u00e0 proprio di andarsene e continuare a ripudiare suo figlio Terry.\nHeath Ledger.\n\u00c8 il Bulldog francese, che porta il nome del celebre attore, di propriet\u00e0 di Greg e Terry. Si presume il nome sia stato scelto per il ruolo che Heath Ledger ricopriva in \"I segreti di Brokeback Mountain\", quello del cow-boy omosessuale.\nPearl Bailey High School.\nPreside Lewis.\nIl Preside Lewis \u00e8 il funzionario responsabile della Pearl Bailey High School ed anche un pericoloso psicopatico, spesso impegnato in losche attivit\u00e0. \u00c8 un membro degli \"Illuminoci\", un'organizzazione segreta che ruota attorno al presunto complotto sul segreto dell'invenzione del burro di arachidi americano. Quando in una puntata riferisce a Steve di aver scoperto delle sostanze stupefacenti nel suo armadietto, mostra di aver una notevole cultura sulle droghe. Afferma, altres\u00ec, che il signore della droga, un tale Esteb\u00e1n Montilla \u00e8 tornato in attivit\u00e0, per cui chiede a Steve di riferirgli che \"El Lobo Negr\u00f3n\" (\"Il Lupo Nero\"), gli manda i suoi saluti. Lewis \u00e8 il padre di Janet, che tuttavia a suo dire gli arreca profonda vergogna; ragione per la quale egli ha sempre evitato di far notare il rapporto di parentela con la figlia. \u00c8 altrimenti solito tenere una banconota da 500$ in vista affinch\u00e9 gli studenti credano che sia ricco mentre invece vive in una disgustosa villa messa a soqquadro. Ha una complicit\u00e0 con Steve, infatti in alcune occasioni dimostrano di essere amici. Doppiato in italiano da Alessandro Ballico.\nSchmuley \"Snot\" Lonstein.\nNoto come \"Snot\", \u00e8 l'amico ebreo, con baffi ed acne sul volto, di Steve. \u00c8 in grado di parlare la lingua Klingon nonch\u00e9 di leggere Quenya. I suoi genitori sono talmente poveri da non potersi permettere le spese per un Bar mitzvah decente al punto che questi sar\u00e0 offerto da Steve. Esattamente come Steve, \u00e8 attratto anche da donne anziane. Snot sembra il membro meno eccentrico del gruppo di amici di Steve. Molti membri della sua famiglia sono stati vittime di omicidi e tentati omicidi. Doppiato in italiano da Simone Crisari (st.1) e da Gabriele Sisci (st.2+).\nBarry Robinson.\nBarry \u00e8 un amico di Steve Smith. Ha i capelli rossi, una voce stridula, obeso, ed indossa sempre una t-shirt bianca abbinata a pantaloncini verdi ed \u00e8 diabetico. Non appare particolarmente sveglio e ha spesso comportamenti infantili, per esempio ha il pianto facile, ma questa sua caratteristica \u00e8 dovuta a un medicinale che Barry deve assumere ogni giorno per bloccare la sua innata indole criminale. Nella puntata intitolata, \"Con gli amici di Steve\", Barry diventa il pupillo di Stan e va a vivere a casa Smith: una volta finite le pastiglie, Barry riveler\u00e0 la sua vera natura di folle perverso dal carattere dominante, a cui si associa anche una voce dal tono basso e profondo. Barry \u00e8 tremendamente odiato da Stan Smith; ogni volta che lo vede lo insulta rifiutandosi di farlo entrare in casa sua. Il disprezzo di Stan per Barry \u00e8 cos\u00ec grande da essere arrivato a minacciarlo con la sua pistola e sparargli nel caso non fosse stato zitto. Doppiato in italiano da Luca Giliberto (st.1-7), da ? (st.8-13) e da Stefano Broccoletti (st.14+).\nToshi Yoshida.\n \u00e8 l'amico giapponese di Steve. Comprende perfettamente la lingua inglese, ma non sa parlarla. Molto spesso i suoi amici non comprendono quello che dice cambiando o confondendo le sue parole. Come Steve \u00e8 molto intelligente, infatti in una puntata riesce ad apprendere il russo in un giorno, solo per sposarsi con una russa che lo attraeva. \u00c8 apparentemente l'unica persona al di fuori della famiglia Smith ad essere consapevole del fatto che Roger sia un alieno. Toshi sembra la caricatura del giapponese medio presente nei film statunitensi di guerra: \u00e8 crudele, sostiene di aver ucciso in passato sia per onore sia per piacere, nonch\u00e9 anti-americano. Accusa spesso atteggiamenti razzisti da parte degli amici ed afferma che il prossimo secolo sar\u00e0 dominato dal Popolo Giapponese. Toshi ha una sorella, Akiko, che spesso funge da interprete; ella infatti si esprime correttamente in inglese. Spesso Toshi ha dimostrato disprezzo verso Steve poich\u00e9 per le sue male interpretazioni di quello che dice lo fa finire nei guai. Spesso Toshi brama di vendicarsi nei suoi confronti, come quanto Steve si infatu\u00f2 di sua sorella, e lui, si prepar\u00f2 ad ucciderlo con una spada da samurai. In un altro episodio, Steve credendo di essere un lupo mannaro chiede ai suoi amici di ucciderlo con una pistola caricata con un proiettile d'argento. Toshi ammette che gli stava offrendo una delle cose che pi\u00f9 desiderava. Pi\u00f9 avanti in un episodio, Steve comprende di avere sempre frainteso le parole di Toshi e per questo gli ha causato un sacco di problemi, chiedendogli infine scusa per tutto ci\u00f2 che gli ha fatto. Toshi dopo questo sembra accettare di pi\u00f9 Steve, cementificando cos\u00ec la loro amicizia. Doppiato da Daisuke Suzuki.\nAkiko Yoshida.\nAkiko Yoshida (\u5409\u7530\u6681\u5b50 Yoshida Akiko) \u00e8 la sorella di Toshi. A differenza di suo fratello, si esprime correttamente in inglese e, talvolta, si presta quale interprete del fratello. Nella puntata, \"Il wurstel del malcontento\", ha fatto parte della commissione arbitrale nella competizione tra Steve e Toshi. \u00c8 l'unico personaggio della serie che mostra un certo invecchiamento con il passare del tempo. Nella settima stagione Steve si innamorer\u00e0 di lei, anche se in precedenza aveva gi\u00e0 mostrato segni di \"apprezzamento\", ma verr\u00e0 snobbato per un bambino di nove anni, cosa che lo ferir\u00e0 profondamente. Sar\u00e0 nell'ottava stagione che i due finalmente si avvicineranno, nonostante l'opposizione delle rispettive madri in competizione tra loro, e si scambieranno un bacio appassionato, il che fa presagire un loro possibile fidanzamento in futuro.Doppiata in Italiano da Germana Savo\nDebbie Hyman.\nEx fidanzata di Steve, sovrappeso ed amante del \"macabro\" e delle armi. Quando Stan scopre che suo figlio esce con una ragazza sovrappeso, rimane disgustato e finisce per diventare vittima dell'anoressia. Steve romper\u00e0 temporaneamente con Debbie poich\u00e9 preoccupato per le condizioni di salute del padre. Romper\u00e0 con lei definitivamente nella puntata \u201c\"Dacci un taglio Stan\u201d\" della terza stagione, mentre in un altro episodio, Debbie lo lascia perch\u00e9 vede Steve ancora immaturo. Doppiata in italiano da Domitilla D'Amico.\nLisa Silver.\nLisa \u00e8 la tipica, \"ragazza popolare\". Responsabile delle cheerleader della Pearl Bailey High School. Finge un rapporto di fidanzamento con Steve, nel momento in cui questi viene eletto quale Presidente del Consiglio Studentesco. Poich\u00e9 Stan scopre che Lisa ferisce i sentimenti del figlio, decide di espellere dal Paese la famiglia Silver. Nell'episodio, \"1.600 candeline\", Lisa accetter\u00e0 l'invito di andare al ballo della scuola insieme a Steve e in un episodio Steve le fa venire un herpes.\nLindsey Coolidge.\n\u00c8 una ragazza sulla quale Steve non smette mai di tentare di lasciare una buona impressione. Nella sua prima apparizione ella afferma che Steve \u00e8 pi\u00f9 interessante di quanto credesse, tuttavia, poich\u00e9 scopre che Roger \u00e8 un alieno, i suoi ricordi saranno cancellati grazie all'intervento di Stan e delle apparecchiature speciali della C.I.A. Successivamente Lindsey rivela di nutrire un notevole interesse sia per i ragazzi che si dedicano a comportamenti rischiosi, sia per quelli che suonano il violoncello.\nIntorno ai vicini.\nLinda Memari.\nA causa delle sue origini iraniane, Stan l'accusa di essere una terrorista, tanto da rinchiuderla nel suo giardino insieme al marito Bob Memari e di tentare, senza alcun successo, delle torture per spingerli a confessare. Lesbica probabilmente repressa e innamorata segretamente di Francine. Non \u00e8 mai riuscita a confessaglielo, anche se in una puntata Linda bacia Francine, ma quest'ultima non crede sia un vero bacio. Nella sedicesima stagione, Roger afferma che Linda \u00e8 morta.\nBob Memari.\nMarito di Linda Memari. Iraniano come la moglie, viene accusato anche lui di terrorismo da Stan. In una puntata appare quasi rassegnato del fatto che la moglie non sia realmente attratta da lui, chiedendo se pu\u00f2 almeno guardare il rapporto tra lei e Francine.\nChuck White.\nStereotipo del perfetto americano, costantemente in competizione con Stan. Chuck abusa di sua figlia, Betsy, costringendola a fare ginnastica e tenendola lontana dai ragazzi perch\u00e9 crede che la metteranno incinta. Termina ogni frase con una risata beffarda, tuttavia, sembra non avere alcun controllo su di esso e sembra sempre ridere anche quando \u00e8 arrabbiato o depresso. Fin dalla sua prima apparizione, tuttavia, la vita di Chuck \u00e8 andata lentamente a pezzi: Betsy \u00e8 stata accidentalmente impregnata del figlio di Roger e di conseguenza ha perso l'occasione per andare alle Olimpiadi, e sua moglie \u00e8 stata svergognata dal giornale locale per aver fumato cannabis ed \u00e8 nota per essere apertamente promiscua.\nKristy White.\nFortunella e perfettina come il marito, acerrima rivale di Francine.\nSergej Kruglov.\nAnche detto il \"Lupo di Leningrado\", era una spia del K.G.B. e nemico mortale di Stan. Ora vive negli Stati Uniti, ed \u00e8 vicino di casa della famiglia Smith. Appare nell'episodio, \"Cielo Ottobre rosso\", della terza serie, dove tenta di trasformare Steve in comunista per vendetta personale contro Stan e contro il sistema capitalista. \u00c8 presente anche nella puntata, \"Fantasma del Telethon\", nella veste di ammaestratore di orsi da circo.\nBuckle.\nUn uomo di montagna che gli Smith incontrano quando Stan pens\u00f2 che un trapano da guerra nucleare fosse la cosa reale. Buckle li segue di nascosto a casa per cercare di rapire e sposare Hayley. Gli Smith escogitano un piano per distrarlo da Hayley e liberare Roger da un falso matrimonio per ottenere un nuovo frullatore sistemando Buckle con la sposa designata di Roger, Sharri Rothberg, che continua a infastidirlo. Successivamente, i due si trasferiscono nel quartiere degli Smith. In passato lavorava come realizzatore di effetti speciali per la Disney, ma \u00e8 stato licenziato perch\u00e9 i suoi progetti erano stati considerati troppo spaventosi.\nPadre Donovan.\nPadre della chiesa episcopale di Langley Falls, passa molto tempo lontano dalla sua comunit\u00e0. \u00c8 estremamente annoiato e pieno di risentimento per il suo lavoro e la sua fede, preferendo andare a pescare la domenica. Donovan ottiene tutte le informazioni per gli elogi dalle patenti di guida e non si limita a fare sesso con donne sposate della sua congregazione (anche se \u00e8 particolarmente attratto da Francine). Nonostante il suo lavoro, \u00e8 ateo, ed ha una conoscenza molto scarsa della Bibbia.\nBarbara \"Barb\" Hanson.\nBarbara Hanson lavora per una societ\u00e0 immobiliare. Viene rapita da Stan quando Francine rivela che vuole diventare un agente immobiliare nelle'episodio, \"Livelli di rischio\". Viene inviata a Guantanamo Bay, dove due detenuti minacciano di tagliagli la mano dopo che lei sottrae il loro tovagliolo.\nIl capitano Monty \u00e8 accoppiato a Barbara Hanson nell'episodio, \"Roger\" e Ionello show televisivo, \"Best Buddiez! \"Entrambi, al posto delle mani hanno degli uncini. Pi\u00f9 tardi, lei riappare quale Ausiliaria del Traffico. Bruno e il resto del Tex Mex e del cast sembrano eseguire una coreografia con il capitano Monty Barbara Hanson nell'episodio, \"Phantom of the Telethon\". Recita un cameo in una scena dell'episodio, \"100 dC, ed\" appare anche al di fuori del Cirque du Soleil Moon Frye nel corso dell'episodio, \"Stanny-Boy Frantastic\". Barbara \u00e8 doppiata in originale da Rachael MacFarlane."}
{"id": "2240652", "revid": "767487", "url": "https://it.wikipedia.org/wiki?curid=2240652", "title": "Vrbice (Boemia meridionale)", "text": "Vrbice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2240653", "revid": "339392", "url": "https://it.wikipedia.org/wiki?curid=2240653", "title": "Jack Smith (personaggio)", "text": ""}
{"id": "2240665", "revid": "115917195", "url": "https://it.wikipedia.org/wiki?curid=2240665", "title": "Aspelta", "text": "Biografia.\nEra figlio di Senkamanisken e fratello di Anlamani, suo immediato predecessore.\nDel regno di questo sovrano si conoscono maggiori dettagli rispetto agli altri dinasti del regno di Kush, noti grazie soprattutto alle svariate stele risalenti al suo regno.\nSecondo quanto riportato nelle epigrafi, Aspelta fu scelto per governare da un gruppo composto da 24 capi religiosi e militari. Egli allora lasci\u00f2 il nord e si rec\u00f2 a Napata per essere santificato dagli d\u00e8i ed incoronato. Un'altra stele, che dovrebbe anch'essa risalire al regno di Aspelta, riporta della condanna a morte di un gruppo di sacerdoti rei di aver cospirato contro il re.\nNel 592 a.C., probabilmente durante il regno di Aspelta, Kush fu investita dalla spedizione militare egizia al comando di Psammetico II. Napata fu saccheggiata e molti storici ritengono che fu a seguito di questa incursione che Aspelta decise di spostare la capitale nella pi\u00f9 sicura e meridionale citt\u00e0 di Meroe.\nAlla sua morte, avvenuta verso il 580 a.C., gli successe il figlio Aramatle-qo.\nLa piramide di Aspelta si trova a Nuri (Nu.8) ed \u00e8, per dimensione, la seconda struttura funeraria del sito. La tomba fu scavata nel 1916 da George Reisner che rinvenne molti oggetti oggi conservati presso il Museum of Fine Arts (Boston). Nel 1920 Reisner si occup\u00f2 degli scavi del palazzo attribuito ad Aspelta ed al fratello.\nTitolatura.\nSulla falsariga degli antenati della XXV dinastia egizia, molti dei successivi re di Nubia adottarono la titolatura reale egizia. Aspelta non fece eccezione:"}
{"id": "2240670", "revid": "599013", "url": "https://it.wikipedia.org/wiki?curid=2240670", "title": "Ufficio di collocamento della gente di mare", "text": "Gli uffici di collocamento della gente di mare (abbreviato UCGM),in Italia, sono articolazioni territoriali che dipendono funzionalmente dal Ministero del lavoro e delle politiche sociali.\nSi occupano dell'arruolamento, ossia della selezione del personale, dei lavoratori marittimi appartenenti alla gente di mare disponibili a prestare servizio a bordo di navi italiane per conto di un armatore o societ\u00e0 di armamento.\nStoria.\nGli UCGM sono stati istituiti ai sensi dell'articolo 2 del regio decreto-legge 24 maggio 1925, n. 1031, convertito in Legge 18 marzo 1926, n. 562, posti alle dipendenze dell'allora Ministero della marina mercantile. Con la profonda riforma del collocamento ordinario avvenuta sin dal governo Prodi I, con il cosiddetto \"pacchetto Treu\", i lavoratori marittimi erano stati lasciati fuori dal riordino, per via della loro particolarit\u00e0: sono sottoposti al Codice della navigazione.\nCon il D. Lgs. n. 300/1999, relativa alla riforma Bassanini dei ministeri, gli Uffici di collocamento passavano sotto il Ministero delle infrastrutture e dei trasporti, avendo incorporato il Ministero dei trasporti e della navigazione, e parte del Ministero dei lavori pubblici. Col governo Berlusconi II in sede di completamento della riforma del sistema di collocamento generale, viene emanato a norma dell'articolo 2, comma 4, del D. Lgs. 19 dicembre 2002 n. 297, il predetto DPR n. 231/2006 che ha abrogato la Legge 18 marzo 1926, n. 562. Con l'emanazione del regolamento predetto gli UCGM sono posti alle dipendenze del Ministero del lavoro e delle politiche sociali.\nFunzioni.\nAi sensi del DPR 18 aprile 2006, n. 231, sono incardinati tuttavia presso le capitanerie di porto - uffici della Guardia costiera dipendenti dal Ministero delle infrastrutture e dei trasporti.\nLe funzioni degli uffici di collocamento della gente di mare, sono previste dall'articolo 5, comma 1, del DPR n. 231/2006 e sono relative alla gestione degli elenchi anagrafici dei lavoratori marittimi disponibili all'arruolamento; alla gestione della scheda professionale dei lavoratori inseriti nell'elenco anagrafico; all'accertamento e verifica dello stato di disoccupazione e della disponibilit\u00e0 al lavoro marittimo; alla preselezione ed incontro tra domanda e offerta di lavoro; alla registrazione dei lavoratori marittimi nell'ambito delle comunicazioni obbligatorie da parte degli armatori in materia di arruolamento, in apposita sezione denominata UNIMARE; al monitoraggio statistico delle consistenze e dei flussi di lavoro marittimo.\nTali funzioni sono simili a quelle conferite nell'ambito della Riforma Bassanini col D. Lgs. n. 496/1997, ai Centri per l'impiego per la generalit\u00e0 dei lavoratori, ma diversamente da questi ultimi non sono gestiti dalle Regioni, ma direttamente dallo Stato. Infatti, la gestione delle assunzioni dei lavoratori marittimi rimangono a livello centrale e non regionalizzate: viene creata una Borsa Nazionale del Lavoro Marittimo nell'ambito della Borsa continua nazionale del lavoro.\nOrganizzazione territoriale.\nGli UCGM sono in numero di 29, suddivisi in 14 direzioni marittime, da cui dipendono gli uffici di collocamento:"}
{"id": "2240671", "revid": "767487", "url": "https://it.wikipedia.org/wiki?curid=2240671", "title": "Live at the Olympia 96", "text": "Live at the Olympia 96 \u00e8 un doppio album dal vivo dei Deep Purple, pubblicato nel 1997.\nIl lavoro \u00e8 stato realizzato dopo le registrazioni di \"Purpendicular\", ed \u00e8 il primo album dal vivo con Steve Morse alla chitarra dopo l'abbandono di Ritchie Blackmore.\nL'album \u00e8 stato registrato a Parigi, e contiene brani del Mark II e di \"Purpendicular\".\nI cori del pubblico \"owowowo\", presenti nel finale del brano \"Highway Star\", sono stati campionati da Usher e will.i.am per il loro singolo \"OMG\" del 2010."}
{"id": "2240675", "revid": "22239083", "url": "https://it.wikipedia.org/wiki?curid=2240675", "title": "Joseph Smith, Jr.", "text": ""}
{"id": "2240677", "revid": "1543377", "url": "https://it.wikipedia.org/wiki?curid=2240677", "title": "Sasseto", "text": "Sasseto (Zazid in sloveno) \u00e8 un insediamento di 70 abitanti del comune sloveno di Capodistria, situato nell'Istria settentrionale.\nA Sasseto si arriva con il treno da Divaccia. La piccola stazione \u00e8 dominata dal monte Plasine di 663 m. Ma si pu\u00f2 salire anche lungo la strada che proviene da Popecchio o passando per Acquaviva dei Vena. Se si sceglie la via di Popecchio bisogna percorrere una strada un po' stretta, asfaltata da poco: si passa lungo una valle isolata dove l'unico segno di presenza dell'uomo sono i pochi campi coltivati. Arrivati al dosso, si trova una cappelletta ben tenuta; sotto si stende il paese, in fondo ad un'altra bella valletta tutta coltivata ad orticelli e cinta da monti.\nSasseto \u00e8 posta a quota 387 m, con case in pietra calcarea a vista, basse e divise da stradine strette. Fu chiamata anche Xaxid, Xaxa e Xaxet e Villa dei Sassi mentre l'attuale Sasseto \u00e8 l'antico nome romano, Saxetum. Fu possesso di nobili famiglie capodistriane fin dal 1400; infatti faceva parte del distretto di Capodistria, durante la dominazione veneta. Gli Sloveni lo chiamarono Zazid che significa \"dietro il muro\". A ridosso di Sasseto sorgeva un castelliere ed un secondo si trovava verso Sanigrado.\nNel Medioevo fu un villaggio fortificato e nel 1195 un gruppo di coloni sloveni vennero sistemati in questo sito. Nel XVII secolo fu conquistato due volte dai Veneziani e poi restituito all'Austria.\nDi questo paese Cicerone scrisse: \"Saxetum locus saxosus\". Il paese, infatti, \u00e8 costruito tutto in pietra ed anche il panorama circostante \u00e8 di sassi e rocce; un sito sterile, sassoso e desolato. \u00c8 riparato dalla Bora dalle pendici del monte Cavallo, 802 m.\nNon ci sono ruscelli nella valle poich\u00e9 l'acqua viene assorbita da questa gigantesca spugna calcarea. Sul lato opposto a mezzogiorno, dove la strada che attraversa il paese esegue una doppia curva, c'\u00e8 la chiesetta con il campanile tozzo, cuspide, bifore e campana. L'esterno \u00e8 stato rifatto di recente. Sul portale della chiesa c'\u00e8 una scritta in latino decifrabile solo in parte con l'anno di costruzione, il 1697, e la dedica a S. Martino. Di fronte alla chiesa c'\u00e8 un sentiero che porta a valle e prosegue fino a Sanigrado: una bella passeggiata di 2\u00a0km fino alla bellissima chiesa di S. Stefano, posta ad appena 100 m dopo Sanigrado.\nLa strada che proviene da Popecchio e prosegue da Sasseto verso est per Acquaviva dei Vena, Olmeto e Pinguente. \u00c8 un percorso alternativo in direzione Pinguente da farsi con tranquillit\u00e0 attraversando zone solitarie e senza traffico."}
{"id": "2240679", "revid": "290948", "url": "https://it.wikipedia.org/wiki?curid=2240679", "title": "Variazione finita", "text": ""}
{"id": "2240699", "revid": "921573", "url": "https://it.wikipedia.org/wiki?curid=2240699", "title": "Peter Guber", "text": " \nDirettore di produzione, presidente e fondatore dello studio cinematografico Mandalay Pictures.\nCarriera.\nInizia la carriera cinematografica come dipendente per la Columbia Pictures, di cui dopo alcuni anni diviene capo di studio, passando poi a lavorare nell'affiliata Sony Pictures Entertainment dove viene promosso amministratore delegato e presidente del consiglio di amministrazione.\nNel 1976 si licenzia dalla Columbia per agire in proprio fondando la \"FilmWorks Inc.\", e un anno pi\u00f9 tardi si fonde insieme alla Casablanca Records di Neil Bogart per formare la Casablanca Record and Filmworks.\nDopo pochi anni di attivit\u00e0 televisiva con la Casablanca-FilmWorks, nel 1979 crea la PolyGram Pictures dove \u00e8 eletto presidente del consiglio d'amministrazione e co-responsabile della distribuzione fino al 1983.\nCon l'amico e collega Jon Peters forma la \"Guber-Peters Entertainment Company\" (GPEC) che ad appena un anno dalla fondazione diventa un'azienda pubblica e nel 1989 una propriet\u00e0 Sony Corporation, e Guber nella SPE ottiene il posto di presidente del consiglio d'amministrazione e amministratore delegato.\nSi stima che i film a cui ha partecipato e partecipa come produttore gli abbiano fatto guadagnare quasi 3 miliardi $, e in molti sono stati candidati ai premi Oscar.\nNel 1995 fonda la casa cinematografica Mandalay Entertaimment Group, ove conserva il posto di presidente e amministratore delegato. I film, i programmi televisivi e altri prodotti della Mandalay vengono distribuiti nella stragrande maggioranza dagli Universal Studios in territorio statunitense e oltremare.\nFilmografia.\nDi seguito una lista parziale dei film cui Peter Guber ha partecipato come produttore e/o esecutivo:"}
{"id": "2240708", "revid": "380654", "url": "https://it.wikipedia.org/wiki?curid=2240708", "title": "Premi C\u00e9sar 1988", "text": "La cerimonia di premiazione della 13\u00aa edizione dei Premi C\u00e9sar si \u00e8 svolta il 12 marzo 1988 al Palais des Congr\u00e8s di Parigi. \u00c8 stata presieduta da Milo\u0161 Forman e presentata da Patrick Poivre d'Arvor, Fr\u00e9d\u00e9ric Mitterrand e Claude Jean Philippe. \u00c8 stata trasmessa da Antenne 2.\nIl film che ha ottenuto il maggior numero di candidature (nove) e premi (sette) \u00e8 stato \"Arrivederci ragazzi\" (\"Au revoir les enfants\") di Louis Malle.\nVincitori e candidati.\nI vincitori sono indicati in grassetto, a seguire gli altri candidati."}
{"id": "2240710", "revid": "24398", "url": "https://it.wikipedia.org/wiki?curid=2240710", "title": "Zazid", "text": ""}
{"id": "2240717", "revid": "1318658", "url": "https://it.wikipedia.org/wiki?curid=2240717", "title": "Clima di Napoli", "text": "Il clima di Napoli \u00e8 mediterraneo, con inverni miti e piovosi ed estati calde e secche, ma comunque rinfrescate dalla brezza marina che raramente manca sul suo golfo. La classificazione climatica di Napoli inserisce la citt\u00e0 nella zona climatica \"C\". Secondo la classificazione K\u00f6ppen, Napoli, nella sua fascia costiera, appartiene alla zona \"Cs\u2032a\" ovvero clima temperato con aridit\u00e0 estiva (il mese invernale pi\u00f9 piovoso ha almeno il triplo delle precipitazioni del mese estivo pi\u00f9 secco, che \u00e8 sotto 30\u00a0mm) e massimo precipitativo in autunno. Il sole splende mediamente per 260 giorni l'anno.\nA causa della particolare conformazione morfologica del territorio la citt\u00e0 possiede comunque al suo interno differenti microclimi con la possibilit\u00e0 cos\u00ec di incontrare variazioni climatiche anche significative spostandosi di pochi chilometri (pi\u00f9 continentale rispetto al centro della citt\u00e0, ad esempio, risulta essere la zona di Capodichino, dove \u00e8 situato l'unico aeroporto cittadino, al pari della maggior parte dei quartieri della zona nord del capoluogo, come Poggioreale o Secondigliano). Anche la zona dei Camaldoli, al pari dei numerosi quartieri collinari, a causa della maggiore altitudine, si caratterizza per un clima di 2-3 gradi, se non oltre, pi\u00f9 freddo nei mesi invernali, ed un clima meno afoso in quelli estivi.\nNon sono mancati per\u00f2 anche episodi di gelo: restano infatti celebri le nevicate su Napoli del febbraio 1929, febbraio 1956, del marzo 1971, del gennaio 1985, del febbraio 1986, del 16 dicembre 1988, del 26 gennaio e 1\u00ba marzo 2005 e del 27 febbraio 2018, quest'ultima con accumuli fino a 5 cm in prossimit\u00e0 della costa, 10 cm abbondanti nell'area nord e al vomero e fino a 15-18 cm sulla collina dei Camaldoli (il 26 febbraio aveva gi\u00e0 nevicato, ma con accumuli solo nella zona flegrea e nord occidentale della citt\u00e0). Altra nevicata da ricordare \u00e8 quella del 18 febbraio 2009, che coinvolse solo i quartieri collinari della citt\u00e0 e, solo nel pomeriggio, nevicate e nevischiate arrivarono fin sulla costa, seppur comunque con accumuli esclusivamente nei quartieri collinari, soprattutto ai Camaldoli. Va detto, in ogni caso, che l'indice di nevosit\u00e0 del capoluogo campano, volendo considerare prettamente il cuore cittadino (l'area pi\u00f9 antica e mite) \u00e8 molto modesto, anche rispetto a citt\u00e0 italiane poste all'incirca alla medesima latitudine, che risultano leggermente pi\u00f9 nevose (si pensi a Bari o a Brindisi, ad esempio). Ci\u00f2 a causa della parziale protezione offerta dalle catene montuose ad est della pianura di Napoli e Caserta, che contribuisce a far s\u00ec che la citt\u00e0 partenopea, bench\u00e9 posta all'incirca alla stessa latitudine di New York, (dove il clima invernale \u00e8 condizionato dall'influsso della fredda corrente del Labrador) abbia una media invernale relativamente elevata, di poco pi\u00f9 bassa rispetto a citt\u00e0 pi\u00f9 meridionali come Atene o Cagliari, mentre la piovosit\u00e0 annua \u00e8 sensibilmente pi\u00f9 elevata rispetto alle suddette citt\u00e0 a causa dell'esposizione agli umidi venti da ovest.\nLa temperatura pi\u00f9 alta mai registrata a Napoli-Capodichino, presso la locale stazione dell'Enav (in passato dell'A.M.), \u00e8 di 40,0\u00a0\u00b0C, valore raggiunto il 4 agosto 1981 e sfiorato altre volte (l'ultima nell'agosto 2007). Nel complesso, comunque, l'estate partenopea \u00e8 moderatamente calda ma piuttosto afosa.\nIl valore pi\u00f9 basso a livello ufficiale, rilevato sempre a Capodichino, risulta di \u22125,7\u00a0\u00b0C ed \u00e8 stato registrato l'8 gennaio 2017. Con venti di scirocco, tuttavia, anche d'inverno si possono talvolta superare i 20\u00a0\u00b0C, come nel mite gennaio 2001, e nel gennaio 2018 mentre l'autunno napoletano \u00e8 piuttosto lungo e mite, anche se molto piovoso."}
{"id": "2240728", "revid": "38120", "url": "https://it.wikipedia.org/wiki?curid=2240728", "title": "Final Girl", "text": ""}
{"id": "2240732", "revid": "125641767", "url": "https://it.wikipedia.org/wiki?curid=2240732", "title": "Musei di Basilea", "text": "I. musei di Basilea e del suo bacino di utenza coprono un'ampia gamma di collezioni con fulcro nelle arti figurative e ospitano numerosi fondi di importanza internazionale. Con almeno una trentina di edifici, senza contare le collezioni di storia e geografia locale nei sobborghi, essi rappresentano una straordinaria concentrazione di musei in confronto alle regioni urbane di dimensioni simili. Ogni anno si registrano circa un milione e mezzo di visitatori.\nI musei, che costituiscono una parte essenziale e in grado di creare un senso di identit\u00e0 della cultura e della politica culturale basilesi, si basano su uno stretto intreccio di attivit\u00e0 collezionistiche e di promozione culturale private e pubbliche risalente fino al XVI secolo. I musei statali del Cantone di Basilea Citt\u00e0 sono nati nel 1661 con l'acquisto del gabinetto privato Amerbach da parte della citt\u00e0 e dell'Universit\u00e0 di Basilea e sono quindi la pi\u00f9 antica collezione museale esistente senza interruzioni di una comunit\u00e0 borghese. Dagli anni ottanta sono state rese accessibili diverse collezioni in nuovi edifici divenuti celebri come architettura museale d'avanguardia.\nPanorama dei musei.\nIl fulcro delle collezioni esposte nei musei di Basilea \u00e8 rappresentato dalle arti figurative \u2013 pittura, disegno e scultura. Oltre una decina di musei copre una gamma che va dall'antichit\u00e0 ai nostri giorni, presentando sia opere d'arte storiche e affermate sia oggetti di impronta pionieristica. In particolare questi ultimi sono stati resi accessibili negli scorsi due decenni in musei di nuova apertura. Sono presenti collezioni di carattere locale e regionale, tuttavia di grande importanza sono l'orientamento e il carisma internazionali, soprattutto per le grandi case; esse beneficiano di una lunga tradizione collezionistica che, a differenza di molti musei mitteleuropei, non \u00e8 stata toccata dalle guerre del XX secolo, nonch\u00e9 dell'eccellente rete di collegamenti della sede di Basilea con il mercato dei commercianti e dei collezionisti d'arte \u2013 ad esempio tramite la fiera Art Basel.\nNumerosi musei si occupano dei pi\u00f9 disparati temi di storia della cultura ed etnologici, inoltre esistono collezioni dedicate alla tecnica e alle scienze naturali. I musei continuano ad essere orientati agli scopi scientifici della raccolta, della conservazione e dell'esposizione, cos\u00ec come alla ricerca e alla formazione o almeno li intendono come parte della propria attivit\u00e0. Tuttavia, come anche accaduto altrove, a partire dagli anni sessanta la tradizionale immagine di s\u00e9 \u00e8 andata perdendosi. Oltre alle nuove forme di contatto con il pubblico (pedagogia e didattica museali), sono venute a crearsi configurazioni istituzionali miste che aspirano attivamente a ricoprire un ruolo politico-sociale rilevante in cui l'attivit\u00e0 del museo costituisce un'unica, ma importante sfaccettatura di una funzione culturale di pi\u00f9 ampio respiro.\nLa posizione della citt\u00e0 nel punto in cui si incontrano tre paesi e la piccola dimensione della regione di Basilea fanno s\u00ec che gran parte dei musei di Basilea si trovi nella citt\u00e0 di Basilea e quindi nel Cantone di Basilea Citt\u00e0, tuttavia alcuni musei hanno sede anche nel Cantone di Basilea Campagna. Nel panorama dei musei basilesi si possono inoltre annoverare i musei dell'agglomerato di Basilea, come quelli delle vicine citt\u00e0 di L\u00f6rrach, Saint-Louis e Weil am Rhein, che nel caso del Museo Vitra Design di Weil am Rhein sono regolarmente inclusi nell'annuale Notte dei musei di Basilea. A fronte delle unit\u00e0 amministrative comunali, regionali e nazionali che si incontrano in questa sede nonch\u00e9 della sovrapposizione dell'agglomerato, non esiste un numero di musei basilesi definibile in maniera univoca; tuttavia, anche considerando un'area limitata, sono accessibili collezioni in almeno tre dozzine di edifici. I musei di Basilea sono anche associati al \u00abPass Musei dell'Alto Reno\u00bb (\u00abOberrheinischer Museumspass\u00bb) franco-svizzero-tedesco, introdotto nel 1999, che nel frattempo si \u00e8 esteso ben oltre la regione di Basilea, arrivando fino a Strasburgo e a Mannheim.\nCon la crescente estetizzazione del mondo vitale, dagli anni ottanta l'architettura museale riveste un'importanza particolare. Spesso agli edifici espositivi \u00e8 stato applicato un vistoso linguaggio formale postmoderno e decostruttivista. Anche a Basilea e nei suoi dintorni sono sorti nuovi edifici, costruzioni annesse o vi sono stati restauri, progettati da architetti di fama nazionale e internazionale (Renzo Piano, Zaha Hadid, Frank O. Gehry, Wilfried e Katharina Steib, Herzog &amp; de Meuron, Mario Botta) e riconosciuti come architettura museale avanguardistica. Per alcuni musei il patrimonio edilizio \u00e8 invece antico o molto antico, poich\u00e9 si tratta di abitazioni o di esercizi commerciali o ancora di conventi e di chiese trasformati in spazi espositivi.\nI musei rappresentano un elemento centrale dell'interesse turistico di Basilea e quindi un importante fattore economico. In parte essi sono istituzioni pubbliche, anche se la maggioranza \u00e8 tuttavia rappresentata da enti di diritto privato e quindi per lo pi\u00f9 sostenuti da fondazioni. Oltre all'elevata concentrazione di musei in confronto ad altre citt\u00e0 e ad altri bacini geografici urbani di dimensioni simili, queste collezioni private hanno non da ultimo contribuito alla grande qualit\u00e0 museale. Le collezioni private sono nate quasi tutte dopo la Seconda guerra mondiale mentre i musei pubblici risalgono per lo pi\u00f9 all'epoca precedente. Le collezioni dei cinque musei statali del Cantone di Basilea Citt\u00e0 si sono persino sviluppate nel corso di pi\u00f9 secoli.\nSviluppo dei musei.\nMusei in citt\u00e0.\nPrime collezioni.\nLa nascita della prima collezione pubblica \u00e8 strettamente legata all'Universit\u00e0 di Basilea e ai gabinetti librari, artistici e naturali degli inizi dell'et\u00e0 moderna, di cui a Basilea si trovavano alcuni esempi. In particolare la famiglia di tipografi Amerbach raccolse durante il XVI secolo un gran numero di libri, dipinti, opere orafe, monete e reperti di storia naturale. Nel 1661, dopo un'offerta di acquisto proveniente da Amsterdam, allora centro europeo per il commercio di oggetti da collezione, il gabinetto Amerbach era sul punto di essere sciolto. Su iniziativa del sindaco Johann Rudolf Wettstein, la citt\u00e0 e l'Universit\u00e0 decisero di acquistare congiuntamente la collezione, mantenendone cos\u00ec la sede a Basilea. Insediata a partire dal 1671 nell'edificio Haus zur M\u00fccke presso la M\u00fcnsterplatz, la collezione non costituiva tuttavia un museo vero e proprio. Il suo scopo principale era quello di essere una biblioteca universitaria, mentre soltanto alcune sale al primo piano erano riservate agli oggetti artistici e ai reperti naturali. L'intera collezione era gestita da due bibliotecari.\nDopo la seconda met\u00e0 del XVIII secolo, il patrimonio di libri e di oggetti aument\u00f2 notevolmente nel corso degli sforzi di istruzione illuministici. Importanti fondi di antichit\u00e0, monete, fossili e reperti di storia naturale fecero il loro ingresso nell'edificio Haus zur M\u00fccke grazie ad acquisti, donazioni o eredit\u00e0 di collezionisti privati. Nel 1823 un'acquisizione particolarmente importante fu il Museo Faesch (Museum Faesch), una collezione basilese del XVII secolo. La prima raccolta etnologica correlata arriv\u00f2 con il \u00abgabinetto messicano\u00bb, costituito dal commerciante Lukas Vischer tra il 1828 e il 1837 durante i suoi viaggi in America Centrale. Nel 1821 furono prelevati i reperti di storia naturale provenienti dai fondi dell'edificio Haus zur M\u00fccke per fondare nel \u00abFalkensteiner Hof\u00bb, sempre sulla M\u00fcnsterplatz, un museo di storia naturale, di cui facevano parte anche i gabinetti di apparecchiature degli Istituti di Fisica e di Chimica.\nLa vera roccaforte artistica di Basilea era per\u00f2 il municipio, la cui ricca decorazione e manutenzione rappresentarono un incarico permanente della citt\u00e0 dagli inizi del XVI secolo, procurando incarichi a numerosi artisti. Nell'Arsenale di Basilea doveva essere esistito un \u00abangolo museale\u00bb sin dal XVI secolo. Bench\u00e9 qui, come altrove, venissero scartate le armi non pi\u00f9 utilizzabili per la guerra, un numero significativo di esse venne conservato, cosa che \u00e8 possibile spiegare con il fatto che i guardiani immagazzinavano i reperti militari ormai inutili risalenti al Medioevo o agli inizi dell'et\u00e0 moderna per il loro valore di ricordo. Memorabili erano in primo luogo i trofei veri e presunti provenienti dal bottino delle guerre borgognone del 1476 che spettarono a Basilea e che ancora dopo secoli venivano mostrati ai curiosi. Al contrario, la conservazione del tesoro della cattedrale di Basilea, che aveva perso ogni valore liturgico con la Riforma protestante, non aveva alcun carattere museale; infatti gli oggetti di culto conservati per tre secoli nella sacrestia della cattedrale rimasero nascosti agli sguardi fino al 1833, comparendo nei bilanci statali unicamente come valore contabile.\nPrimo edificio museale.\nGi\u00e0 nel 1767 il docente universitario Johann Jakob d'Annone aveva fatto sistemare le immagini e altri oggetti degni di nota al piano terra, prima vuoto, dell'edificio Haus zur M\u00fccke per avere pi\u00f9 spazio per i libri al primo piano e creando una disposizione pi\u00f9 sistematica; tuttavia, alcuni decenni dopo l'edificio e la sua infrastruttura non furono pi\u00f9 sufficienti ad accogliere l'aumentato flusso di pubblico (a partire dal 1829 era aperto quattro giorni la settimana) e la moderna cultura del sapere affermatasi nel corso dell'Illuminismo. Mancava un elenco completo dei fondi e redigerlo era stato \u00abfinora assolutamente impossibile a fronte dei locali poco spaziosi, dove alcuni oggetti giacevano sepolti da decenni in angoli bui, sotto una spessa coltre di polvere\u00bb.\nIl problema della carenza di spazio venne risolto nel 1849 con il trasferimento della collezione nell'edificio multifunzionale di Melchior Berri sulla Augustinergasse, chiamato semplicemente \u00abMuseo\u00bb, prendendo il posto del vecchio convento degli Agostiniani. Fu finanziato con un contributo statale unico e con le donazioni dei cittadini. A titolo di paragone, la costruzione monumentale tardo-classicistica, con pitture decorative e affreschi di Arnold B\u00f6cklin, \u00e8 uno dei primi musei borghesi e il primo grande museo di Basilea. Chiaramente riconoscibile \u00e8 l'influenza di Karl Friedrich Schinkel e della sua Accademia dell'architettura di Berlino (\"Berliner Bauakademie\"). Il suo programma spaziale e di utilizzo collegava tuttavia gli istituti universitari alla biblioteca, alle collezioni di storia naturale e d'arte. Ci\u00f2 soddisfaceva anche i requisiti istituzionali dell'Universit\u00e0. Venivano considerate collezioni anche la maggior parte degli istituti sussidiari, dunque strutture che sostenevano l'insegnamento e la ricerca sull'oggetto. Erano quindi incluse le apparecchiature degli Istituti di Chimica e di Fisica o gli strumenti dell'Istituto Anatomico.\nSuddivisione delle collezioni pubbliche in musei statali.\nParallelamente alla specializzazione delle discipline di formazione e di ricerca cominciata all'inizio del XIX secolo, dal vasto patrimonio di oggetti basilesi si svilupparono raccolte istituzionali suddivise per settori scientifici. Esse erano completamente differenti rispetto alle camere delle meraviglie per cui, secondo il professore basilese Wilhelm Wackernagel, \u00ab[si cercava di accalappiare] in completa spensieratezza, con fervore met\u00e0 pedante e met\u00e0 infantile, unicamente curiosit\u00e0\u00bb. Il Museo di scienze naturali (Naturhistorisches Museum) allestito nel 1821 fu il primo passo verso la nuova direzione. Nel 1836 la Collezione d'arte divenne giuridicamente indipendente dalla biblioteca dell'Universit\u00e0 e ricevette una propria commissione d'arte statale preposta alla sua sorveglianza. Nel 1856 la \u00abcollezione medievale\u00bb, fondata nello stesso anno dai fondi del Museo sulla Augustinergasse sul modello del Museo nazionale germanico (Germanisches Nationalmuseum) di Norimberga, venne sistemata nei locali attigui e negli edifici annessi (Bischofshof, Niklauskapelle) della cattedrale di Basilea; nel 1887 i calchi di opere antiche giunsero nella Sala delle sculture (Skulpturenhalle) dell'Associazione d'arte basilese (Basler Kunstverein). Nel frattempo, nel 1874, anche gli Istituti di Chimica e di Fisica furono trasferiti nel nuovo edificio dedicato alle scienze naturali, chiamato Bernoullianum, per cui gli oggetti appartenenti al suo patrimonio persero il proprio carattere di pezzi da collezione per assumere il ruolo di dispositivi da laboratorio. Ma il Cantone era indeciso sull'ampliamento del museo per ospitare le sue collezioni. Il Museo sulla Augustinergasse era stato un inizio notevole, ma per quasi cinquant'anni rimase l'unico nel suo genere.\nNel 1892 la \u00abCollezione antiquaria\u00bb (arte decorativa antica), fatta eccezione per gli oggetti etnologici, e la collezione medievale della cattedrale si unirono alle armi storiche dell'Arsenale formando il Museo storico di Basilea (Historisches Museum Basel) e a partire dal 1894 furono esposte nella chiesa restaurata Barf\u00fcsserkirche. Oggi ospita la pi\u00f9 completa collezione storico-culturale dell'Alto Reno, presentando testimonianze dell'artigianato artistico (tesoro della cattedrale e arte orafa, pittura su vetro) e della cultura quotidiana (mobili, tappezzerie, gabinetto delle monete). Gli elementi di spicco sono oggetti risalenti al tardo Medioevo, al Rinascimento e all'epoca barocca. Nel 1896 l'intero patrimonio di libri fu collocato nella nuova biblioteca universitaria. La \u00abCollezione etnografica\u00bb, dal 1905 chiamata \u00abCollezione di etnologia\u00bb, pot\u00e9 essere trasferita nel 1917 in nuovi locali grazie all'ampliamento del Museo sulla Augustinergasse diventando il \u00abMuseo di etnologia\u00bb (\u00abMuseum f\u00fcr V\u00f6lkerkunde\u00bb). Esso ospita circa trecentomila oggetti e altrettante fotografie storiche ed \u00e8 considerato come il pi\u00f9 grande museo etnologico della Svizzera nonch\u00e9 uno dei pi\u00f9 grandi d'Europa. La collezione comprende pezzi provenienti dall'Europa, dall'Antico Egitto, dall'Africa, dall'Asia (collezioni dedicate al Tibet e a Bali), dall'America precolombiana e dall'Oceania. Nel 1944 le autorit\u00e0 federali battezzarono i pezzi europei della collezione in \u00abMuseo svizzero di etnologia\u00bb (\u00abSchweizerisches Museum f\u00fcr Volkskunde\u00bb). Tale separazione non esiste pi\u00f9 dal 1997: le collezioni extraeuropee ed europee sono riunite nel Museo delle culture di Basilea (Museum der Kulturen Basel), il cui nome indica che il fulcro del museo si \u00e8 spostato dalla mediazione di \u00abculture straniere\u00bb al dialogo interculturale. Il Museo di scienze naturali di Basilea (Naturhistorisches Museum Basel), che presenta la maggior parte dei settori delle scienze naturali (antropologia, mineralogia, paleontologia; vertebrati, insetti con la \u00abCollezione di coleotteri Frey\u00bb e altri invertebrati), ha mantenuto sia la sua sede acquisita nel 1849 sia il suo nome tradizionale. Le sue collezioni, con circa otto milioni di oggetti strettamente correlati alla ricerca sulle scienze naturali, sono chiamate \u00abarchivi della vita\u00bb.\nNel 1849, al piano superiore del Museo sulla Augustinergasse era stata allestita la collezione d'arte pubblica, che tuttavia ebbe a soffrire di problemi di spazio sempre pi\u00f9 notevoli a causa del suo ampliamento. Nel 1936, dopo una progettazione durata circa trent'anni, la collezione giunse nel Museo d'arte di Basilea (Kunstmuseum Basel). Ancora nel 1922 essa si allarg\u00f2 con le filiali \u00abAugustinerhof\u00bb sulla Augustinergasse (gabinetto di disegni e stampe) e \u00abBachofenhaus\u00bb sulla M\u00fcnsterplatz (collezione Bachofen con altri fondi) e dal 1928 la sua parte principale trov\u00f2 domicilio provvisorio nella Kunsthalle. La galleria dei dipinti e il gabinetto di disegni e stampe del Museo d'arte (Kunstmuseum) ospitano la pi\u00f9 grande e importante collezione d'arte pubblica della Svizzera. Con fulcro nella pittura e nel disegno di artisti dell'Alto Reno dal 1400 al 1600 (famiglia Holbein, Witz, Cranach il Vecchio, Gr\u00fcnewald) nonch\u00e9 nell'arte dal XIX al XXI secolo (B\u00f6cklin, van Gogh, C\u00e9zanne, Gauguin, nel Cubismo con Picasso e Braque, nell'Espressionismo tedesco, nell'arte americana del dopoguerra), \u00e8 uno dei pi\u00f9 importanti musei del suo genere anche a livello internazionale. Dal trasferimento della collezione d'arte pubblica, il Museo sulla Augustinergasse ospita soltanto il Museo di scienze naturali (Naturhistorisches Museum) e il Museo di etnologia / Museo delle culture (V\u00f6lkerkundemuseum / Museum der Kulturen). Un ampliamento fondamentale della collezione del museo ci fu nel 1961 con la fondazione del Museo delle antichit\u00e0 di Basilea e la Collezione Ludwig (Antikenmuseum Basel und Sammlung Ludwig), in cui i fondi antichi del Museo storico (Historisches Museum) (arte decorativa) e del Museo d'arte (Kunstmuseum) (sculture) sono stati raggruppati insieme ad acquisizioni private ed esposti a partire dal 1966 in una villa e a partire dal 1988 in due ville di stile classicista di Melchior Berri di fronte al Museo d'arte (Kunstmuseum). Il Museo delle antichit\u00e0 (Antikenmuseum) \u00e8 l'unico museo della Svizzera esclusivamente dedicato all'arte antica del bacino del Mediterraneo (principalmente arte egizia, etrusca, greca, italica e romana, oltre al Levante e al Medio Oriente) dal IV millennio a.C. al VII secolo d.C. Il fulcro \u00e8 costituito dalla collezione di vasi greci e di sculture antiche nonch\u00e9 dal dipartimento dedicato all'Antico Egitto.\nD\u00e9pendance dei musei statali.\nLa maggiore esigenza di spazio delle collezioni ospitate nel Museo sulla Augustinergasse port\u00f2 ad aggiungere un blocco di edifici nelle vicinanze, ma anche gli altri musei furono ampliati. Il Museo storico (Historisches Museum) nella chiesa Barf\u00fcsserkirche ebbe come d\u00e9pendance: dal 1926 al 1934 la casa museo di Segerhof, il cui tema fu ripreso dal 1951 dal Museo della cultura dell'abitare basilese (Museum der Basler Wohnkultur) nell'edificio \u00abHaus zum Kirschgarten\u00bb; nel 1943 la collezione di strumenti musicali che dal 2000 costituisce il Museo della musica (Musikmuseum) nel vecchio carcere \u00abLohnhof\u00bb e che trasmette cinque secoli di storia musicale europea; nel 1981 la collezione di carrozze e di slitte di Br\u00fcglingen. A causa dello scarso interesse del pubblico, nel 1927 i calchi immagazzinati nella Galleria delle sculture (Skulpturenhalle) divennero parte del Museo delle antichit\u00e0 (Antikenmuseum) nel 1961 e nel 1963 ottennero locali espositivi propri all'interno della Galleria delle sculture di Basilea (Skulpturhalle Basel). Unica nel suo genere in tutto il mondo \u00e8 la riunione di tutta la scultura architettonica del Partenone. Da parte sua, nel 1981 la Collezione d'arte pubblica (\u00d6ffentliche Kunstsammlung) ottenne come secondo edificio il Museo d'arte contemporanea (Museum f\u00fcr Gegenwartskunst) di St. Alban-Tal. Come prima costruzione espositiva pubblica in Europa fu dedicata esclusivamente alla produzione e pratica delle tendenze artistiche contemporanee che nacquero a partire dagli anni sessanta. Oltre ai mezzi espressivi classici come la pittura o la scultura ospita anche esempi di videoarte.\nMusei chiusi e parastatali.\nNel quadro di misure di risparmio, nel 1996 \u00e8 stato chiuso il \u00abMuseo delle arti e dei mestieri\u00bb (\u00abGewerbemuseum\u00bb; a partire dal 1989, in seguito all'ulteriore sviluppo del suo orientamento tematico, fu chiamato \u00abMuseo del design\u00bb o \u00abMuseum f\u00fcr Gestaltung\u00bb), fondato nel 1878 dall'associazione degli artigiani e dei commercianti per presentare l'artigianato locale, statalizzato parzialmente nel 1886 e completamente nel 1914. Nello stesso anno, per le stesse ragioni \u00e8 stato chiuso anche il \u00abMuseo della citt\u00e0 e della cattedrale\u00bb (\u00abStadt und M\u00fcnstermuseum\u00bb) dedicato alla storia dell'architettura e allestito nel 1939 nel vecchio edificio del convento \u00abKleines Klingental\u00bb come parte della tutela dei monumenti statale. Nel caso del Museo delle arti e dei mestieri i fondi furono suddivisi; la biblioteca e la collezione di manifesti passarono alla Scuola di design (Schule f\u00fcr Gestaltung). Il Museo della citt\u00e0 e della cattedrale continu\u00f2 tuttavia a esistere nei locali precedenti come Museo Kleines Klingental (Museum Kleines Klingental), venendo supportato da una fondazione.\nIl Museo svizzero dei pompieri (Schweizerisches Feuerwehrmuseum), fondato nel 1957 come \u00abMuseo dei pompieri di Basilea\u00bb (\u00abBasler Feuerwehrmusuem\u00bb), ha sede nei locali dei vigili del fuoco cantonali, ma non \u00e8 considerato un museo statale e non viene quindi gestito come istituzione propria neppure nell'amministrazione cantonale. La sua collezione, a cui appartengono anche prestiti permanenti del Museo storico (Historisches Museum), comprende documenti risalenti fino al XIII secolo. Similmente vale per la Collezione del cimitero H\u00f6rnli, che dal 1994 si trova sull'area del cimitero centrale cantonale, ma che viene gestita dall'\u00abAssociazione Collezione cimitero H\u00f6rnli\u00bb. Sono presentati oggetti relativi al tema dell'inumazione: urne cinerarie, documenti sulla storia della cremazione, carri funebri, bare, ordinamenti cimiteriali, croci tombali, rosari di perle di vetro e ricordi funebri.\nAltri musei.\nIl primo museo non gestito dal Cantone di Basilea Citt\u00e0 nacque nel 1860 in una sala della Missione di Basilea. Esso ospitava oggetti di culto e di cultura appartenenti ai paesi e ai popoli in cui la Missione era attiva nonch\u00e9 una galleria di ritratti di missionari. Tuttavia parte di questa esposizione fu in seguito ceduta al Cantone e nuovamente chiusa. Il progetto dell'edificio multifunzionale, come accadde per il Museo sulla Augustinergasse, venne ripreso dall'\u00abAssociazione d'arte basilese\u00bb (\u00abBasler Kunstverein\u00bb) che tra il 1869 e il 1872 fece costruire la Kunsthalle sullo Steinenberg, in cui furono allestiti locali espositivi e amministrativi, una biblioteca e atelier di scultura; nel 1885 si aggiunse la Galleria delle sculture (Skulpturhalle) come ala laterale nella quale, come ricordato sopra, tra il 1887 e il 1927 furono trasferiti i calchi di antiche statue dal Museo sulla Augustinergasse. La vecchia \u00abCasa degli artisti\u00bb (\u00abK\u00fcnstlerhaus\u00bb) \u00e8 quindi intesa \u00abcome punto d'incontro tra artisti e mediatori d'arte e come luogo di conciliazione tra sviluppi locali e internazionali\u00bb. Il successivo museo non attribuibile a un'iniziativa statale fu il sopra citato \u00abMuseo delle arti e dei mestieri\u00bb (\u00abGewerbemuseum\u00bb) del 1878, che tuttavia gi\u00e0 otto anni dopo trov\u00f2 un nuovo amministratore nel Cantone. Il Museo dell'anatomia (Anatomisches Museum) \u00e8 un organismo dell'Universit\u00e0 di Basilea e divenne indipendente nel 1880 con il trasferimento della \u00abCollezione di patologia e di anatomia\u00bb (\u00abPathologisch-Anatomische Sammlung\u00bb) in un proprio edificio; l'inizio dell'attivit\u00e0 collezionistica risale a Carl Gustav Jung negli anni venti del 1800; particolarmente significativo \u00e8 il preparato anatomico pi\u00f9 antico del mondo (creato da Andreas Vesalius nel 1543 a Basilea) nonch\u00e9 uno scheletro preparato da Felix Platter nel 1573.\nNel 1924, grazie alla donazione di una collezione privata all'Universit\u00e0 di Basilea, nacque il Museo di storia della farmacia (Pharmazie-Historisches Museum) (in origine \u00abCollezione di storia della farmacia\u00bb) con una delle pi\u00f9 grandi collezioni di storia della farmacia a livello mondiale. Esso comprende antichi medicamenti e oggetti farmaceutici, utensili di laboratorio, ceramiche, strumenti, libri, arte e artigianato artistico. Nel 1945 venne creato il \u00abMuseo svizzero di ginnastica e dello sport\u00bb (\u00abSchweizerisches Turn- und Sportmuseum\u00bb), ribattezzato nel 1977 in Museo svizzero dello sport (Schweizer Sportmuseum); esso \u00e8 gestito dalla \u00abFondazione del Museo svizzero dello sport\u00bb e il suo fulcro \u00e8 rappresentato da giochi con palle e bocce, ciclismo, ginnastica e sport invernali. Dall'esposizione inaugurata nel 1954 \u00abIl nostro percorso verso il mare\u00bb, della Compagnia armatoriale svizzera nel porto fluviale di Basilea sul Reno, \u00e8 nato il Museo svizzero della navigazione Piattaforma di traffico (Schifffahrtsmuseum Verkehrsdrehscheibe Schweiz) gestito da un'associazione. Dal 1954 al 1979 la \u00abCollezione svizzera di storia della carta\u00bb era annessa al Museo etnologico (Museum f\u00fcr V\u00f6lkerkunde) che nel 1980 si trasfer\u00ec in un edificio proprio, il Mulino di Gallician, nell'antico quartiere commerciale di St. Alban, diventando il Mulino della carta di Basilea \u2013 Museo svizzero della carta, della scrittura e della stampa (Basler Papierm\u00fchle\u00a0\u2013 Schweizerisches Museum f\u00fcr Papier, Schrift und Druck). Questo museo viene gestito dalla \u00abFondazione Mulino della carta di Basilea\u00bb. Il Museo ebraico della Svizzera (J\u00fcdisches Museum Schweiz), che presenta la storia culturale degli Ebrei in Svizzera e a Basilea nonch\u00e9 documenti del Primo Congresso Sionista tenutosi proprio a Basilea nel 1897, venne fondato nel 1966 dall'\u00abAssociazione per il Museo ebraico della Svizzera\u00bb.\nCome il Museo Kleines Klingental, lo Spazio espositivo Klingental (Ausstellungsraum Klingental) inaugurato nel 1974 \u00e8 stato allestito nei locali dell'antico convento Klingental. Esso funge da piattaforma di confronto con l'opera creativa attuale delle artiste e degli artisti che vivono a Basilea e per il sostegno delle nuove leve. L'istituzione viene gestita dall'\u00abAssociazione Spazio espositivo Klingental\u00bb. Il Museo della caricatura e dei cartoni animati di Basilea (Karikatur &amp; Cartoon Museum Basel) fondato nel 1979 e dedicato ai temi delle caricature, dei cartoni animati, delle parodie e dei pastiche, \u00e8 da attribuirsi all'impegno di una singola persona, il collezionista e mecenate Dieter Burckhardt. La \u00abFondazione del Museo della caricatura e dei cartoni animati di Basilea\u00bb \u00e8 associata, come fondazione dipendente, alla Fondazione Christoph Merian. Dal 1996 i locali espositivi si trovano in un edificio tardogotico restaurato dai due architetti Herzog &amp; de Meuron e integrato con una nuova costruzione. Nel 1984 venne fondato il Museo svizzero di architettura (Schweizerisches Architekturmuseum), che dal 2004 ha sede nei locali della Kunsthalle, completamente rinnovata e trasformata dagli architetti Miller &amp; Maranta e Peter M\u00e4rkli; esso si occupa, in esposizioni sempre diverse, di temi e questioni che riguardano l'architettura internazionale e l'urbanistica. Il Museo di architettura (Architekturmuseum) trae vantaggio dalla sua sede a Basilea, dove si \u00e8 sviluppata una notevole concentrazione di importanti studi di architettura a livello internazionale, tra cui soprattutto Herzog &amp; de Meuron che hanno collaborato alla costruzione di musei regionali. Il museo \u00e8 gestito dalla \u00abFondazione del Museo di architettura\u00bb.\nIl Museo Tinguely (Museum Tinguely), inaugurato nel 1996, presenta in un'esposizione permanente la vita e le opere dell'artista Jean Tinguely. Le esposizioni temporanee si occupano dell'opera creativa dei compagni di viaggio dell'artista e di altre posizioni di arte moderna. Il museo creato da Mario Botta viene finanziato esclusivamente dal gruppo farmaceutico basilese Hoffmann-La Roche. Il Museo della Casa delle bambole (Puppenhausmuseum), aperto nel 1998, fu fondato grazie al contributo mecenatistico di Gigi Oeri, a cui appartiene e la cui collezione \u00e8 stata da lei composta. Oltre a bambole, case di bambole e negozi in miniatura risalenti al XIX e al XX secolo, espone la pi\u00f9 grande collezione di orsacchiotti di peluche del mondo. L'istituzione di arte mediatica [plug.in], i cui spazi sono stati aperti nel 2000, viene gestita dall'\u00abAssociazione Forum per i nuovi media\u00bb fondata nel 1999. Essa realizza esposizioni e progetti, prestando opera di networking internazionale per gli artisti; una sua ulteriore funzione \u00e8 fare da ponte tra l'arte mediatica e il grande pubblico. La Fondazione Herzog, con una delle pi\u00f9 ampie collezioni di fotografie a livello mondiale (circa 300 000 opere con fulcro nella societ\u00e0 industriale del XIX secolo), espone dal 2002 in un \u00abLaboratorio di fotografia\u00bb (\u00abLaboratorium f\u00fcr Fotografie\u00bb). Il Laboratorio concepito da Herzog &amp; de Meuron nell'area industriale Dreispitz ospita la collezione, oltre a volumi in consultazione sulla storia della fotografia e a due ulteriori locali per la formazione, lo studio e le esposizioni.\nMusei nelle vicinanze della citt\u00e0.\n\"Molti dei comuni di piccole e medie dimensioni nei pressi di Basilea hanno musei di storia e geografia locale che non sono di seguito descritti. Sono menzionati i musei la cui collezione va oltre il carattere locale e che di norma sono aperti al pubblico in diversi giorni la settimana.\"\nCollezioni di storia naturale, culturale e tecnica.\nIl pi\u00f9 antico museo della regione di Basilea al di fuori della citt\u00e0 \u00e8 il Museo del Cantone di Basilea Campagna di Liestal, oggi Museum.BL. Nel 1837 venne fondato come \u00abgabinetto di reperti naturali\u00bb e fino agli anni trenta nelle sue collezioni confluirono soprattutto oggetti di storia naturale. Da allora il fulcro si \u00e8 spostato piuttosto alla storia della cultura. Il museo sfrutta la molteplicit\u00e0 della collezione per occuparsi in maniera diversificata della natura, della storia e del presente. Il Museo am Burghof di L\u00f6rrach risale all'\u00abAssociazione delle antichit\u00e0 di L\u00f6rrach\u00bb (\u00abL\u00f6rracher Altertumsverein\u00bb), fondata nel 1882, e che nel 1927 regal\u00f2 la sua collezione alla citt\u00e0 di L\u00f6rrach. Inizi\u00f2 la propria attivit\u00e0 nel 1932 come \u00abMuseo della patria\u00bb (\u00abHeimatmuseum\u00bb) e oggi, con la sua esposizione permanente \u00abExpoTriRhena\u00bb, illustra storia e presente, la divisione e le comunanze della regione di confine di Basilea dove si incontrano tre nazioni, Germania, Francia e Svizzera.\nInaugurato nel 1957, il Museo Romano di Augst (R\u00f6mermuseum Augst), un museo all'aria aperta sull'area della citt\u00e0 romana di Augusta Raurica, oggetto di studio sin dal Rinascimento, presenta numerosi reperti provenienti da scavi, tra cui il pi\u00f9 grande tesoro in argento della tarda antichit\u00e0. La vicina \u00abCasa Romana\u00bb ricostruita \u00e8 una donazione del mecenate basilese Ren\u00e9 Clavel, tuttavia il museo e l'intero parco archeologico sono un'istituzione del Cantone di Basilea Campagna. Nella pianura di Br\u00fcglingen si trova il Museo del mulino (M\u00fchlemuseum) della Fondazione Christoph Merian. Nel mulino ad acqua dell'antico podere \u00abHofgut Br\u00fcglingen\u00bb, trasformato in museo nel 1966, si trova un'esposizione sulla storia del mulino e della molitura dall'Et\u00e0 del Bronzo fino al XX secolo. Il meccanismo del mulino \u00e8 funzionante, cosicch\u00e9 \u00e8 possibile mostrare le varie fasi di lavoro, dalla ruota azionata ad acqua alla macina rotante.\nIl Museo del giocattolo, Museo civico e della viticoltura di Riehen (Spielzeugmuseum, Dorf- und Rebbaumuseum Riehen), aperto nel 1972, presenta, oltre a oggetti relativi alla storia del villaggio e alla viticoltura, una delle pi\u00f9 importanti collezioni di giocattoli europee. I pezzi esposti provengono in parte da collezioni private, in parte sono prestiti del Museo delle culture (Museum der Kulturen). Il museo \u00e8 un'istituzione dell'amministrazione comunale di Riehen. Il Museo degli automa musicali (Museum f\u00fcr Musikautomaten) di Seewen, che si trova al margine pi\u00f9 esterno dell'area dei musei di Basilea, ospita una delle pi\u00f9 grandi e celebri collezioni a livello mondiale di carillon svizzeri, giradischi, orologi e gioielli con meccanismo musicale nonch\u00e9 di altri automi musicali. Nacque nel 1979 come museo privato del collezionista Heinrich Weiss e nel 1990 entr\u00f2 in possesso della Confederazione Elvetica come donazione. Dal 2000 la collezione \u00e8 esposta in un nuovo edificio. Nel 1997 venne infine inaugurato il Museo dell'elettricit\u00e0 (Elektrizit\u00e4tsmuseum) del fornitore di energia \u00abElektra Birseck\u00bb a M\u00fcnchenstein. Il tema \u00e8 la storia dello sviluppo della produzione e dell'utilizzo di energia elettrica. La collezione comprende rare apparecchiature storiche ed \u00e8 integrata da un laboratorio in cui i visitatori possono fare esperimenti con l'elettricit\u00e0.\nFulcro collezione d'arte.\nA partire dalla fine degli anni ottanta, nella regione di Basilea si intensific\u00f2 la fondazione di nuovi musei dedicati in particolare all'arte e al design contemporanei. Il Museo Vitra Design di Weil am Rhein \u00e8 un museo di design con fulcro sull'arredamento e sugli interni. Bench\u00e9 il museo sia un'istituzione indipendente, il suo punto di partenza \u00e8 costituito dalla collezione di sedie e di mobili di Rolf Fehlbaum, il proprietario del produttore di mobili Vitra. Il complesso di edifici Vitra \u00e8 un notevole contributo alla concentrazione di architettura di avanguardia nella regione di Basilea. Oltre al museo di Frank Gehry, inaugurato nel 1989, si trovano edifici di Zaha Hadid, Nicholas Grimshaw, Tadao And\u014d e \u00c1lvaro Siza. La Fondazione Beyeler \u00e8 dal 1982 la proprietaria della collezione d'arte di Hildy ed Ernst Beyeler, che i due coniugi hanno raccolto nel corso di circa 50 anni. Dal 1997 le opere dell'arte moderna classica sono esposte a Riehen in una costruzione museale progettata da Renzo Piano. Tra le altre vi sono opere di Degas, Monet, C\u00e9zanne, van Gogh, Picasso, Rothko, Warhol, Lichtenstein o Bacon. Nel 1998 gli alberi nel parco del rinomato edificio sono stati coperti da Christo e Jeanne-Claude.\nCon la casa d'arte di Basilea Campagna (Kunsthaus Baselland) a Muttenz, nel 1997 l'\u00abAssociazione d'arte di Basilea Campagna\u00bb (\u00abKunstverein Baselland\u00bb) ha ottenuto un proprio edificio espositivo. Il museo si dedica all'arte contemporanea, presentando progetti attuali di artisti regionali e internazionali nel quadro di esposizioni sempre differenti. Di orientamento tematico simile \u00e8 anche lo Spazio d'arte di Riehen (Kunst Raum Riehen), istituzione pubblica aperta nel 1998 e utilizzata dal comune di Riehen e dalla sua commissione artistica per esporre la creazione artistica regionale contemporanea. Con il principio \u00abarte e natura nel dialogo\u00bb, la Fondazione Sculpture at Schoenthal, fondata nel 2001 nell'ex convento di Sch\u00f6nthal, presenta circa venti opere di artisti internazionali e svizzeri in un parco di sculture ad accesso permanente. Nello spazio della chiesa romanica trasformato in galleria si tengono mostre temporanee di artisti contemporanei. Nel 2003, a M\u00fcnchenstein venne inaugurato lo Schaulager della Fondazione Emanuel Hoffmann. Il suo cuore \u00e8 costituito dalla collezione d'arte d'avanguardia della fondazione ed \u00e8 una commistione di museo pubblico, magazzino d'arte e istituto di ricerca artistica. L'edificio di forma poligonale \u00e8 un progetto degli architetti Herzog &amp; de Meuron. Lo Spazio d'arte contemporanea Fernet Branca (Espace d'Art Contemporain Fernet Branca) di Saint-Louis, la cittadina alsaziana vicina a Basilea, ha sede nella distilleria del produttore di alcolici Fernet Branca chiusa nel 2000. Dal 2004 il museo presenta temi e artisti di arte contemporanea nel quadro di esposizioni temporanee. \u00c8 gestito dall'\u00abAssociazione per il Museo d'arte contemporanea Fernet Branca\u00bb (\u00abAssociation pour le Mus\u00e9e d'Art Contemporain Fernet Branca\u00bb).\nPromozione e politica dei musei.\nPrimato della biblioteca.\nNon di rado i musei traggono la loro origine \u2013 almeno per quanto concerne la loro base \u2013 da collezioni di corte. D'altra parte, dalla fine del XIX secolo Basilea coltiva il ricordo di avere acquistato nel 1661 il gabinetto Amerbach (Amerbachkabinett), la pi\u00f9 antica collezione museale esistente di una comunit\u00e0 borghese. L'acquisizione di una collezione del XVI secolo corrispondeva all'interesse per l'arte di natura storico-documentaristica allora diffuso, ma fu indotto dall'intenzione di rivalutare la collezione di libri dell'Universit\u00e0 grazie a quella presente nel gabinetto Amerbach (Amerbachkabinett); l'edificio Haus zur M\u00fccke, in cui era custodita la collezione amministrata dall'Universit\u00e0, veniva chiamata \u00abbiblioteca\u00bb per via del suo scopo principale. Il ruolo di roccaforte artistica cittadina pass\u00f2 dal municipio all'edificio Haus zur M\u00fccke soltanto nella seconda met\u00e0 del XVIII secolo. Nel 1770 vi si trasfer\u00ec l'Altare della Passione di Holbein, che dalla Riforma rappresentava una delle principali attrazioni per i visitatori, mentre nel 1771 giunsero diversi dipinti di propriet\u00e0 del municipio e nel 1786 l'organo di Holbein che si trovava nella cattedrale. Dal punto di vista giuridico, nonostante l'importanza di tali collezioni di oggetti, tutto rimase per lungo tempo nella vecchia situazione. I fondi di storia naturale e la collezione d'arte non fecero pi\u00f9 parte della biblioteca soltanto a partire dal 1821 rispettivamente dal 1836.\nAlla fine del XVIII secolo la cultura museale borghese era ancora agli inizi del suo sviluppo, come dimostrano gli orari di apertura estremamente ridotti dell'edificio Haus zur M\u00fccke (il gioved\u00ec pomeriggio dalle due alle quattro, altrimenti su richiesta). Regolari visite alla galleria da parte di cittadini e stranieri si registrarono soltanto a partire da questa epoca. Nei tre decenni precedenti e successivi al 1800 le attivit\u00e0 collezionistiche si concentrarono piuttosto sugli oggetti di storia naturale, settore in cui vi furono alcuni acquisti e donazioni. I numerosi oggetti d'arte di eccezionale qualit\u00e0 provenienti dalla Francia rivoluzionaria e introdotti negli anni novanta del XVIII secolo, non trovarono invece un ampio strato di acquirenti a Basilea e furono per lo pi\u00f9 venduti altrove.\nStatalizzazione e formazione popolare.\nPer gli stati repubblicani e monarchici del XIX secolo, le collezioni ospitate nei musei pubblici si trasformarono in simbolo della propria autodeterminazione. Lo spostamento di massa di opere d'arte a Parigi durante le guerre napoleoniche aveva creato una consapevolezza del grande potere dell'arte di creare un senso di identit\u00e0. Ne erano esempi il \u00abMus\u00e9e fran\u00e7ais\u00bb nel Louvre e il \u00abMus\u00e9e des monuments fran\u00e7ais\u00bb, chiuso nel 1816 e con sede in un antico convento di Agostiniani. La cura di collezioni museali programmatiche e la costruzione di edifici da adibire a musei divennero uno dei compiti rappresentativi a livello nazionale.\nTuttavia a Basilea fu prima il crescente bisogno di spazio nell'edificio Haus zur M\u00fccke a far pensare alla costruzione di un nuovo edificio. La discussione sul luogo adatto per ospitare la collezione pubblica acquis\u00ec una dimensione politica dopo la divisione del cantone in una parte cittadina e in una rurale. La Legge universitaria del 1818 aveva fatto dell'Universit\u00e0 corporativo-autonoma un'istituzione di formazione cantonale, convertendo indirettamente il patrimonio universitario in patrimonio statale. In base alla sentenza arbitrale, come patrimonio universitario, due terzi della collezione appartenevano al Cantone di Basilea Campagna e il Cantone di Basilea Citt\u00e0 fu costretto ad acquistarli. La costernazione in citt\u00e0 port\u00f2 a promulgare la legge sull'amministrazione e sull'utilizzo del patrimonio universitario del 1836, che vincolava quest'ultimo indissolubilmente e a scopo di formazione alla citt\u00e0 di Basilea. Tale disposizione \u00e8 in vigore ancora oggi.\nUna conseguenza degli avvenimenti fu, nel 1835, la fondazione della \u00abSociet\u00e0 accademica volontaria\u00bb, che nel quadro del suo aiuto all'Universit\u00e0 inizi\u00f2 a sostenere finanziariamente o tramite acquisti e donazioni propri anche le collezioni. L'impulso pi\u00f9 forte alla costruzione del museo venne tuttavia dalle cerchie di scienze naturali che gravitavano attorno al professore di fisica e chimica Peter Merian, che probabilmente aveva procurato al Museo di scienze naturali (Naturhistorisches Museum) \u2013 come unica collezione statale \u2013 un bilancio annuo proprio. Il Museo di scienze naturali (Naturhistorisches Museum) nel Falkensteinerhof come combinazione di sede di lezioni accademica, biblioteca e laboratori serv\u00ec anche come modello di base per la costruzione del museo. Il fatto che alla fine si rinunci\u00f2 a erigere un effettivo edificio universitario a favore di una costruzione museale primaria dipese dalla difficile situazione che l'Universit\u00e0 si trovava ad affrontare presso ampi strati della borghesia commerciale e industriale, dove essa era considerata come un'istituzione rivolta al passato. Il museo invece era visto come motore della formazione pratica popolare e ne fu approvata la costruzione come parte del processo di rinnovamento allora pervasivo della citt\u00e0 con il sostegno di contributi privati.\nSu iniziativa di Christian Friedrich Sch\u00f6nbein, dal 1850 fu attiva l'\u00abAssociazione volontaria del museo\u00bb, che era un'istituzione successiva all'\u00abAssociazione per la costruzione del museo\u00bb fondata nel 1841. Costituita secondo l'esempio della Royal Institution di Londra, essa doveva servire a \u00abstimolare il senso della scienza e dell'arte\u00bb. L'associazione, che era aperta a tutti gli abitanti di Basilea, sosteneva le collezioni con mezzi finanziari e intendeva risvegliare l'interesse per il museo tramite conferenze pubbliche, alle quali erano ammesse anche le donne. Tuttavia non riusc\u00ec a mantenere lo slancio iniziale, perdendo membri nonostante la vertiginosa crescita della popolazione basilese nella seconda met\u00e0 del secolo. Il museo non approfitt\u00f2 della possibilit\u00e0 di formazione popolare offerta e auspicata dall'associazione nel modo in cui i suoi fondatori e sostenitori avevano sperato. La socializzazione ideale del museo si svilupp\u00f2 soltanto gradualmente e il museo mantenne per lungo tempo anche le precedenti forme organizzative. La collezione d'arte ottenne un conservatore con titolo accademico soltanto nel 1887. Inoltre, nella nuova Legge universitaria del 1866 lo stato non prevedeva alcuna sovvenzione regolare per la collezione antiquaria, per quella medievale e per quella d'arte, lasciandole a quanto ricavato dalla vendita dei biglietti d'ingresso nonch\u00e9 al sostegno di associazioni e privati, tra cui i pi\u00f9 importanti erano la \u00abFondazione Birrmann e la \u00abFondazione Emilie Linder\u00bb a favore della collezione d'arte. Soltanto grazie a queste ultime si riusc\u00ec ad avere una politica collezionistica attiva, che andava oltre la semplice conservazione dei beni culturali ereditati.\nCultura del ricordo borghese e modernit\u00e0.\nSin dall'inizio i responsabili del museo assegnarono alle collezioni una funzione a livello federale, intendendo esercitare grazie a esse un'\u00abinfluenza benefica e giovevole sull'intera patria\u00bb. La \u00abgalleria nazionale segreta\u00bb crebbe soprattutto grazie ad acquisti di opere d'arte svizzere. Quando nel 1883 iniziarono le trattative sulla fondazione di un museo nazionale svizzero, il Cantone di Basilea Citt\u00e0 si impegn\u00f2 coerentemente a diventarne la sede, offrendo come nucleo le sue collezioni storico-culturali che furono sistematicamente sviluppate in considerazione della candidatura di Basilea. Il Museo nazionale svizzero (Schweizerisches Landesmuseum) venne fondato a Zurigo, tuttavia si realizz\u00f2 il progetto di un museo storico \u2013 non pi\u00f9 svizzero, ma basilese \u2013 all'interno di un edificio storico, l'antica chiesa Barf\u00fcsserkirche in stile alto gotico. La costruzione del Museo storico \u00abfu un'orgogliosa esibizione di orientamento e abilit\u00e0 artistici basilesi, un miscuglio di corridoio di formazione e fuga di stanze\u00bb.. Anche la statalizzazione del Museo delle arti e dei mestieri (Gewerbemuseum), quale teatro delle prestazioni contemporanee, avvenuta pochi anni prima deve essere vista sotto l'aspetto dell'orgoglio cittadino e del rinnovato senso di corporazione, per cui la borghesia intendeva porre i propri valori e la propria efficienza a fondamento di stato e societ\u00e0.\nL'importanza internazionale delle collezioni era ampiamente conosciuta, tuttavia queste ultime si radicarono nella consapevolezza culturale di ampi strati sociali soltanto alla fine del XIX secolo. La cultura del ricordo storica, che allora esprimeva la sua importanza e il suo effetto, si leg\u00f2 specialmente alla collezione medievale e alle numerose opere tardo-medievali e rinascimentali dell'Alto Reno presenti all'interno del Museo d'arte (Kunstmuseum). Da questo periodo Basilea rivendica inoltre il possesso, con l'acquisizione del gabinetto Amerbach (Amerbachkabinett), della pi\u00f9 antica collezione d'arte ininterrottamente esistente di una comunit\u00e0 borghese. Quando, nel 1892 (500\u00ba anniversario dell'annessione della Piccola Basilea \u00abKleinbasel\u00bb alla Grande Basilea \u00abGrossbasel\u00bb) e nel 1901 (400\u00ba anniversario di appartenenza di Basilea alla Confederazione), Basilea impression\u00f2 con due grandi festeggiamenti pubblici la parte della popolazione di orientamento civile (dunque lo strato portante dei musei) con gesti in grado di creare identit\u00e0 e di durevole impronta storico-patriottica, furono utilizzati i mondi di immagini del passato disponibili nei musei.\nAl pi\u00f9 tardi dopo il crollo di un'epoca segnato dalla Prima guerra mondiale e di fronte ai nuovi sviluppi sociali e culturali, per i musei di Basilea divennero di attualit\u00e0 le pretese personali della borghesia e la sua rappresentazione istituzionalizzata al loro interno. I confronti sul rapporto dei musei con la modernit\u00e0 si ebbero soprattutto nel settore delle arti figurative. Alla fine degli anni venti del XX secolo l'edificazione di un museo proprio per ospitare la collezione d'arte basilese scaten\u00f2 un \u00abdibattito sulla monumentalit\u00e0\u00bb, in cui i rappresentanti del Razionalismo orientato allo scopo rifiutavano l'anacronistica forma di palazzo infine prescelta come dimostrazione di forza di un'idea della cultura conservatrice e \u00abspiritualmente esaurita\u00bb. Diversamente dal gesto architettonico e dallo spirito antimodernistico dell'epoca degli anni trenta, le acquisizioni effettuate dagli anni venti fino allo scoppio della Seconda guerra mondiale avvennero in senso decisamente moderno. Nel 1934, nella Collezione d'arte pubblica giunsero per la prima volta un quadro di Vincent van Gogh e un insieme di 134 disegni di Paul C\u00e9zanne. La Fondazione Emanuel Hoffmann, nata nel 1933, sostenne il Museo d'arte (Kunstmuseum), trasferendosi nella sua sede nel 1940 con le sue opere contemporanee. La svolta che port\u00f2 al cambiamento del profilo complessivo fu il credito speciale concesso nel 1939 dal Parlamento di Basilea Citt\u00e0 per l'acquisto, suggerito dal direttore del museo Georg Schmidt, del patrimonio museale tedesco che i Nazisti avevano diffamato come \u00abarte degenerata\u00bb.\nL'affermazione della modernit\u00e0 classica nel Museo d'arte (Kunstmuseum) prosegu\u00ec con le continue acquisizioni, in particolare di opere del dopoguerra statunitense. Per l'etichetta di \u00abcitt\u00e0 dei musei\u00bb ambita da Basilea, il referendum del 1967 contro l'acquisto di due quadri di Picasso, estremamente controverso e dall'esito negativo, ha un valore straordinario e per la gi\u00e0 menzionata cultura del ricordo rappresenta un momento chiave della compenetrazione tra societ\u00e0 e museo.\nDemocratizzazione, popolarizzazione.\nNonostante la conferma plebiscitaria a favore della gestione tradizionale dell'attivit\u00e0 museale, dalla fine degli anni sessanta quest'ultima si trov\u00f2 ad affrontare una crisi permanente. Questa, che non si faceva sentire soltanto a Basilea, nacque dalla profonda rivalutazione sociopolitica della cultura. Le acquisizioni del credito d'arte statale e l'esposizione natalizia del 1967 nella Kunsthalle di Basilea indussero a veementi proteste l'associazione di artisti respinti e divenuta celebre come \u00abGruppo di Farnsburg\u00bb. Infine anche il Parlamento cantonale si occup\u00f2 dei problemi affrontati. Gli eventi portarono a chiedersi se Basilea fosse \u00absolo una citt\u00e0 di musei\u00bb \u2013 definizione ora intesa negativamente \u2013 e a un dibattito di ampia portata sulla promozione dei giovani artisti e sul funzionamento dei musei. La fondazione dello Spazio espositivo Klingental (\u00abAusstellungsraum Klingental\u00bb) alcuni anni dopo \u00e8 da ascriversi direttamente alle carenze allora tematizzate.\nLa democratizzazione avviata a partire dagli anni sessanta del secolo scorso signific\u00f2 l'abolizione dell'elitarismo a favore dell'egalitarismo, la sconfitta delle paure di prendere decisioni. Il Museo progressivo (\u00abProgressives Museum\u00bb), che ebbe vita breve (1968\u20131974) e al cui centro vi era l'opera creativa costruttivista degli anni sessanta nella cerchia delle Nouvelles Tendances, mirava a \u00abcreare una collezione moderna, accessibile al pubblico sin dall'inizio\u00bb e intendeva evitare qualsiasi \u00abcelebrazione secolarizzata\u00bb. Lo sviluppo di mediazione e di formazione, incarico anch'esso risalente a questo periodo, poteva essere realizzato unicamente con un maggior numero di mezzi disponibili. Tuttavia, dalla met\u00e0 degli anni settanta si fece sentire anche una situazione finanziaria della mano pubblica sempre pi\u00f9 delicata e difficile. Per carenza di fondi, l'Universit\u00e0 di Basilea pot\u00e9 proporre un corso di studi in museologia soltanto tra il 1992 e il 1994. A met\u00e0 degli anni novanta una decisione governativa port\u00f2 a una riduzione del bilancio dei musei statali pari al dieci percento e di conseguenza nel 1996 due musei, il Museo di design (\u00abMuseum f\u00fcr Gestaltung\u00bb) e il Museo della citt\u00e0 e della cattedrale (\u00abStadt- und M\u00fcnstermuseum\u00bb), furono costretti a chiudere. L'aspro dibattito che ne scatur\u00ec e la pressione di un'iniziativa popolare a favore dei musei di Basilea Citt\u00e0 portarono nel 1999 a una legge sui musei di Basilea Citt\u00e0, che poneva il patrimonio dei cinque musei statali rimanenti (Museo delle antichit\u00e0 \u00abAntikenmuseum\u00bb, Museo storico \u00abHistorisches Museum\u00bb, Museo d'arte \u00abKunstmuseum\u00bb, Museo delle culture \u00abMuseum der Kulturen\u00bb, Museo di scienze naturali \u00abNaturhistorisches Museum\u00bb) nelle mani del Parlamento. Come parte centrale delle spese per la cultura, i musei sono anche argomento della discussione tra i due semicantoni di Basilea, intensificatasi da alcuni anni, sul pagamento della prestazione centrale della citt\u00e0 nel quadro della compensazione finanziaria.\nDagli anni ottanta i musei sono stati allo stesso tempo popolarizzati ed estetizzati, dando il via a un'ondata di nuove costruzioni museali, la cui architettura avanguardistica \u00e8 assurta a fama internazionale. A tale popolarizzazione ha notevolmente contribuito il concetto espositivo del Mus\u00e9e sentimental, concentrato sul mondo di sensazioni quotidiano e non prosaico e che nel 1989 port\u00f2 a un'esposizione omonima nel Museo di design (Museum f\u00fcr Gestaltung). La Notte dei Musei di Basilea, che si tiene ogni anno, fa registrare circa centomila ingressi; in un anno i musei accolgono circa 1,4 milioni di visitatori (situazione 2006). La popolazione attribuisce ai musei un \u00abruolo portante per l'offerta formativa nel tempo libero\u00bb. I musei operano in un ambiente sempre pi\u00f9 esposto alle condizioni del mercato del tempo libero e del libero mercato e vengono intesi come fattore chiave per lo sviluppo locale ed economico. A differenza dello stato, l'impiego di fondi privati nel settore museale ha subito un notevole aumento. Le donazioni di mecenati o di sponsor hanno un ruolo sempre pi\u00f9 importante nel finanziamento di esposizioni, pezzi da collezione o interi musei e di conseguenza sono molto ambite. Questa situazione concorrenziale si rispecchia anche nella grande autonomia istituzionale dei musei di Basilea Citt\u00e0, che possono essere diretti, come uniche aziende di stato, in base al metodo influenzato dall'economia privata del New public management."}
{"id": "2240736", "revid": "110157", "url": "https://it.wikipedia.org/wiki?curid=2240736", "title": "Winsen (Luhe)", "text": "Winsen (Luhe) \u00e8 una citt\u00e0 di 33.656 abitanti della Bassa Sassonia, in Germania.\n\u00c8 il capoluogo del circondario (\"Landkreis\") di Harburg (targa WL).\nWinsen si fregia del titolo di \"Comune indipendente\" (\"Selbst\u00e4ndige Gemeinde\").\nAmministrazione.\nGemellaggi.\nFukui\n Le Pont-de-Claix\n Pritzwalk\n Drezdenko"}
{"id": "2240737", "revid": "110157", "url": "https://it.wikipedia.org/wiki?curid=2240737", "title": "Winsen (Schleswig-Holstein)", "text": "Winsen \u00e8 un comune di 404 abitanti dello Schleswig-Holstein, in Germania.\nAppartiene al circondario (\"Kreis\") di Segeberg (targa SE) ed \u00e8 parte della comunit\u00e0 amministrativa (\"Amt\") di Kisdorf."}
{"id": "2240738", "revid": "767487", "url": "https://it.wikipedia.org/wiki?curid=2240738", "title": "Frequenza respiratoria", "text": "La frequenza respiratoria indica il numero di atti respiratori compiuti in un minuto.\nDescrizione.\nOgni atto respiratorio, meglio sarebbe classificarlo come atto ventilatorio, \u00e8 composto da:\nNel respiro spontaneo di un soggetto normale le fasi inspiratorie durano la met\u00e0 del tempo delle fasi espiratorie.\nFisiologia.\nIl numero di atti respiratori in una persona sana \u00e8 correlato sia all'et\u00e0, sia all'eventuale attivit\u00e0 fisica svolta nel momento della misurazione\nLa frequenza respiratoria \u00e8 strettamente legata alla frequenza cardiaca, se essa sale, per un'intensa attivit\u00e0 fisica del soggetto, anche la frequenza respiratoria sale per aumentare la ventilazione polmonare e soddisfare il fabbisogno di ossigeno e facilitare l'espulsione del biossido di carbonio.\nAl contrario un soggetto in apnea registrer\u00e0 un abbassamento della frequenza cardiaca.\nFisiopatologia.\nLa frequenza respiratoria \u00e8 governata dai centri della respirazione situati nelle zone del bulbo e del ponte, nel tronco cerebrale.\nIl numero di atti respiratori al minuto \u00e8 importante per la modificazione del pH sanguigno, infatti in uno stato di acidosi metabolica avremo una frequenza respiratoria pi\u00f9 alta, mentre se \u00e8 pi\u00f9 bassa pu\u00f2 significare che il soggetto \u00e8 in uno stato di alcalosi metabolica."}
{"id": "2240739", "revid": "149727", "url": "https://it.wikipedia.org/wiki?curid=2240739", "title": "Winsen/Luhe", "text": ""}
{"id": "2240741", "revid": "121836", "url": "https://it.wikipedia.org/wiki?curid=2240741", "title": "Lord of Mann", "text": ""}
{"id": "2240746", "revid": "729019", "url": "https://it.wikipedia.org/wiki?curid=2240746", "title": "Nevo vinoso", "text": "Il nevo vinoso, detto anche nevo flammeo, \"naevus flammeus\" o emangioma piatto, \u00e8 una comune malformazione che coinvolge i vasi capillari della cute. Questa lesione, solitamente presente sin dalla nascita, ha la tendenza a persistere per tutta la vita con possibile incremento dimensionale.\nIl nevo vinoso, in una percentuale di casi inferiore al 3%, pu\u00f2 essere associato ad alcune patologie congenite come la sindrome di Sturge-Weber, la trisomia 13, la sindrome di Rubinstein-Taybi e la sindrome angio-osteoipertrofica.\nPresentazione clinica.\nIl nevo vinoso coinvolge frequentemente il volto tuttavia pu\u00f2 virtualmente insorgere in ogni parte del corpo. Le lesioni sono caratteristicamente di color porpora (da qui il nome), presentano dei margini netti ed irregolari e solitamente non sono rilevate. Il nevo vinoso tende a diventare pi\u00f9 scuro con il passare del tempo.\nDiagnosi.\nLa diagnosi di nevo vinoso \u00e8 elettivamente clinica, tuttavia raramente pu\u00f2 essere necessaria una biopsia cutanea con conseguente analisi istopatologica per confermarla.\nTerapia.\nLo scopo del trattamento terapeutico \u00e8 fondamentalmente di tipo estetico. La terapia che ha mostrato maggiore effetto \u00e8 quella tramite laser pulsato ad argon, i cui effetti sono maggiori se effettuati prima dell'anno di et\u00e0. Questo trattamento, dopo 1-3 sedute, \u00e8 in grado di distruggere i capillari che costituiscono la lesione senza tuttavia danneggiare la cute, determinando una riduzione dell'intensit\u00e0 di colorazione rossastra. L'utilizzo topico di rapamicina pu\u00f2 avere un effetto sinergico con la laserterapia."}
{"id": "2240750", "revid": "1684799", "url": "https://it.wikipedia.org/wiki?curid=2240750", "title": "Antonio Pecoraro", "text": "Biografia.\nAntonio Pecoraro nasce nel 1876 a San Vito dei Normanni, piccolo centro in provincia di Brindisi.\nFrequenta le scuole elementari fino alla classe sesta e contemporaneamente studia chitarra, organo e composizione con il maestro Vincenzo Rosiello, direttore della locale Banda Musicale.\nGi\u00e0 all'et\u00e0 di 13 anni aiuta e sostituisce il maestro suonando l'organo dell'Arciconfraternita dei Morti e per questo suo servizio \u00abprestato straordinariamente\u00bb diviene, nonostante la sua giovine et\u00e0, novizio dell'Arciconfraternita. Qualche anno dopo \u00e8 nominato organista della chiesa di Santa Maria della Piet\u00e0.\nIn questo periodo \u00e8 anche organista del complesso bandistico locale impegnato ad eseguire, nelle feste patronali dei vari paesi, la Messa solenne con coro, organo e strumenti.\nNel 1895, a 18 anni, diviene organista della Confraternita dell'Immacolata.\nDue anni dopo, nel 1897, \u00e8 nominato organista dell'Arciconfraternita dei Morti, successivamente della Chiesa di Santa Maria della Mercede e quindi nel 1902 della Basilica di Santa Maria della Vittoria (Chiesa Madre) alle dipendenze del Capitolo e delle tre Confraternite qui operanti.\nIl 23 marzo 1915 riceve in un concorso nazionale indetto dalla ditta Tito Belati di Perugia una medaglia d'argento per la composizione di un Tantum ergo. Nello stesso anno, \u00e8 richiamato alle armi con l'incarico di infermiere, presso il contingente militare stanziato a Torre Guaceto, localit\u00e0 costiera a 10\u00a0km da San Vito dei Normanni.\nRisale a questo periodo la Messa da Requiem composta per commemorare in una solenne manifestazione i primi sanvitesi caduti.\nDopo la guerra riprende il suo posto di organista nelle varie chiese.\nRimane organista del Capitolo ininterrottamente fino al 1945 quando, per una incipiente e progressiva sordit\u00e0, comincia a lasciare i suoi incarichi, per poi abbandonarli definitivamente nel 1951.\nLa sua attivit\u00e0 di compositore si protrae fino a qualche giorno prima della sua morte avvenuta il 3 luglio 1966.\nComposizioni.\nVasta \u00e8 la sua produzione musicale. I manoscritti che si sono salvati, sono oltre 700 per un totale di oltre duemila pagine.\nFra le sue composizioni sono da ricordare:"}
{"id": "2240752", "revid": "204012", "url": "https://it.wikipedia.org/wiki?curid=2240752", "title": "Nevo flammeo", "text": ""}
{"id": "2240753", "revid": "204012", "url": "https://it.wikipedia.org/wiki?curid=2240753", "title": "Emangioma piatto", "text": ""}
{"id": "2240754", "revid": "226458", "url": "https://it.wikipedia.org/wiki?curid=2240754", "title": "Forza di mortalit\u00e0", "text": "La forza di mortalit\u00e0 (nota anche come tasso istantaneo di mortalit\u00e0) \u00e8 una grandezza della matematica attuariale che si ottiene calcolando il limite per h che tende a zero del quoziente di mortalit\u00e0.\nPer definizione, \u00e8 noto che la probabilit\u00e0 affinch\u00e9 una testa di et\u00e0 \"x\" muoia entro l'et\u00e0 \"x+dx\" \u00e8 data da:\nformula_1\nSe per ipotesi si considera formula_2 derivabile e con derivata prima continua, \u00e8 possibile, commettendo un errore a meno di infinitesimi di ordine superiore a dx, approssimare l'incremento a numeratore con il differenziale della funzione formula_2, pari a formula_4 formula_5.\nQuindi:\nformula_6\ndove:\nIl significato della seguente espressione \u00e8 fondamentale: commettendo un errore a meno di infinitesimi di ordine superiore a dx, la probabilit\u00e0 di morire entro un intervallo dx \u00e8 proporzionale a dx.\nDalla forza di mortalit\u00e0 si pu\u00f2 agevolmente passare alla legge di sopravvivenza formula_8. \nInfatti, integrando l'equazione precedente in un intervallo compatto [0,x] si ottiene:\nSfruttando le propriet\u00e0 dei logaritmi, si pu\u00f2 riscrivere l'equazione come:\nE quindi:\nBibliografia.\n\"Lezioni di matematica e tecnica attuariale\", R. Cultrera"}
{"id": "2240761", "revid": "599013", "url": "https://it.wikipedia.org/wiki?curid=2240761", "title": "Winsen", "text": ""}
{"id": "2240768", "revid": "112916775", "url": "https://it.wikipedia.org/wiki?curid=2240768", "title": "Bad Bramstedt", "text": "Bad Bramstedt \u00e8 una citt\u00e0 dello Schleswig-Holstein, in Germania.\nAppartiene al circondario di Segeberg."}
{"id": "2240770", "revid": "767487", "url": "https://it.wikipedia.org/wiki?curid=2240770", "title": "Ferdinando Riva", "text": "Caratteristiche tecniche.\nImpiegato principalmente come ala sinistra, disputa qualche gara anche come mezzala.\nCarriera.\nGiocatore.\nClub.\nNel 1946 debutta nel Mendrisio. Nel 1947 \u00e8 chiamato in prima squadra. Conquista la promozione in LNB nel 1948.\nNel 1950 passa al Chiasso, coi ticinesi colleziona 523 presenze (336 in LNA, 114 in LNB tra cui uno spareggio per il titolo di LNB, 52 in Coppa Svizzera, 19 in Coppa Ticino, 2 in Coppa delle Alpi), l'ultima delle quali il 14 novembre 1970 (Neuchatel Xamax-Chiasso 2-0, LNB).\nRealizza 226 reti (163 in LNA, 20 in LNB, 33 in Coppa Svizzera, 10 in Coppa Ticino). Nella sua carriera realizza 9 triplette (6 in LNA e 3 in Coppa Svizzera).\nRiveste per lungo tempo il ruolo di capitano del club ticinese. Detiene il record di presenze e di reti in seno al Chiasso. Con i rossoblu Riva \u00e8 vicecampione svizzero nel 1951. Nel 1952 si classifica in terza posizione tra i cannonieri della LNA con 20 reti, alle spalle di H\u00fcgi (Basilea) 24 e Ballamann () 22.\nNazionale.\nVeste 22 volte la maglia della Nazionale svizzera, segnando 8 reti. Debutta con la maglia rossocrociata il 25 novembre 1951 a Lugano contro l'Italia (1-1). Con la Svizzera disputa i Mondiali del 1954, svoltisi in casa.\nAllenatore.\nIn 9 occasioni (6 in LNB, 3 in Coppa Svizzera), nel 1968 \u00e8 chiamato al fianco di Aristide Noseda ad assumere il ruolo di allenatore della prima squadra del Chiasso.\nMemoria.\nNella seduta del 25 febbraio 2014, il Consiglio Comunale cittadino, approvando una mozione del consigliere Cremonesi con 39 voti favorevoli, ha ridenominato lo stadio comunale di Chiasso in \"Stadio Riva IV\" in suo onore."}
{"id": "2240773", "revid": "729019", "url": "https://it.wikipedia.org/wiki?curid=2240773", "title": "Great Western Railway (operatore ferroviario)", "text": "Great Western Railway \u00e8 un operatore ferroviario del Regno Unito appartenente al gruppo FirstGroup; esso collega la capitale britannica, con treni ad alta velocit\u00e0 partenti dalla stazione di Paddington, con l'Inghilterra sud-occidentale e il Galles meridionale e gestisce servizio locale tra Londra e la Valle del Tamigi e i servizi locali nell'Inghilterra sud-occidentale.\nLa compagnia, operativa dal 2006 al 2015 col nome First Great Western, pu\u00f2 essere considerata, per i servizi a lunga percorrenza, come la reincarnazione dell'omonima compagnia ferroviaria operativa fino al 1948, una delle compagnie pi\u00f9 prestigiose del Regno Unito, e poi parte delle British Railways.\nI principali treni a lunga percorrenza della Great Western Railway, portano un nome risalente all'epoca d'oro delle ferrovie nel Regno Unito.\nI treni con nome attualmente in servizio sono:"}
{"id": "2240775", "revid": "74801", "url": "https://it.wikipedia.org/wiki?curid=2240775", "title": "Ratingen", "text": "Ratingen \u00e8 una citt\u00e0 di abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di D\u00fcsseldorf e al circondario (\"Kreis\") di Mettmann (targa ME).\nRatingen si fregia del titolo di \"Grande citt\u00e0 di circondario\" (\"Gro\u00dfe kreisangeh\u00f6rige Stadt\"). La citt\u00e0 \u00e8 anche la sede europea della public company Esprit che dal 2009 d\u00e0 il suo nome alla D\u00fcsseldorf Arena il principale stadio di D\u00fcsseldorf in precedenza denominato LTU Arena.\nAmministrazione.\nGemellaggi.\nRatingen \u00e8 gemellata con:"}
{"id": "2240777", "revid": "149727", "url": "https://it.wikipedia.org/wiki?curid=2240777", "title": "Altencelle", "text": ""}
{"id": "2240778", "revid": "204012", "url": "https://it.wikipedia.org/wiki?curid=2240778", "title": "Angiomatosi encefalo-facciale", "text": ""}
{"id": "2240788", "revid": "1987609", "url": "https://it.wikipedia.org/wiki?curid=2240788", "title": "Bad Harzburg", "text": "Bad Harzburg \u00e8 una citt\u00e0 di 22.365 abitanti della Bassa Sassonia, in Germania.\nAppartiene al circondario (\"Landkreis\") di Goslar (targa GS). \nNota localit\u00e0 termale tedesca sin da epoca rinascimentale con un notevole afflusso turistico.\nGeografia.\nBad Harzburg si trova sul confine con lo stato della Sassonia-Anhalt, lungo cui correva il confine fra Germania Ovest e Germania Est. Aa Ovest di Bad Harzburg troviamo Goslar, ad Nord Vienenburg, a Sud Braunlage e ad est Ilsenburg.\nPer la sua posizione geografica, a ridosso dei versanti settentrionali della catena montuosa dello Harz, ha un clima simile a quello delle zone alpine.\nStoria.\nLa prima menzione di Bad Harzburg risale al 1071 come \"Hartesburg\". Il nome rimanda ad una fortificazione militare (in tedesco \"-burg\" \"castello\"), i cui resti dominano tutt'ora la citt\u00e0.\nBad Harzburg infatti si svilupp\u00f2 ai piedi del castello medievale di Harzburg, fondato dal re Enrico IV a difesa della citt\u00e0 residenziale di Goslar.\nIl castello venne distrutto durante la grande rivolta dei Sassoni per poi essere ricostruito da Federico Barbarossa nel 1180 dopo aver sconfitto il suo cugino e rivale Enrico il Leone.\nSuccessivamente la citt\u00e0 perse importanza, finch\u00e9 il duca Giulio di Brunswick promosse lo sviluppo dello sfruttamento dei depositi di sale presenti in loco. Parallelamente allo sfruttamento commerciale delle saline si svilupp\u00f2 anche la frequentazione dei bagni naturali di acqua salata di Bad Harzburg.\nNel 1894 la citt\u00e0 assunse il prefisso \"Bad\" (in tedesco bagno), da cui il nome moderno Bad Harzburg, proprio il riconoscimento come citt\u00e0 termale.\nNei primi del Novecento la citt\u00e0 raggiunse una notevole fama e sviluppo come meta turistica grazie alle propriet\u00e0 benefiche delle sue fonti naturali di acqua salata. La citt\u00e0 si arricchi di alberghi e stazioni di villeggiatura, molti costruiti come edifici in uno stile tipico dei primi del Novecento, che rimanda alla B\u00e4derarchitektur tedesca.\nTutt'oggi, nonostante una piccola battuta di arresto dopo la riunificazione, rappresenta una delle principali stazioni di villeggiatura nella regione dello Harz."}
{"id": "2240791", "revid": "828781", "url": "https://it.wikipedia.org/wiki?curid=2240791", "title": "Sistema Glicko", "text": "Il sistema Glicko \u00e8 un metodo per valutare la forza di un giocatore in giochi di abilit\u00e0 come gli scacchi. \u00c8 stato inventato nel 1995 da Mark Glickman, professore di matematica presso l'Universit\u00e0 di Boston, come estensione del sistema Elo, rispetto al quale introduce una misura dell'affidabilit\u00e0 del punteggio in base alla frequenza di gioco. \nIl parametro RD.\nLa differenza principale rispetto al sistema Elo \u00e8 l'introduzione di un parametro, chiamato RD (\"Rating Deviation\"), per misurare l'affidabilit\u00e0 dei punteggi assegnati. Un valore alto del parametro RD sta ad indicare un'alta inaffidabilit\u00e0 del punteggio stimato, mentre un valore basso sta ad indicare che il punteggio \u00e8 affidabile. Il parametro RD viene modificato in due modi: esso cresce automaticamente col passare del tempo e diminuisce ogniqualvolta viene giocata una partita. L'idea alla base di questo meccanismo \u00e8 quella secondo cui il punteggio di un giocatore che gioca molto spesso \u00e8 da considerarsi affidabile poich\u00e9 aggiornato di frequente, mentre il punteggio di un giocatore che non gioca da un lungo periodo di tempo \u00e8 da considerarsi inaffidabile poich\u00e9 nel frattempo l'effettiva forza di gioco di tale giocatore potrebbe essersi modificata (probabilmente al ribasso, ma non necessariamente) senza che ci\u00f2 abbia avuto riflesso sul suo punteggio.\nIl parametro RD influisce sull'entit\u00e0 della variazione di punteggio che viene effettuata dopo ogni partita. Tale variazione \u00e8 infatti direttamente proporzionale al proprio RD e inversamente proporzionale al RD dell'avversario. Ci\u00f2 si spiega col fatto che un punteggio a cui \u00e8 associato un RD basso \u00e8 affidabile, quindi \u00e8 bene modificarlo di poco; viceversa se un giocatore ha un RD alto significa che ha un punteggio inaffidabile, quindi conviene modificarlo molto per farlo convergere rapidamente al punteggio che rappresenta la sua forza reale. Analogamente, il punteggio di un giocatore verr\u00e0 tanto pi\u00f9 modificato quanto pi\u00f9 \u00e8 basso il parametro RD del suo avversario, poich\u00e9 tanto pi\u00f9 \u00e8 basso tanto pi\u00f9 tale punteggio \u00e8 affidabile, e dunque maggiormente degno di essere preso in considerazione per modificare l'altro punteggio.\nVersioni e applicazioni.\nEsistono due versioni del sistema, Glicko e Glicko-2, entrambe di pubblico dominio e le cui formule sono pubblicate sul sito web ufficiale. Una versione leggermente modificata di Glicko \u00e8 usata dal sito di gioco online Free Internet Chess Server, mentre una versione leggermente modificata di Glicko-2 \u00e8 utilizzata dalla Federazione scacchistica australiana. Varie implementazioni di Glicko e Glicko-2 sono utilizzate da vari videogiochi online, ad esempio FIFA eWorld Cupe Splatoon 2."}
{"id": "2240793", "revid": "110157", "url": "https://it.wikipedia.org/wiki?curid=2240793", "title": "Braunlage", "text": "Braunlage \u00e8 una citt\u00e0 di 6.314 abitanti della Bassa Sassonia, in Germania.\nAppartiene al circondario (\"Landkreis\") di Goslar (targa GS). Il 1\u00ba novembre 2011 ha assorbito il precedente comune di Sankt Andreasberg."}
{"id": "2240794", "revid": "599013", "url": "https://it.wikipedia.org/wiki?curid=2240794", "title": "Premi C\u00e9sar 1989", "text": "La cerimonia di premiazione della 14\u00aa edizione dei Premi C\u00e9sar si \u00e8 svolta il 4 marzo 1989 al Th\u00e9\u00e2tre de l'Empire di Parigi. \u00c8 stata presieduta da Peter Ustinov e presentata da Michel Drucker, Henri Chapier, Michel Denisot, Fr\u00e9d\u00e9ric Mitterrand e Jane Birkin. \u00c8 stata trasmessa da Antenne 2.\nIl film che ha ottenuto il maggior numero di candidature (dodici) e premi (cinque) \u00e8 stato \"Camille Claudel\" di Bruno Nuytten.\nVincitori e candidati.\nI vincitori sono indicati in grassetto, a seguire gli altri candidati."}
{"id": "2240795", "revid": "120512586", "url": "https://it.wikipedia.org/wiki?curid=2240795", "title": "Francesco Chiesa (calciatore)", "text": "Carriera.\nClub.\nCrebbe nella sezione allievi del Chiasso, squadra con cui esord\u00ec nella Lega Nazionale A il 10 aprile 1949 (Chiasso - Urania 1-1). Un grave infortunio di gioco occorsogli il 3 marzo 1962 (Chiasso - Berna 3-1, LNB) pose fine prematuramente alla carriera.\nIn maglia rossobl\u00f9 conta 275 presenze (218 in LNA e 16 in LNB, 26 in Coppa Svizzera, 15 in Coppa Ticino) e 116 reti (96 in Campionato di cui 90 in LNA e 6 in LNB, 15 in Coppa Svizzera e 5 in Coppa Ticino), tra cui tre triplette tutte in LNA: il 1\u00ba novembre 1951 in Chiasso-Locarno 4-1, il 17 ottobre 1954 in Chiasso-Lucerna 4-2 e il 22 maggio 1955 in Chiasso-Lugano 5-2.\nNazionale.\nVest\u00ec in nove occasioni la casacca della nazionale rossocrociata con cui esord\u00ec il 28 dicembre 1952 a Palermo in -Svizzera 2-0 valida per la Coppa Internazionale 1948-1953. Queste furono le uniche occasioni in cui vest\u00ec una maglia diversa da quella rossobl\u00f9."}
{"id": "2240797", "revid": "1543377", "url": "https://it.wikipedia.org/wiki?curid=2240797", "title": "Anchiloglossia", "text": "L'anchiloglossia \u00e8 una malformazione della cavit\u00e0 orale. Consiste nella eccessiva aderenza della lingua al pavimento della bocca, che ne limita i movimenti.\nEpidemiologia.\nDiffusa maggiormente nei neonati di sesso maschile, la sua prevalenza \u00e8 stata calcolata intorno al 4-5%, percentuale gi\u00e0 confermata in passato, maggiore in paesi come l'Inghilterra dove arriva a superare il 10%.\nSintomatologia.\nComunemente non mostra sintomi o segni e pu\u00f2 risolversi spontaneamente nei casi pi\u00f9 favorevoli. Il soggetto non riesce a protendere la lingua, compromesso in buona parte il linguaggio perch\u00e9 molti suoni diventano impossibili da pronunciare, inoltre l'operazione allevia anche il dolore ai capezzoli durante l'allattamento materno.\nEziologia.\nLa causa \u00e8 dovuta ad una anomalia del frenulo linguale che risulta troppo corto.\nTerapia.\nIl trattamento \u00e8 chirurgico, nel caso della forma parziale, meno grave risulta sufficiente l'escissione, la frenuloplastica o frenulotomia che fornisce dei buoni risultati, per la forma completa occorre un intervento pi\u00f9 incisivo: la ricostruzione chirurgica delle parti interessate, un intervento in giovane et\u00e0 permette di ridurre le complicanze. Spesso occorrono pi\u00f9 operazioni per il completo recupero dell'uso della lingua."}
{"id": "2240799", "revid": "114084319", "url": "https://it.wikipedia.org/wiki?curid=2240799", "title": "Schleusingen", "text": "Schleusingen \u00e8 una citt\u00e0 di abitanti della Turingia, in Germania.\nAppartiene al circondario di Hildburghausen.\nGeografia fisica.\nEsso prende il nome dal fiume Schleuse, che attraversa le frazioni di Ratscher e Rappelsdorf. La citt\u00e0 stessa si trova sul fiume Nahe. La Schleuse scorre a sud della citt\u00e0. Da nord il fiume Erle confluisce a Schleusingen nella Nahe.\nStoria.\nNel 2018 vennero aggregati alla citt\u00e0 di Schleusingen i comuni di Nahetal-Waldau e St. Kilian.\nGeografia antropica.\nAppartengono alla citt\u00e0 di Schleusingen le frazioni (\"Ortsteil\") di Altendambach, Breitenbach, Erlau, Fischbach, Geisenh\u00f6hn, Gethles, Gottfriedsberg, Heckengereuth, Hinternah, Hirschbach, Oberrod, Rappelsdorf, Ratscher, Schleusingerneundorf, Silbach, St. Kilian e Waldau."}
{"id": "2240801", "revid": "339392", "url": "https://it.wikipedia.org/wiki?curid=2240801", "title": "Viale Guidoni (Firenze)", "text": ""}
{"id": "2240803", "revid": "1873126", "url": "https://it.wikipedia.org/wiki?curid=2240803", "title": "Angiomatosi", "text": "Per angiomatosi in campo medico, si intende un insieme di sindromi, tutte di forma rare, caratterizzate dalla presenza di una moltitudine di neoplasie vascolari.\nTipologia.\nFra esse si riscontrano:"}
{"id": "2240808", "revid": "204012", "url": "https://it.wikipedia.org/wiki?curid=2240808", "title": "Angiomatosi encefalo-trigeminale", "text": ""}
{"id": "2240809", "revid": "1305772", "url": "https://it.wikipedia.org/wiki?curid=2240809", "title": "Mercedes 55PS", "text": "La Mercedes 55PS () \u00e8 un'autovettura di gran lusso prodotta dal 1905 al 1909 dalla Casa tedesca Daimler Motoren Gesellschaft per il suo marchio automobilistico Mercedes.\nCaratteristiche e profilo.\nLa \"55PS\" andava ad inserirsi nella gamma Mercedes tra altri due modelli assai esclusivi, la 37/65 PS e la 35PS del 1905.\nEra una vettura equipaggiata da un motore a 4 cilindri in linea da 7959 cm\u00b3 (130x150 mm). Tale motore nasceva dall'accoppiamento di due bicilindrici fusi separatamente, una tecnica molto utilizzata in ambito automobilistico nei primi anni del XX secolo. L'alimentazione era a carburatore, mentre la distribuzione era a valvole laterali, quelle di scarico da un lato e quelle di aspirazione dall'altro lato (schema a T). La potenza massima era di 55 CV a 1300 giri/min, abbastanza per garantire alla vettura un allungo massimo di circa 80 km/h.\nIl telaio era in lamiera di acciaio stampato con sezione ad U. Qui, oltre alle sospensioni ad assale rigido con molle a balestra, trovano posto anche la trasmissione, a catena con cambio a 4 marce, e l'impianto frenante, con freno di servizio sull'albero di trasmissione e freno a mano sul retrotreno.\nAll'inizio del 1909, ultimo anno di produzione del modello, il nome cambi\u00f2 in 31/55 PS.\nL'eredit\u00e0 della vettura venne raccolta dalla Mercedes 38/70 PS, la quale raccolse anche l'eredit\u00e0 del modello \"37/65 PS\". Un altro modello che propose come sostituto della \"31/55 PS\" fu la 25/65 PS della gamma Knight."}
{"id": "2240811", "revid": "339392", "url": "https://it.wikipedia.org/wiki?curid=2240811", "title": "Malattia di Von Hippel Lindau", "text": ""}
{"id": "2240812", "revid": "339392", "url": "https://it.wikipedia.org/wiki?curid=2240812", "title": "Angiomatosi cerebroretinica", "text": ""}
{"id": "2240814", "revid": "65124", "url": "https://it.wikipedia.org/wiki?curid=2240814", "title": "Feste romane", "text": ""}
{"id": "2240817", "revid": "147575", "url": "https://it.wikipedia.org/wiki?curid=2240817", "title": "1 1/2 Ritter", "text": ""}
{"id": "2240820", "revid": "22240726", "url": "https://it.wikipedia.org/wiki?curid=2240820", "title": "ASMP-A", "text": ""}
{"id": "2240823", "revid": "767487", "url": "https://it.wikipedia.org/wiki?curid=2240823", "title": "Sella da equitazione (araldica)", "text": "In araldica, la sella compare raramente, per lo pi\u00f9 nell'araldica civica.\nSi trova in alcune armi parlanti come, ad esempio, lo stemma del comune tedesco di Satteldorf e la citt\u00e0 svizzera di Sattel."}
{"id": "2240824", "revid": "767487", "url": "https://it.wikipedia.org/wiki?curid=2240824", "title": "Fiat 10 HP", "text": "La 10 HP \u00e8 un'autovettura costruita dalla FIAT nel 1901. Montava lo stesso motore della Fiat 6 HP, vale a dire un propulsore a due cilindri in linea con cilindrata di 1082 cm\u00b3, con due valvole per cilindro ed erogante una potenza di 10 bhp; la velocit\u00e0 massima che poteva raggiungere era di 45\u00a0km/h .\nA tutti gli effetti era un'evoluzione della Fiat 6 HP e poteva ospitare quattro passeggeri, compreso il guidatore. La vettura era a trazione posteriore e, all'epoca, costava 9000 lire."}
{"id": "2240828", "revid": "339392", "url": "https://it.wikipedia.org/wiki?curid=2240828", "title": "Angiomatosi retino-cerebellare", "text": ""}
{"id": "2240836", "revid": "114187836", "url": "https://it.wikipedia.org/wiki?curid=2240836", "title": "Bernardo Castello", "text": "Biografia.\nBernardo Castello nacque nel sestiere genovese della Maddalena, figlio di Antonio e Geronima Macchiavello e fratello minore di Battista Castello.\nFrequent\u00f2 gli studi di Andrea Semino e Luca Cambiaso, ma viaggi\u00f2 anche per l'Italia, formandosi un gusto proprio, non privo di grazia. Nella sua carriera produsse numerose opere e fu molto lodato da famosi letterati del suo tempo, con i quali intratteneva rapporti di amicizia e i cui apprezzamenti ricambiava con disegni e quadri. Tra gli altri fu amico di Gabriello Chiabrera e Torquato Tasso, per il quale produsse le \"illustrazioni per la Gerusalemme liberata\" (sia per la prima edizione, pubblicata nel 1590, che per la seconda, del 1617).\nAlcuni di questi disegni furono poi incisi a bulino da Agostino Carracci. Raffigurazioni del poema di Tasso sono i pi\u00f9 numerosi soggetti profani nell'opera di Bernardo Castello.\nOltre che a Genova, lavor\u00f2 anche a Roma (Basilica di Santa Maria sopra Minerva, Palazzo Colonna, Palazzo del Quirinale) e anche per il duca Carlo Emanuele I di Savoia.\n\u00c8 stato il capostipite di una fiorente scuola che ha dato alla Liguria artisti di valore.\nEbbe tra i suoi allievi Simone Barabino, del quale per\u00f2 non volle apprezzare il talento: per un'irrefrenabile gelosia di mestiere lo contrast\u00f2 aspramente, fino a che questi abbandon\u00f2 la sua bottega nel 1605.\nBernardo Castello mor\u00ec dopo una breve malattia nell'ottobre del 1629, a settantadue anni, mentre era in procinto di recarsi a Roma dove era stato chiamato a dipingere un quadro per la basilica di San Pietro.\nFu sepolto nella chiesa di San Martino d'Albaro.\nBernardo Castello era il padre di Valerio Castello, l'ultimo dei suoi figli, nato quando il pittore era gi\u00e0 in et\u00e0 avanzata.\nValerio Castello, dotato di una grande carica innovativa, sarebbe diventato uno dei maggiori pittori genovesi del Seicento, pur essendo morto prematuramente, a soli 34 anni.\nBernardo Castello non ebbe per\u00f2 modo di influenzare la formazione artistica del figlio, essendo morto quando questi aveva solo sei anni.\nOpere.\nDurante la sua lunga carriera artistica Bernardo Castello produsse innumerevoli opere.\nL'elenco che segue, non esaustivo, d\u00e0 un'idea della vastit\u00e0 della sua produzione artistica:\nAffreschi\nDipinti"}
{"id": "2240839", "revid": "92723", "url": "https://it.wikipedia.org/wiki?curid=2240839", "title": "Gilera 125-150-175", "text": "La 125-150-175 \u00e8 una serie di motociclette costruita dalla Gilera tra il 1949 e il 1960.\nIl contesto.\nPassata la Seconda guerra mondiale, si assistette alla grande diffusione delle due ruote motorizzate (sia sotto forma di micromotori che come scooter o motoleggere), mezzi che si prestavano bene a risolvere i problemi di mobilit\u00e0 della popolazione. Le risposte a questo bisogno furono quasi immediate da parte delle Case motociclistiche italiane, sia per quanto riguardava quelle gi\u00e0 presenti sul mercato nell'anteguerra (Bianchi, Moto Guzzi), sia per quella miriade di costruttori apparsi dopo il conflitto come Ducati, Innocenti, Mondial, Moto Morini, Parilla, Piaggio, oltre a una vastissima schiera di assemblatori, molti dei quali si \"ispirarono\" alla DKW RT 125, riuscendo a sfornare modelli di \"125\" a due tempi, dai costi compatibili con le ristrettezze economiche dell'immediato dopoguerra.\nLa Gilera, al termine delle vicende belliche, aveva preferito presentare nel 1946 la \"Nettuno\" e la \"Saturno\", modelli di medio-grossa cilindrata. Giuseppe Gilera, per\u00f2, si rese presto conto che queste moto non erano tra le pi\u00f9 adatte ad affrontare il mercato, e quindi decise di incaricare l'ingegner Piero Remor dello studio di un modello economico, ma con motore a quattro tempi.\nProgettazione e prototipi.\nL'obiettivo di mettere sul mercato una \"125\" economica, ma dotata di un prestigioso motore a 4 tempi \u00e8 per\u00f2 l'unico su cui concordano Giuseppe Gilera e Piero Remor, le cui diverse concezioni tecniche si scontrano gi\u00e0 in fase progettuale. Remor, padre del motore quadricilindrico fronte marcia, destinato a dominare la produzione mondiale fino ai giorni nostri, propende per una moderna distribuzione a valvole in testa, mentre Gilera, legato alle tradizioni aziendali, preferisce puntare su una collaudata ed economica distribuzione a valvole laterali.\nDopo una lunga serie di discussioni, ravvivate dallo spigoloso carattere dei due personaggi, Remor si rassegn\u00f2, \"obtorto collo\", a progettare il motore con valvole laterali.\nAl Salone di Milano del 1948 la Gilera present\u00f2 il prototipo di una \"125\" (cilindrata all'epoca esentata dalla targatura) che si distingueva per la linea semplice e pulita, ma che venne tiepidamente accolta dal pubblico, dai concessionari e dalla stampa specializzata, a causa delle modeste prestazioni, dovute all'antiquata concezione del propulsore che sviluppava 3,5 Cv e consentiva la velocit\u00e0 di 70\u00a0km/h.\nLa necessit\u00e0 di passare alla distribuzione con valvole in testa, caus\u00f2 un ulteriore scontro tecnico tra Gilera e Remor, circa l'opzione di ripensare completamente il motore, sostenuta dal progettista, e quella di modificare l'esistente, sostenuta dal \"patron\". Il braccio di ferro tra i due venne ancora una volta vinto da Giuseppe Gilera ed \u00e8 questo il motivo per il quale in nuovo motore \u00e8 caratterizzato dal bizzarro posizionamento anteriore delle aste e dell'albero a camme che non avrebbero potuta trovare corretta posizione, dietro il cilindro, senza stravolgere la struttura del blocco.\nNell\"'establishment\" Gilera il clima tra il direttore tecnico e il proprietario si fece molto teso, punteggiato da numerose discussioni su particolari tecnici ed economici, fino a sfociare nella decisione di Remor, alla fine del 1949, di abbandonare la casa di Arcore per trasferirsi alla MV Agusta, insieme agli assistenti Andrea e Arturo Magni.\nLa \"125\".\nLa nuova Gilera 125 fu presentata alla stampa e ai concessionari il 22 marzo 1949 e, nonostante la travagliata genesi, incontr\u00f2 subito un generale favore. Soprattutto da parte del pubblico che con un prezzo d'acquisto simile ad altri modelli a 2 tempi, poteva accaparrarsi una motocicletta di gran marca che, con i suoi 4,7 cavalli, consentiva la velocit\u00e0 di 80\u00a0km/h. Forse le finiture e le dotazioni erano leggermente inferiori alla concorrenza duetempistica, ma la nuova Gilera vantava un prestigioso motore a 4 tempi che garantiva il minimale consumo di carburante e la buona resistenza al funzionamento prolungato. Dopo l'entrata in produzione della 1\u00aa serie, nel mese di settembre, il principale problema della \"125\" fu lo scarso numero di esemplari prodotti che non riusciva a soddisfare la domanda. Infatti, buona parte degli ordinativi non erano stati soddisfatti quando, nel dicembre 1949, entr\u00f2 in produzione la 2\u00aa serie che prevedeva piccole migliorie e l'adozione degli ammortizzatori a compasso. Pur impegnando allo spasimo le maestranze, l'azienda non riusciva a costruire pi\u00f9 di 500 esemplari al mese.\nDurante la produzione della 3\u00aa serie, iniziata dal giugno 1950 e accreditata di 5\u00a0CV, con distribuzione migliorata e nuove sedi valvola, vennero sperimentate le giostre di montaggio ideate da Giuseppe Gilera, poi installate nei mesi di gennaio e febbraio del 1951, sospendendo la produzione della \"125\". Si riprese nel mese di marzo, con la produzione della 4\u00aa serie, denominata \"Turismo\", che vide l'aumento di capacit\u00e0 della coppa dell'olio e, finalmente, l'adozione delle bronzine per la biella al posto dei rulli. Le nuove \"giostre di montaggio\", a pieno regime, riuscivano a sfornare mille motori al mese.\nContemporaneamente alla precedente, dal mese di aprile venne avviata la produzione della 5\u00aa serie tipo \"Sport\", dotata di serbatoio maggiorato a 13 lt e motore da 7\u00a0CV che consentiva la velocit\u00e0 massima di 90\u00a0km/h, senza alterare i dati di consumo. La 6\u00aa serie, che prevedeva piccole variazioni, entr\u00f2 in produzione nel febbraio 1952, per concludersi nel luglio dello stesso anno.\nLa nuova legge che in Italia imponeva la targatura delle \"125\" e consentiva l'accesso alle autostrade per le moto con cilindrata minima di 150 cm\u00b3, decret\u00f2 l'uscita di produzione della \"125\" e la sua sostituzione con il modello \"150\", dopo un numero complessivo di 25\u00a0000 esemplari costruiti nelle varie serie e versioni.\nPer completezza, occorre aggiungere che, nel 1955, la Gilera rimise in commercio una \"125\", derivata dalla \"150\" e denominata \"Export\", in quanto pensata per l'esportazione, in particolare nella Confederazione elvetica, mantenendola in catalogo sino al 1959.\nLa \"150\".\nPresentata nel 1952 come erede della ottavo di litro, la 150 sar\u00e0 la Gilera pi\u00f9 venduta di sempre, con ben 96\u00a0000 esemplari (esclusi quelli costruiti in Argentina dalla locale filiale). Il motore fu rivisto dai tecnici Antonio Parolo, Franco Passoni e Luigi Piazza (sotto la supervisione del nuovo direttore del Servizio Esperienze Gilera, ing. Sandro Colombo), portando l'alesaggio a 60\u00a0mm e mantenendo la corsa del 125. La maggiorazione era dovuta anche alle norme che imponevano la targatura delle ottavo di litro, sino ad allora esentate. Due le versioni disponibili inizialmente: \"Turismo\" e \"Sport\", che si distinguevano tra loro principalmente per la sospensione anteriore (a parallelogramma la Turismo, telescopica la Sport). Per entrambe il cambio rimaneva a 3 rapporti. Gi\u00e0 nel 1953, per\u00f2, la Sport guadagnava un 4 marce.\nIl '53 vide anche l'entrata a catalogo della \"Dimostrazione\", modello pi\u00f9 spinto costruito in serie limitata. A esse seguiranno le \"Gran Turismo\" (1955), \"Super Sport\" e \"Rossa Super\" (1957). La produzione cess\u00f2 nel 1960.\nLa \"175\".\nVenne presentata nel 1956 con il nome di \"150 V\", ma ribattezzata quasi subito \"G 175\". Alla fine dell'anno la gamma viene ampliata con i modelli \"Gran Turismo\" ed \"Extra\" (quest'ultimo riprende alcune caratteristiche della B 300, come la primaria a catena anzich\u00e9 ad ingranaggi), mentre la G 175 viene ribattezzata \"Normale\". Nel 1957 arrivarono i modelli \"Sport\" (con il motore tipo Gran Turismo) e \"Rossa Extra\" (con il motore tipo Extra). La gamma fu successivamente semplificata nel 1958 con l'uscita di produzione dell'Extra. Le 175 restano a catalogo sino al 1960. Ne verranno prodotti 10\u00a0500 esemplari."}
{"id": "2240848", "revid": "124123", "url": "https://it.wikipedia.org/wiki?curid=2240848", "title": "Stefano Sertorelli", "text": "Era fratello del fondista Erminio e dello sciatore alpino Giacinto\nBiografia.\nCarriera sciistica.\nNato in una famiglia di grande tradizione sportiva originaria del versante valtellinese passo dello Stelvio, inizi\u00f2 a gareggiare nel 1930; in seguito prese parte ai IV Giochi olimpici invernali di , dove l'alpino Sertorelli fece parte della squadra italiana di pattuglia militare, disciplina progenitrice del biathlon. la pattuglia militare, che gi\u00e0 aveva assegnato medaglie ai I Giochi olimpici invernali di e ai II di , venne comunque certificata come sport dimostrativo. Nel 1936 la squadra italiana, composta oltre che da Sertorelli anche da Enrico Silvestri, Luigi Perenni e Sisto Scilligo, vinse la medaglia d'oro con il tempo di 2:28,35.0, precedendo la Finlandia (2:28,49.0) e la Svezia ().\nSuccessivamente Sertorelli si dedic\u00f2 allo sci alpino, partecipando sia a gare di slalom speciale sia di discesa libera; tra le sue doti spiccava l'abilit\u00e0 come scivolatore. , in seguito dichiarati nulli dalla Federazione internazionale sci, . Nella stessa stagione conquist\u00f2 le sue uniche due medaglie ai Campionati italiani, due argenti.\nCarriera da allenatore.\nDopo il ritiro dalle gare divenne allenatore della squadra nazionale italiana e della scuola della natia Bormio."}
{"id": "2240851", "revid": "599013", "url": "https://it.wikipedia.org/wiki?curid=2240851", "title": "Marcin Baszczy\u0144ski", "text": "Carriera.\nClub.\nCresciuto calcisticamente nelle file del Pogo\u0144 Ruda \u015al\u0105ska, Baszczy\u0144ski inizi\u00f2 ad affermarsi dopo il trasferimento al Ruch Chorz\u00f3w nella stagione 1995/96, con cui gioc\u00f2 per la prima volta nel luglio 1996. Dopo una permanenza di 5 stagioni, nel 2000 \u00e8 passato al Wis\u0142a Cracovia, con cui ha vinto 5 campionati polacchi (2000-01, 2002-03, 2003-04, 2004-05 e 2007-08).\nNazionale.\nHa collezionato 35 presenze nella Nazionale di calcio polacca, segnando una rete nell'amichevole disputata il 7 ottobre 2005 e vinta per 3-2 contro l'Islanda; figura inoltre tra i 23 convocati per il in Germania."}
{"id": "2240852", "revid": "36426", "url": "https://it.wikipedia.org/wiki?curid=2240852", "title": "Paaliaq (astronomia)", "text": ""}
{"id": "2240856", "revid": "16861", "url": "https://it.wikipedia.org/wiki?curid=2240856", "title": "Neustadt/Aisch", "text": ""}
{"id": "2240865", "revid": "149727", "url": "https://it.wikipedia.org/wiki?curid=2240865", "title": "Vilshofen", "text": ""}
{"id": "2240868", "revid": "767487", "url": "https://it.wikipedia.org/wiki?curid=2240868", "title": "Eyeball Records", "text": "La Eyeball Records \u00e8 una etichetta discografica indipendente creata nel 1995. Ha pubblicato dischi dei My Chemical Romance, Thursday."}
{"id": "2240872", "revid": "149727", "url": "https://it.wikipedia.org/wiki?curid=2240872", "title": "Hagen-Elsey", "text": ""}
{"id": "2240877", "revid": "2110845", "url": "https://it.wikipedia.org/wiki?curid=2240877", "title": "Jacques Yonnet", "text": "Ha combattuto durante la Seconda guerra mondiale nella Resistenza francese ed \u00e8 stato prigioniero di guerra.\nOpere.\nLe vie incantate di Parigi.\nLa sua opera pi\u00f9 famosa \u00e8 \"Rue des Mal\u00e9fices - Chronique secr\u00e8te d'une ville\", tradotto in italiano come \"Le vie incantate di Parigi. Cronaca intima di una citt\u00e0\", per la quale venne \u00abunanimemente considerato come la pi\u00f9 brillante meteora della letteratura francese\u00bb.\nPubblicato la prima volta nel 1954, fu molto apprezzato da Raymond Queneau. \nTrama.\nNel libro, una sorta di diario, il protagonista esplora la Rive Gauche e osserva la popolazione che la popola ancora piena di miti e superstizioni. Con piglio attento e fare da storico analizza e racconta le vie di una Parigi sotterranea ma viva e pulsante di tipi umani con le loro storie, avventure e disgrazie. Il quartiere Mouffetard che fino agli anni settanta era il ritrovo abituale della \"cloche\" parigina, \u00e8 al centro della sua narrazione."}
{"id": "2240878", "revid": "104458", "url": "https://it.wikipedia.org/wiki?curid=2240878", "title": "Federazione internazionale sci", "text": ""}
{"id": "2240882", "revid": "404449", "url": "https://it.wikipedia.org/wiki?curid=2240882", "title": "Chiesa di Santa Lucia (Roselle)", "text": "La chiesa di Santa Lucia a Roselle era un edificio religioso situato nel comune di Grosseto. La sua ubicazione era nei pressi dell'antica citt\u00e0 di Roselle, alla sommit\u00e0 di Poggio Mosconcino.\nDi origini medievali, la chiesa era suffraganea della pieve di Santa Maria a Civita, luogo di culto che si trovava all'interno delle mura di Roselle. L'edificio religioso dedicato a Santa Lucia si trovava nelle vicinanze dell'antica cattedrale di Roselle, nell'area fortificata altomedievale. Storicamente, \u00e8 accertata la sua esistenza soltanto nella seconda met\u00e0 del Duecento, epoca in cui era citata nelle \"Rationes Decimarum\" e rientrava gi\u00e0 nei confini pastorali della diocesi di Grosseto, che nel 1138 aveva ereditato la sede vescovile rosellana. Pur essendo incerti sia il periodo di abbandono che le sue cause, il luogo di culto cess\u00f2 quasi sicuramente le sue funzioni nell'epoca a cavallo tra il tardo Medioevo ed il primo periodo rinascimentale, a seguito del definitivo abbandono degli insediamenti abitativi nell'area di Roselle, seguendo di fatto il destino delle altre chiese situate presso l'antica citt\u00e0 di origini etrusco-romane.\nDella chiesa di Santa Lucia a Roselle, di cui si sono perse completamente le tracce gi\u00e0 in epoca remota, \u00e8 stata individuata l'ubicazione sul Poggio Mosconcino nell'area fortificata che in passato includeva la cattedrale e la residenza vescovile."}
{"id": "2240890", "revid": "36426", "url": "https://it.wikipedia.org/wiki?curid=2240890", "title": "Villa Contini Bonacossi", "text": ""}
{"id": "2240892", "revid": "36426", "url": "https://it.wikipedia.org/wiki?curid=2240892", "title": "Piazzale Bambine e Bambini di Beslan", "text": ""}
{"id": "2240894", "revid": "36426", "url": "https://it.wikipedia.org/wiki?curid=2240894", "title": "Gruppo Toscano", "text": "Il Gruppo Toscano \u00e8 il gruppo di architetti che firm\u00f2 il progetto e la realizzazione della stazione di Santa Maria Novella a Firenze.\nEra composto da Giovanni Michelucci, all'epoca quarantenne e gi\u00e0 professore universitario, e dai laureandi:\nSi erano gi\u00e0 associati alla fine del 1931 per la progettazione dei padiglioni provvisori della IV Fiera del libro a Firenze e per il concorso per il piano regolatore di Verona. Inizialmente aveva fatto brevemente parte del gruppo anche Gherado Bosio. Il gruppo partecip\u00f2 anche alla III mostra del MIAR del marzo 1932.\nIl Gruppo cooper\u00f2 quindi dal 1931 al 1934, per poi sciogliersi, salvo restare un collegamento informale tra gli architetti, che si consultarono reciprocamente in opere successive, come la palazzina Reale di Santa Maria Novella, firmata dal solo Michelucci."}
{"id": "2240895", "revid": "36426", "url": "https://it.wikipedia.org/wiki?curid=2240895", "title": "Gruppo toscano", "text": ""}
{"id": "2240897", "revid": "204012", "url": "https://it.wikipedia.org/wiki?curid=2240897", "title": "Lingua nodosa", "text": ""}
{"id": "2240898", "revid": "2137399", "url": "https://it.wikipedia.org/wiki?curid=2240898", "title": "Monster Study", "text": "Il Monster Study fu un esperimento sulla balbuzie, effettuato su 22 bambini orfani a Davenport (USA) nel 1939. Fu condotto dal dottor Wendell Johnson, uno dei pi\u00f9 famosi psicologi americani, specialista in patologie del linguaggio, presso la Universit\u00e0 dell'Iowa.\nA grandi linee lo studio era cos\u00ec congegnato: Johnson scelse uno dei suoi studenti, Mary Tudor, per condurre l'esperimento e supervision\u00f2 la sua ricerca. Dopo aver messo i bambini nei gruppi di controllo ed in quello sperimentale, Mary Tudor somministr\u00f2 una terapia del linguaggio con suggestioni positive a met\u00e0 dei bambini, lodando la fluenza del loro linguaggio, ed una terapia del linguaggio con suggestioni negative all'altra met\u00e0, sminuendo i bambini per ogni imperfezione e dicendo loro che erano balbuzienti. Molti dei bambini che ricevettero la terapia negativa soffrirono per gli effetti psicologici negativi, ed alcuni ebbero problemi di linguaggio per il resto della loro vita.\nIl nomignolo \"Monster Study\" fu assegnato da alcuni colleghi di Johnson, che erano rimasti sconvolti dal fatto che sperimentasse su bambini orfani per sottoporre a verifica una teoria sulla genesi delle balbuzie. L'esperimento fu tenuto nascosto per paura che la reputazione di Johnson potesse essere offuscata sulla scia degli esperimenti umani condotti dai nazisti durante la seconda guerra mondiale. Successivamente l'Universit\u00e0 si scus\u00f2 pubblicamente per il \"Monster Study\" nel 2001.\nLo studio.\nLo studio inizi\u00f2 con la selezione di 22 soggetti da un orfanotrofio di veterani nello Iowa. A nessuno fu detto l'intento della ricerca di Mary: i bambini credevano che avrebbero ricevuto una terapia logopedica. Il progetto dello studio era complesso. La Tudor stava provando a indurre le balbuzie in bambini sani e voleva anche capire se il raccontare ad un balbuziente che il suo linguaggio era perfetto avrebbe prodotto un cambiamento. Tra i 22 soggetti vi erano 10 orfani che insegnanti ed infermieri avevano indicato come balbuzienti gi\u00e0 prima che lo studio iniziasse. Mary Tudor ed altri 5 laureati, che avevano accettato di lavorare nello studio come \"giudici\", ascoltarono i linguaggi di ogni bambino, classificandoli in base ad una scala che andava da 1 (linguaggio deficitario) a 5 (linguaggio fluente). Cinque furono assegnati al gruppo IA, il gruppo sperimentale: a loro fu detto che non balbettavano e che il loro linguaggio era ottimo (suggestione positiva). Ai cinque del gruppo IB (gruppo di controllo) fu detto che il loro linguaggio era pessimo (suggestione negativa).\nI rimanenti 12 bambini furono scelti a caso dalla popolazione di orfani senza problemi di comunicazione. Sei di loro furono assegnati al gruppo IIA: a questi bambini, appartenenti ad un range di et\u00e0 compresa tra i 5 e i 15 anni, fu detto che il loro linguaggio non era del tutto normale, e che sarebbero diventati balbuzienti se non si fossero corretti immediatamente. Gli ultimi soggetti del gruppo IIB, della stessa et\u00e0 di quelli del gruppo IIA, parlavano normalmente e furono trattati correttamente: veniva spesso elogiato il loro modo di esprimersi. Nella sua prima visita Marie Tudor test\u00f2 il QI di ogni bambino e studi\u00f2 la prevalenza di utilizzo della mano destra o sinistra. Una teoria in voga infatti sosteneva che la balbuzie fosse dovuta ad uno sbilanciamento tra i due emisferi cerebrali. Secondo Johnson tale teoria era insensata, ma volle approfondire e sugger\u00ec alla Tudor di osservare con quale mano scrivessero i bambini. Lei li fece disegnare alla lavagna, ma non fu trovata alcuna correlazione tra la prevalenza dell'uso della mano destra o della sinistra e il linguaggio dei soggetti.\nIl periodo sperimentale dur\u00f2 da gennaio a maggio del 1939: ci\u00f2 che la Tudor doveva fare era recarsi da Davenport fino a Iowa City ogni 2-3 settimane, e parlare con ogni bambino per circa 45 minuti, seguendo un copione concordato in precedenza. Nella sua dissertazione raccont\u00f2 che, durante le sedute con ogni giovane balbuziente del gruppo IIB, rassicurava i bambini, dicendo: \"Supererai la balbuzie e sarai capace di parlare addirittura meglio di come fai ora. Non prestare attenzione a quello che ti dicono gli altri su come parli: loro, senza dubbio, non capiscono che si tratta solo di una fase\" (suggestione positiva). Ai giovani non balbuzienti della classe IIA, che erano stati etichettati come balbuzienti, invece diceva: \"Lo staff \u00e8 giunto alla conclusione che il tuo linguaggio \u00e8 a rischio: presenti molti dei sintomi di un bambino che sta per diventare balbuziente. Devi provare a fermarti immediatamente. Usa la tua forza di volont\u00e0. Fai qualsiasi cosa per trattenerti dal balbettare. Non parlarne con nessuno fino a che non ti dar\u00f2 io il permesso. Hai notato come balbetta (cita il nome di un bambino dell'orfanotrofio, che balbetta molto), vero? Bene, lui senza dubbio ha iniziato nello stesso modo\" (suggestione negativa).\nI bambini della classe IIA mostrarono immediatamente cambiamenti: dopo la seconda sessione con Norma Jean, di 5 anni, la Tudor annot\u00f2: \"Era molto difficile farla parlare, sebbene parlasse molto rapidamente fino al mese prima.\" Un'altra del gruppo, Betty Romp, di 9 anni, \"praticamente si \u00e8 rifiutata di parlare: ha tenuto le mani o le braccia sugli occhi per la maggior parte del tempo\". Hazel Potter, quindicenne, la pi\u00f9 anziana del gruppo, divenne \"molto pi\u00f9 conscia di se stessa e inizi\u00f2 a parlare meno\", annot\u00f2 la Tudor. La Potter cominci\u00f2 pure ad usare intercalari ed a schioccare le dita per la frustrazione. Le fu chiesto come mai diceva 'a' cos\u00ec frequentemente. \"Perch\u00e9 ho paura di non poter dire la prossima parola.\" \"Perch\u00e9 schiocchi le dita?\" \"Perch\u00e9 ho paura di stare per dire 'a'\". Il rendimento scolastico dei bambini ne risent\u00ec molto: uno di loro cominci\u00f2 a rifiutarsi di recitare in classe; un altro, l'undicenne Clarence Fifer, cominci\u00f2 ansiosamente a correggersi. \"Egli si ferm\u00f2 e mi disse che stava par avere problemi con le parole, prima di dirle\", riport\u00f2 la Tudor. Lei gli chiese come lo sapeva. Lui rispose che il suono \"non poteva venire fuori. Sentiva che era impantanato dentro\". La sesta orfana, Mary Korlaske, cresceva isolata e permalosa. Durante la loro sessione, la Tudor le chiese se la sua migliore amica sapesse del suo balbettare. Korlaske bisbigli\u00f2: \"No.\" \"Perch\u00e9 no?\" Korlaske strofin\u00f2 i piedi tra loro. \"Parlo poco con lei\". Due anni pi\u00f9 tardi scapp\u00f2 dall'orfanotrofio e giunse alla Industrial School for Girls, fuggendo cos\u00ec anche dagli esperimenti che venivano condotti su di lei.\nLa stessa Mary Tudor non fu impassibile a tutto ci\u00f2. Per tre volte, dopo che l'esperimento era ufficialmente finito, lei torn\u00f2 all'orfanotrofio per tentare una cura volontaria supplementare. Disse ai bambini della classe IIA che non avrebbero pi\u00f9 balbettato. Il successo di quest'operazione fu discutibile. Scrisse a Johnson a proposito degli orfani, in una lettera datata 22 aprile 1940, in cui la Tudor si metteva leggermente sulla difensiva: \"Credo che col tempo potranno recuperare, ma abbiamo certamente sortito un preciso effetto su di loro\". Prima della sua morte Marie Tudor espresse profondo rincrescimento per il suo ruolo nel \"Monster Study\". Nonostante ci\u00f2 che caus\u00f2 Wendell Johnson col \"Monster Study\", la Tudor pensava ancora che egli avesse apportato molti contributi positivi alla ricerca sulla balbuzie.\nLa causa giudiziaria.\nIl 17 agosto 2007, sei dei bambini orfani furono risarciti di 925.000 $ dallo stato dell'Iowa per i danni psicologici ed emozionali permanente, causati da sei mesi di tormenti. Lo studio dimostr\u00f2 che, sebbene nessuno dei bambini divenne balbuziente, molti divennero introversi e riluttanti a parlare. La querela fu una conseguenza di un articolo del \"San Jose Mercury News\" nel 2001, condotto da un reporter investigativo. L'articolo rivel\u00f2 che parecchi orfani ebbero effetti psicologici di lunga durata derivanti dall'esperimento. Lo stato ha cercato senza successo di ottenere l'abbandono della querela, ma nel settembre 2005, i giudici della Corte suprema del Iowa si accordarono con la corte del tribunale, nel respingere l'affermazione dello stato di immunit\u00e0 e la petizione per il rinvio della querela.\nMolti degli orfani testimoniarono che ebbero dei danni dal \"Monster Study\" ma, al di fuori di Mary Tudor, che testimoni\u00f2 in una deposizione del 19 novembre 2002, non vi era alcun testimone oculare degli eventi. L'et\u00e0 avanzata dei tre ex orfani querelanti contribu\u00ec ad accelerare un accordo con lo Stato. L'ufficio del procuratore generale del Iowa disse in un comunicato stampa il 17 agosto 2007, che l'indennizzo di 925.000 $ fu giusto e opportuno, anche se lo stato rifiut\u00f2 di accettare la responsabilit\u00e0 per eventuali danni causati agli orfani.\nNonostante l'accordo, rimase il contenzioso su quanto danno port\u00f2 il \"Monster Study\" agli orfani. Nicholas Johnson, il figlio del fu Wendell Johnson, difese suo padre con veemenza. Egli ed alcuni specialisti del linguaggio sostennero che Wendell Johnson non volesse creare danno ai bambini orfani e che nessuno degli orfani fu effettivamente diagnosticato come \"balbuziente\" alla fine dell'esperimento. Altri esperti del linguaggio condannarono l'esperimento e dissero che il linguaggio ed il comportamento degli orfani fu affetto dal condizionamento negativo che ricevettero. Le lettere tra Mary Tudor e Wendell Johnson che furono scritte immediatamente dopo l'esperimento, mostra che il linguaggio dei bambini si deterior\u00f2 rapidamente. Mary Tudor torn\u00f2 all'orfanotrofio tre volte per provare di invertire gli effetti negativi causati dall'esperimento, ma lament\u00f2 il fatto che era incapace di fornire una sufficiente terapia positiva per invertire gli effetti deleteri..\nPatricia Zebrowski, professore associato di patologia del linguaggio della Universit\u00e0 dell'Iowa, nota che \"L'insieme dei dati che risultano dal lavoro di Johnson con i bambini balbuzienti ed i loro genitori, \u00e8 ancora la pi\u00f9 grande collezione di informazioni scientifiche per quanto concerne l'insorgenza della balbuzie. Sebbene nuovi lavori abbiano determinato che i bambini che balbettano stanno facendo qualcosa di differente nella loro produzione di linguaggio, rispetto a quelli che non balbettano, Johnson fu il primo a parlare dell'importanza dei pensieri, attitudini, credenza e sensazioni interne dei balbuzienti. Noi ancora non sappiamo che cosa causi la balbuzie, ma il modo di approcciarsi allo studio ed al trattamento dello \"Iowa\" \u00e8 ancora profondamente influenzato da Johnson, ma con una aggiunta enfasi alla produzione del linguaggio.\"\nAttualmente la American Speech-Language-Hearing Association proibisce gli esperimenti sui bambini, ove esista una possibilit\u00e0 significativa di causare conseguenze durature dannose. Potrebbe comunque essere non corretto giudicare il lavoro attraverso gli standard etici formali che furono creati successivamente. Le conseguenze negative di questo studio, appaiono minori quando comparati con le violazioni etiche nella ricerca con soggetti umani, condotti nella seconda met\u00e0 del XX secolo. Questi ultimi casi, approvati, rivisti e finanziati, dalle maggiori istituzioni di ricerca, qualche volta terminarono con la morte del soggetto.\nLo studio fu soppresso, nel senso che Wendell Johnson non fece alcun tentativo di proseguire la pubblicazione dei suoi risultati, su consiglio dei colleghi che lo avvertirono che l'esperimento avrebbe potuto offuscare la sua carriera. Comunque la tesi fu rilegata, catalogata e resa disponibile nella biblioteca della universit\u00e0 nell'identica maniera delle altre tesi. Attualmente non esiste alcuna teoria condivisa sulla balbuzie, sia per quanto concerne le cause che la terapia. Questa affermazione \u00e8 coerente con ci\u00f2 che \u00e8 attribuito a Patricia Zebrowski, sopra.\nNel 2001 l'universit\u00e0 dello Iowa si scus\u00f2 pubblicamente per il \"Monster Study\". Un portavoce dell'universit\u00e0 defin\u00ec l'esperimento increscioso, e aggiunse: \"This is a study that should never be considered defensible in any era... In no way would I ever think of defending this study. In no way. It's more than unfortunate\" (in italiano: \"Questo \u00e8 uno studio che non dovrebbe essere considerato difendibile in alcuna epoca. In nessun modo potrei pensare di difendere questo studio. In nessun modo. \u00c8 da considerarsi qualcosa di pi\u00f9 che un esperimento infelice\")."}
{"id": "2240899", "revid": "713168", "url": "https://it.wikipedia.org/wiki?curid=2240899", "title": "Francisco de Moura", "text": "Biografia.\nFrancisco de Moura fu il terzo dei figli maschi del nobile portoghese Manuel de Moura Corte Real, secondo marchese di Castelo Rodrigo (il quale aveva ricoperto l'incarico di governatore dei Paesi Bassi spagnoli tra il 1644 e il 1647), e della nobildonna Leonor de Melo (figlia di Nuno \u00c1lvares Pereira de Melo, III conte di Tent\u00fagal e Mariana de Castro dei conti di Altamira).\nFrancisco trascorse la giovent\u00f9 a Roma, citt\u00e0 nella quale il padre svolgeva l'incarico di ambasciatore di Sua Maest\u00e0 Cattolica presso la Santa Sede dal 1632. Sempre a Roma spos\u00f2 Ana Mar\u00eda de Moncada de Arag\u00f3n y de la Cerda (figlia di Antonio d'Aragona Moncada e della sua consorte Juana de la Cerda y de la Cueva) dalla quale ebbe due figlie: Leonor e Juana.\nAllo scoppio della sollevazione in Portogallo che avrebbe segnato l'inizio della lunga guerra di restaurazione portoghese i Moura persero i loro privilegi e possedimenti nel regno, venendo considerati traditori da Giovanni IV del Portogallo per essersi mantenuti fedeli alla causa spagnola. Diversi esponenti di spicco dell'aristocrazia lusitana vennero imprigionati, costretti all'esilio o condannati a morte per ordine del re del Portogallo: tra questi troviamo un cognato di Francisco de Moura, Miguel Lu\u00eds de Meneses, II duca di Caminha, decapitato nel 1641 al Rossio.\nFrancisco de Moura venne nominato Gentiluomo di Camera del Re Filippo III del Portogallo nel 1645. L'anno successivo fu designato ambasciatore straordinario del re di Spagna a Vienna ed in seguito ambasciatore ordinario, in sostituzione di Diego Aragona Tagliavia, duca di Terranova. \nQuale compensazione per le perdite subite in Portogallo Francisco de Moura ottenne, il 10 agosto 1656, il titolo di duca di Nocera nel regno di Napoli. Ricopr\u00ec il ruolo di Vicer\u00e9 di Sardegna dal 1657 al 1661, Vicer\u00e9 di Catalogna tra 1664-1665 e Governatore dei Paesi Bassi spagnoli tra 1664 e 1668.\nFrancisco de Moura fu firmatario per conto della Spagna del Trattato di Aquisgrana del 1668, che pose fine alla Guerra di devoluzione. Concluso il suo mandato di Governatore nei Paesi Bassi spagnoli, Fracisco torn\u00f2 a Madrid, dove venne nominato Consigliere di Stato e presidente del Real Consiglio degli Ordini Militari. Tra il 1669 ed il 1675 ricopr\u00ec l'incarico di \"Caballerizo mayor\" della regina Maria Anna d'Asburgo, venendo sostituito dal favorito Fernando de Valenzuela.\nNel 1670 venne nominato membro del Supremo Consiglio di Stato delle Fiandre e della Borgogna.\nFrancisco de Moura era noto per la sua grande cultura e per il suo interesse nei confronti dell'arte e dell'architettura. Il suo nome \u00e8 associato al \"Real Sitio de la Florida\", situato sulla \"Monta\u00f1a del Pr\u00edncipe P\u00edo\", rilievo collinare di Madrid. Francisco promosse la costruzione nell'area di una vasta dimora, la \"Casa de la Florida\", presso la quale risiedette il cognato Luigi Guglielmo I Moncada fino al 1672.\nFrancisco mor\u00ec a Madrid nella sua dimora il 23 novembre del 1675.\nSecondo il suo testamento le sue spoglie sarebbero dovute essere sepolte nella cappella che il padre Manuel de Moura aveva fatto realizzare da Francesco Borromini (che Manuel aveva conosciuto negli anni in cui era stato di ambasciatore straordinario di Spagna a Roma) nel monastero di S\u00e3o Bento a Lisbona (l'odierno Palazzo di S\u00e3o Bento). Tuttavia, a causa dell'appoggio prestato dalla famiglia Moura Corte Real alla fazione asburgica nell'ambito della Restaurazione portoghese, il Portogallo si rifiut\u00f2 di accogliere la sua salma e i suoi resti mortali restarono in Spagna.\nL'opera di governatore dei Paesi Bassi spagnoli.\nDurante il suo regno i Paesi Bassi spagnoli subirono l'invasione della Francia durante la Guerra di devoluzione, in un periodo in cui la Spagna era cos\u00ec indebolita che non riusc\u00ec a fronteggiare degnamente l'assalto francese. Le truppe d'oltralpe parlarono di \"una passeggiata militare\".\nIl ducato di Nocera.\nNel 1649 Francisco de Moura chiese alla corte spagnola un risarcimento di 150.000 ducati per la confisca dei suoi possedimenti in Portogallo ordinata da Giovanni IV durante la guerra di restaurazione portoghese. Ottenne il feudo di Nocera dei Pagani. Essendo stato questo valutato 223.000 ducati, il regio erario chiese al marchese di restituire 73.000 ducati. Ne segu\u00ec una controversia che and\u00f2 oltre la peste del 1656, quando la citt\u00e0 di Nocera fu seriamente colpita e, secondo il marchese, deprezzata. Dopo una nuova stima del feudo si fiss\u00f2 il suo valore in 163.000 ducati. Versata la differenza, finalmente, nel 1660 la casata dei marchesi di Castelo Rodrigo ottenne la citt\u00e0 di Nocera dei Pagani, reggendola fino al 1707. Francisco divenne cos\u00ec il settimo duca di Nocera pur senza mai mettere piede in citt\u00e0 e reggendola tramite un governatore. Non avendo lasciato eredi maschi, alla sua morte il ducato fu ereditato dalla figlia Leonor, moglie di Aniello de Guzm\u00e1n y Carafa. Pur non avendolo mai visto, i nocerini gli tributarono funerali solenni nella cattedrale di San Prisco e le chiese della citt\u00e0 le campane suonarono a morto per tre sere celebrando messe cantate."}
{"id": "2240902", "revid": "599013", "url": "https://it.wikipedia.org/wiki?curid=2240902", "title": "Y\u016bji Nakazawa", "text": "Ha vinto la Coppa d'Asia nel 2000 e nel 2004 con il Giappone.\nCaratteristiche tecniche.\nFisicamente potente, era un difensore forte, dotato di un buon colpo di testa e anche un buon fiuto per i goal.\nCarriera.\nClub.\nNakazawa \u00e8 stato educato alla Yoshikawa Higashi Junior High School e alla Sango Technology High School. Determinato a diventare un professionista, decide di spostarsi in Brasile per migliorare e si allena con l'Am\u00e9rica Mineiro.\nDopo un anno ritorna in Giappone e si unisce al Tokyo Verdy 1969 nel 1998 senza per\u00f2 stipendio. Impressiona cos\u00ec il club, che gli offre un contratto professionale di un anno.\nLa sua prima apparizione in J. League risale al 13 marzo 1999, in una partita contro il Cerezo Osaka al Todoroki Athletics Stadium. Segna il suo primo gol il 10 aprile contro il Nagoya Grampus Eight sempre al Todoroki. Quell'anno riceve il premio come miglior giovane della J-League.\nNel 2002 si trasferisce al Yokohama F. Marinos, contribuendo alle due vittorie consecutive del campionato giapponese nel 2003 e nel 2004. Nel 2004 viene nominato MVP della J-League.\nNazionale.\nNakazawa debutta in Nazionale l'8 settembre 1999 in un'amichevole contro l'Iran nell'International Stadium di Yokohama. Segna il suo primo goal il 13 febbraio 2000 in un match per la qualificazione in Coppa d'Asia contro il Singapore a Macao.\nVince la coppa d'Asia nel 2000 nel Libano giocando 3 partite. Tuttavia, non viene convocato per i mondiali di Corea-Giappone.\nSotto la guida del nuovo commissario tecnico Zico, ha fatto coppia in difesa con Tsuneyasu Miyamoto. Ha anche partecipato alla Coppa d'Asia nel 2004. \nHa partecipato ai Mondiali di Germania senza per\u00f2 riuscire a trascinare la sua squadra. \nDopo la competizione ha annunciato il ritiro dalla Nazionale a soli 28 anni. Tuttavia, sei mesi dopo, \u00e8 tornato a giocare in un match contro il Per\u00f9.\nHa partecipato alla Coppa d'Asia nel 2007 ma alla fine la sua squadra \u00e8 arrivata solo in quarta posizione. \nIn Nazionale ha totalizzato 112 presenze e segnato 17 gol, confermandosi come uno dei pilastri della selezione nipponica.\nSi \u00e8 ritirato ufficialmente dalla Nazionale giapponese dopo il mondiale in Sudafrica del 2010 dove il Giappone viene sconfitto agli ottavi di finale contro il Paraguay."}
{"id": "2240903", "revid": "1371684", "url": "https://it.wikipedia.org/wiki?curid=2240903", "title": "Chiesa di San Bartolomeo a Montecurliano", "text": "La chiesa di San Bartolomeo a Montecurliano era un edificio religioso situato nel comune di Grosseto. La sua ubicazione era nella parte nord-orientale del territorio comunale, tra l'antica citt\u00e0 di Roselle e il Tino di Moscona.\nDi origini medievali, la chiesa fu quasi sicuramente edificata durante il XII secolo nell'area dell'insediamento fortificato di Montecurliano, che assieme al non lontano Tino di Moscona era stato scelto come possibile luogo in cui sarebbe dovuta essere ricostruita la citt\u00e0 di Grosseto (progetto degli Aldobrandeschi mai realizzato). L'edificio religioso viene citato per la prima volta in una bolla papale datata 1188, anno in cui gi\u00e0 rientrava nella nuova diocesi di Grosseto. Il luogo di culto \u00e8 citato successivamente anche nelle \"Rationes Decimarum\" del tardo Duecento e degli inizi del Trecento. Tuttavia, in epoca Quattrocentesca l'intero insediamento castellano fu abbandonato, e da l\u00ec a poco anche la chiesa cess\u00f2 definitivamente le sue funzioni andando incontro ad un inesorabile e rapido degrado.\nDella chiesa di Santa Lucia a Roselle, di cui si sono perse completamente le tracce, \u00e8 stata individuata approssimativamente l'area in cui sorgeva, assieme al perduto insediamento castellano: il luogo di culto si trovava nell'area collinare compresa tra il Tino di Moscona e l'insediamento fortificato altomedievale che includeva l'antica cattedrale, la residenza vescovile e la perduta chiesa di Santa Lucia."}
{"id": "2240905", "revid": "287204", "url": "https://it.wikipedia.org/wiki?curid=2240905", "title": "Mai dire Marted\u00ec", "text": ""}
{"id": "2240907", "revid": "466539", "url": "https://it.wikipedia.org/wiki?curid=2240907", "title": "Pattuglia militare", "text": "La pattuglia militare \u00e8 una disciplina sportiva invernale praticata esclusivamente da squadre appartenenti a corpi militari, che unisce la pratica dello sci di fondo o dello sci alpinismo con il tiro a segno. \u00c8 stata l'antecedente diretta del moderno biathlon, che - a differenza della pattuglia militare - prevede anche gare individuali ed \u00e8 praticato anche da civili. La pattuglia militare \u00e8 stata disciplina olimpica ai I, II, IV e V Giochi olimpici invernali. Attualmente \u00e8 considerato uno sport dimostrativo.\nFin dal 1929 la pattuglia militare fa parte dei Campionati mondiali militari di sci, organizzati a cadenza annuale dal Comitato internazionale sport militari.\nStoria.\nLa prima associazione di biathlon venne fondata nel 1861 in Norvegia: il Club fucile e sci di Trysil. Nelle zone alpine invece, lo sci militare e lo sci in generale inizio il loro sviluppo qualche anno dopo, verso la fine del XIX secolo. . \nLa maggior diffusione di questa disciplina sportiva si ebbe negli anni venti e trenta dello scorso secolo. Durante la Settimana internazionale dello sport dell'anno 1924, solo successivamente dichiarata dal Comitato Olimpico Internazionale quali I Giochi olimpici invernali, la competizione di pattuglia militare fece parte del programma ufficiale di gare. Pure in occasione delle edizioni dei giochi olimpici del 1928, 1936 e 1948, la gara venne disputata come disciplina dimostrativa del programma olimpico. ; una competizione di tale disciplina fu disputata anche in occasione dei Campionati mondiali di sci nordico di Zakopane nel 1939, anche se non fece parte del programma ufficiale. In occasione di campionati nazionali militari nonch\u00e9 campionati mondiali militari, la gara di pattuglia militare viene svolta tuttora.\nRegolamento.\nLa disciplina \u00e8 normata dal Comitato internazionale sport militari, che fanno comunque riferimento ai regolamenti dell'International Biathlon Union. Le gare maschili coprono una distanza di 25\u00a0km, con un dislivello compreso tra i 500 e i 1200 metri; quelle femminili 15\u00a0km, con un dislivello compreso tra i 300 e i 700 metri. Lungo il percorso (tra il 16\u00ba e il 21\u00ba km per gli uomini, tra l'8\u00b0 e il 12\u00b0 per le donne) \u00e8 allestito un poligono di tiro; come nel biathlon, il bersaglio si trova a 50 metri di distanza dall'atleta, che deve sparare in posizione prona. Le squadre sono composte da un ufficiale (capopattuglia), un sottufficiale e due soldati; l'attrezzatura, a parte la divisa propria di ogni esercito, \u00e8 identica a quella del biathlon."}
{"id": "2240912", "revid": "123180042", "url": "https://it.wikipedia.org/wiki?curid=2240912", "title": "Lingua cinese antica", "text": "Il cinese antico (cinese semplificato: \u4e0a\u53e4\u6c49\u8bed; cinese tradizionale: \u4e0a\u53e4\u6f22\u8a9e; pinyin: Sh\u00e0ngg\u01d4 H\u00e0ny\u01d4), detto anche antico cinese o cinese arcaico secondo la definizione del linguista Bernhard Karlgren (in inglese, Old Chinese, abbreviato in OC e contrapposto al Primo Cinese Medio/Early Middle Chinese, EMC), si riferisce al cinese parlato dalla dinastia Shang (et\u00e0 del bronzo cinese, finita nell'XI secolo a.C.), fino a buona parte della prima dinastia Han (dal 206 a.C. al 25 d.C.), poi divenuta \"Dinastia Han Orientale\", in cui si forma una versione di lingua intermedia tra l'Old Chinese e il Primo Cinese Medio ricostruita da Weldon Coblin. Ci sono parecchi distinti sottoperiodi all'interno di quel lungo intervallo di tempo. Il termine, in contrapposizione al cinese medio ed al cinese moderno, si usa di solito nella fonologia storica cinese, che tenta di ricostruire il modo in cui il cinese antico era pronunciato.\nDal momento che l'antico cinese era la lingua parlata quando furono scritte opere classiche come i \"Dialoghi di Confucio\", il \"Mencio\" ed il \"Daodejing\", ed era la lingua ufficiale dell'impero unificato della dinastia Qin e della duratura dinastia Han, questo idioma fu preservato per i successivi due millenni sotto forma di cinese classico, uno stile di cinese scritto che imita la grammatica ed il vocabolario dell'antico cinese come vengono presentati in quelle opere. Durante quell'epoca, il cinese classico era la lingua abitualmente utilizzata per fini ufficiali in Cina, Corea, Giappone e Vietnam. Tuttavia, il cinese classico presenta una grande variet\u00e0 al suo interno, principalmente a seconda del periodo storico preso in considerazione, ed infatti il cinese classico di scrittori pi\u00f9 recenti, come pure quello trovato fuori dalla Cina, sarebbe probabilmente difficile da capire per qualcuno dell'era di Confucio.\nAlcune generalit\u00e0.\nOrigine.\nLa culla delle lingue sinitiche (la prima a essere attestata, grossomodo durante la fine del neolitico cinese, \u00e8 l'Old Chinese, parlato dal popolo Huaxia \u534e\u590f. Dall'Old Chinese nascono le lingue Bai e il Proto-Min, ricostruito da Jerry Norman) \u00e8 il proto-sino-tibetano (lingue sinotibetane). Secondo Laurent Sagart, Guillaume Jacques e Yunfan Lai (2019), la famiglia sinotibetana si \u00e8 formata 7200 anni fa (quindi si \u00e8 formata intorno al 5200 a.C.; secondo uno studio di William S-Y. Chang del 1998, alcune lingue sine-tibetane si sono separate 6000 anni fa, quindi intorno al 4000 a.C.). Il proto-sino-tibetano \u00e8 anche la culla di gran parte delle lingue dell'Asia Orientale: le lingue sino-tibetane, secondo il linguista Harald Hammarstr\u00f6m, contano circa 500 lingue, di cui la maggior parte minori.\nSecondo la classificazione classica di James Alan Matisoff, dal proto-sino-tibetano/Trans-Himalayano si sono separate le lingue sinitiche e il proto-tibeto birmano, una lingua derivata forse dal contatto con altre lingue (e dunque un pidgin). Dal proto-tibeto-birmano/Proto-Tibeto-Burman (di cui esiste una ricostruzione di Paul K. Benedict, raffinata poi da James Matisoff) derivano il proto-tibetico (ricostruito da Nicolas Tournadre, 2013) e il proto-lolo-birmano (Proto-Tibeto-Burmese, anch'essa ricostruita da James Matisoff). Dalla prima deriva il proto-tibetico (ricostruito da Nicolas Tournadre, 2013, e evoluto poi in Old Tibetan, attestato dal VII\u00b0 secolo d.C.), poi evolutosi in tibetano classico e tibetano moderno nel Settecento, mentre dalla seconda derivano le lingue lolo e le lingue birmane (di esse, fa parte il birmano antico/Old Burmese, attestato dall'IX\u00b0 secolo e poi evolutosi in Birmano Medio/Middle Burmese e birmano moderno). Nel mentre, molte altre lingue minori sono nate: le lingue sinotibetane secondo Ethnologue contengono 449 lingue, quasi tutte minori. \"Burman\", rispetto a \"Burmese\", significherebbe pi\u00f9 precisamente \"birmanico\" e non \"il birmano\".\nI tibeto-birmani, secondo un articolo di Bo Wen, Xuanhua Xie et al. (\"Analyses of Genetic Structure of Tibeto-Burman Populations Reveals Sex-Biased Admixture in Southern Tibeto-Burmans\", scritto nel 2003 e pubblicato nel 2004), derivano da una migrazione verso il sud di alcune trib\u00f9 dalla Cina nord-occidentale. Queste trib\u00f9, le Di-Qiang, entrarono in contatto con le trib\u00f9 native austroasiatiche e Mon-Khmer. Da questo studio genetico emerge che si sono anche mescolati geneticamente tra loro. La migrazione viene datata \"nel periodo delle Primavere e Autunni, circa 2600 anni fa\" (il periodo va da 771 a.C. al 476 a.C.). Siccome questo periodo \u00e8 ricordato per le guerre sanguinarie tra 120 feudi, poi riuniti dalla prima dinastia imperiale, la Dinastia Qin, si pu\u00f2 ipotizzare che siano avvenute per le guerre (in futuro, molte altre migrazioni avrebbero avuto come protagonisti dei profughi di guerra). L'avvenimento che d\u00e0 inizio a questo periodo \u00e8 la caduta della Dinastia Zhou, che \u00e8 costretta alla fuga in un piccolo territorio, l'unico che controlla saldamente. La trib\u00f9 che sconfisse gli Zhou, i Quanrong, era del gruppo Qiang e abitava proprio nella Cina nord-occidentale.\nUno strumento online utilizzabile per consultare le radici in proto-tibeto birmano e altre lingue sino-tibetane \u00e8 lo STEDT (Sino-Tibetan Etymological Dictionary and Thesaurus), un dizionario curato da James Matisoff dell'Universit\u00e0 di Berkley la cui versione finale \u00e8 stata rilasciata nel 2015. Un paper di Laurent Sagart (2019) indica le correzioni di alcune etimologie sbagliate. Alla creazione dello STEDT hanno partecipato anche Nicolas Tournadre e William Baxter. La ricostruzione in Old Chinese non sembra essere quella pi\u00f9 recente del 2014.\nPeriodizzazione.\nLe pi\u00f9 remote prove conosciute della lingua cinese sono le iscrizioni delle cosiddette ossa oracolari del tardo stato degli Shang, circa 1250 a.C. Nonostante le difficolt\u00e0 di decifrare queste iscrizioni, non c'\u00e8 dubbio che la lingua scritta sia una forma primitiva di cinese. Tale lingua \u00e8 stata chiamata \u00abarcaica\u00bb ed il suo uso si estende fino al primissimo periodo Zhou, essendo rinvenuta esclusivamente su iscrizioni di ossi oracolari e vasi di bronzo. Il vocabolario arcaico consiste dalle 3.000 alle 4.000 parole, la maggior parte delle quali sono nomi propri (Baxter e Sagart ricostruiscono la pronuncia di 5000 sinogrammi, di cui alcuni coniati a partire dalla Dinastia Qin). Grammaticalmente la lingua \u00e8 assai meno caratterizzata da costruzioni sintattiche palesemente analizzabili del cinese classico ordinario, ed ha assai meno particelle grammaticali.\nNel successivo periodo degli Zhou occidentali, cominci\u00f2 ad aversi una profusione di testi scritti. La lingua, talvolta chiamata \u00abpre-classica\u00bb, conservava una concisione di stile e grammatica, ma vi erano notevoli espansioni nel vocabolario specializzato e l'uso occasionale di palesi costruzioni sintattiche.\nI quattro secoli dal 600 al 200 a.C. sono stati definiti l'\u00abet\u00e0 d'oro della letteratura e della filosofia del cinese classico\u00bb. Da questo periodo fu tramandato il \u00abcinese classico\u00bb, che rimase il modello scritto fino al ventesimo secolo. Opere del periodo, come i \"Dialoghi di Confucio\" ed il \"Mencio\" sono stati considerati dal periodo Han ai giorni nostri come modelli dello stile in prosa del cinese classico. Le iscrizioni sul bronzo di quest'epoca sono numerose, ma sono superate dal numero dei testi trasmessi, scritti con inchiostro su bamb\u00f9, strisce di legno e, verso la fine del periodo, su seta.\nScrittura.\nLa scrittura cinese si conosce per la prima volta dalle iscrizioni degli ossi oracolari e dei bronzi Shang rinvenuti ad Anyang, bench\u00e9 vi siano prove che la scrittura possa essere stata fatta anche su strisce di bamb\u00f9 o di legno. La scrittura cinese fu inventata probabilmente molto anteriormente al 1200 a.C., sviluppandosi secondo lo stesso modello che caratterizz\u00f2 i geroglifici egizi e la scrittura cuneiforme mesopotamica. Cio\u00e8, la scrittura primitiva progred\u00ec attraverso tre stadi di sviluppo: (1) lo zodiografico, (2) il polivalente, (3) il determinativo.\nNello stadio zodiografico, la scrittura sorse per la prima volta attraverso un processo di rappresentazione realistica di cose concrete o di azioni o relazioni facilmente raffigurabili.\nLessico.\nL'opinione tradizionale \u00e8 che il cinese sia una lingua analitica senza flessione. Tuttavia, a partire dal lavoro pionieristico di Henri Maspero, vi sono stati studiosi che hanno studiato seriamente la morfologia del cinese antico. Sagart (1999) fornisce un riassunto di questi sforzi, ed una lista di parole basata sul suo lavoro \u00e8 disponibile nell\"Austronesian Basic Vocabulary Database\" ABVD: Old Chinese.\nGrammatica.\nLa grammatica dell'antico cinese non \u00e8 identica a quella del cinese classico. Molti usi esistenti nel cinese classico sono assenti nel cinese antico. Ad esempio, la parola \u5176 (\"q\u00ed\") pu\u00f2 essere usata come pronome di terza persona (egli/ella/esso/essa/essi/esse) nel cinese classico, ma non nel cinese antico, dove funge da aggettivo possessivo di terza persona (suo/sua/suoi/sue/loro).\nNel cinese antico non c'\u00e8 copula, essendo la copula \u662f (\"sh\u00ec\") del cinese medio e moderno quasi un dimostrativo (\u00abquesto\u00bb, che equivale a \u9019 (\"zh\u00e8\") in cinese moderno) nel cinese antico.\nFonologia.\nIntroduzione generica.\nDal momento che il cinese \u00e8 scritto con caratteri logografici, non con lettere, non \u00e8 facile rintracciare i cambiamenti di suono della lingua nel tempo. I tentativi di ricostruire l'antico cinese hanno quasi sempre proceduto prima dalla ricostruzione del cinese medio con l'uso di dizionari di rima e di tavole di rime delle dinastie Sui, Tang e Song.\nNon esistono tavole di rime per il cinese antico, perci\u00f2 gli studiosi per ricostruire questa lingua hanno dovuto fare affidamento su prove indirette. In particolare, essi fanno notevole affidamento su quei testi in rima anteriori al periodo Qin, principalmente lo \"Shijing\", e sul fatto che i caratteri che condividono la stessa componente fonetica, al momento della loro creazione erano omofoni o quasi omofoni. La ricostruzione dei caratteri dell'antico cinese cominci\u00f2 quando Gu Yanwu della Dinastia Qing divise i suoni della lingua in dieci gruppi di rima (\u97f5\u90e8 \"yunbu\"). Altri studiosi Qing seguirono le orme di Gu, affinando la divisione. Il sinologo svedese Bernhard Karlgren fu il primo a ricostruire l'antico cinese con l'alfabeto latino (non con l'alfabeto fonetico internazionale).\nE. G. Pulleybank ha costruito un quadro ragionevolmente completo delle strutture fonologiche e morfologiche del cinese antico. I valori fonetici ricostruiti per le finali dell'antico cinese si basano sul complesso di distinzioni mediante i gruppi di rima dello \"Shi Jing\", e perci\u00f2 riflettono una datazione intorno al VI secolo a.C. La ricostruzione delle iniziali, per contro, si basa sull'estrapolazione dalle consonanti ricostruite per le finali abbinata all'ipotesi di Pulleybank che la serie di ventidue segni noti come \u00abtronchi celesti\u00bb e \u00abrami terrestri\u00bb (\"ganzhi\") rappresenti un repertorio esaustivo e non ripetitivo delle consonanti nella lingua. Il valore fonetico della serie dei \"ganzhi\" pu\u00f2 essere fatto risalire almeno alle iscrizioni Shang, ca. 1250 a.C.\nVi \u00e8 un grande dibattito sulla fonologia dell'antico cinese. Oggi si concorda che l'antico cinese avesse gruppi consonantici come \"*kl-\" e \"gl-\", che non ricorrono in nessun dialetto cinese moderno. Tuttavia, sulle seguenti questioni la discussione resta ancora aperta:\nPronuncia in Old Chinese secondo la ricostruzione Baxter-Sagart (2014).\nLe altre ricostruzioni chiaramente usano in parte delle convenzioni diverse, ma quella di Baxter-Sagart \u00e8 quella con pi\u00f9 diacritici e pi\u00f9 vicina all'IPA per ottenere la massima precisione. Per esempio, nelle altre ricostruzioni le aspirazioni sono indicate con la \"h\" (e.g. p &gt; ph) tranne in quella di Karlgren, in cui si usa l'apostrofo come in Wade-Giles (p &gt; p'). Lo stesso Karlgren indica gli stop senza rilascio udibile di suono come -b, -d, -g. In pi\u00f9, le altre possono presentare suoni extra e viceversa.\nPrestiti linguistici ed influenze non cinesi.\nIl cinese antico \u00e8 stato classificato come parte di una grande famiglia di lingue sino-tibetane. L'ipotesi si basa quasi interamente sul confronto fonetico tra parole del cinese medio o del cinese antico, e parole provenienti da una o pi\u00f9 lingue tibeto-birmane, solitamente il tibetano scritto e il birmano scritto classici. Un esempio \u00e8 la parola del cinese antico per \u00abio\u00bb, pronunciata \"\u014ba\", in confronto al tibetano antico \"\u1e45a\" e al birmano antico \"\u1e45\u0101\". L'ipotesi sino-tibetana postula non solo che i parlanti cinesi e tibeto-birmani fossero un tempo geograficamente prossimi, ma anche una fonte ultima comune in un'epoca molto anteriore. Il ripudio dell'ipotesi sino-tibetana, d'altro canto, significa che tutte le parole apparentemente affini debbono essere spiegate come prestiti linguistici, alcuni forse successivi come il periodo del cinese antico.\nJerry Norman e Mei Tsu-lin hanno identificato uno strato di remoti prestiti linguistici austroasiatici nell'antico cinese, probabilmente un risultato di contatti tra lingue avvenuti nella Cina meridionale. Probabili fonti di prestiti linguistici austroasiatici furono il popolo noto agli antichi Cinesi come Yue, e forse perfino gli Yi.\nRicostruzione dell'Old Chinese (Baxter-Sagart, 2014).\nMacro-introduzione all'Old Chinese, alla ricostruzione Baxter-Sagart (2014), al metodo tradizionale, alle lingue usate, ai tipi di filologia e ai caratteri pre-Qin.\nSecondo Baxter-Sagart, l'Old Chinese era tutto l'insieme di variet\u00e0 di lingua cinese parlate in un determinato periodo storico. Nella sua ricostruzione, tuttavia, spiega che l'Old Chinese si ferma alla Dinastia Qin (nella ricostruzione comunque illustra la pronuncia di caratteri attestati a partire dalla Dinastia Qin, che ha riunificato la Cina nel 221 a.C. e che ha avuto una breve durata). Pertanto, esclude dall'Old Chinese la prima fase della Dinastia Han, finita con la presa di potere della breve Dinastia Xin, crollata nel 23 a.C. (la lingua cinese parlata nel periodo successivo viene detta \"Cinese degli Han Orientali\" ed \u00e8 intermedia tra l'Old Chinese e il Primo Cinese Medio. Su che tipo di variet\u00e0 si parlasse sotto la Dinastia Jin, appena precedente al Primo Cinese Medio, \u00e8 ancora in atto una discussione). L'Old Chinese dunque occupa tutto il periodo delle prime attestazioni del cinese, di cui esistevano pi\u00f9 variet\u00e0 di cui non si \u00e8 conservato nulla. Le prime attestazioni scritte, come gi\u00e0 accennato, consistono in caratteri incisi sulle ossa per effettuare le piromanzie (1250 a.C. circa, come spiega lo stesso Baxter) sotto la Dinastia Shang, che \u00e8 succeduta alla leggendaria Dinastia Xia, che grossomodo si colloca alla fine del neolitico cinese. La ricostruzione Baxter, a cui si assommano alcuni paper che approfondiscono degli argomenti, si spingono fino alle prime tracce di scrittura (1250 a.C.) e a una spiegazione che cerca di ricostruire la nascita della faringalizzazione nelle consonanti di tipo A, cio\u00e8 quelle dotate di un certo tipo di enfasi interpretato in pi\u00f9 modi dagli studiosi (le sillabe non enfatiche sono dette \"tipo B\"). Siccome non sappiamo nulla delle variet\u00e0 di cinese del periodo dell'Old Chinese, Baxter e Sagart si limitano a ricostruire tutte le informazioni possibili su ogni singola sillaba attestata (in totale ne ricostruiscono circa 5000; la versione pi\u00f9 aggiornata risale al settembre 2014). Baxter-Sagart poi introducono la distinzione tra Old Chinese e Proto-Cinese/Proto-Sinitico: quest'ultima (a volte il nome subisce un overlap con il periodo dell'Old Chinese, il che pu\u00f2 creare confusione) viene definita dagli autori come la lingua unificata da cui discendono tutte le variet\u00e0 antiche (la prima variet\u00e0 nota, che poi si \u00e8 divisa in una intera famiglia di dialetti meridionali conservativi, \u00e8 il Proto-Min, sviluppatosi durante la prima parte della Dinastia Han, dopo la conquista del regno di Nanyue e Baiyue). Il Proto-Sinitico \u00e8 di difficile datazione, siccome il confine con l'Old Chinese \u00e8 poco chiaro. Se ipoteticamente si fa risalire a prima delle prime tracce di scrittura, \u00e8 anteriore al 1250 a.C. Quanto al Proto-Sinitico, discende direttamente dal Proto-Sino-Tibetano.\nQuanto alla trascrizione da loro usata, i suoni sono gi\u00e0 stati presentati e, in generale, fa un largo uso della notazione IPA per ottenere la massima precisione, a costo di rendere difficoltosa la scrittura. La ricostruzione Baxter-Sagart, frutto della collaborazione di entrambi gli autori (pubblicavano paper scritti a due mani gi\u00e0 dal 1998), per la prima volta formula ipotesi da essere testate contro i dati, tale per cui per la prima volta va oltre i dati pervenuti. Se i dati a disposizione o scoperti sono in accordo con le ipotesi, non hanno la pretesa di avere ragione, ma spiegano che la direzione proposta \u00e8 quella giusta. Per questo e altri motivi, la loro ricostruzione si distanzia tra molte altre del passato (inclusa una stessa vecchia ricostruzione di Baxter 1992, in cui non ha proposto la faringalizzazione). Per esempio, Karlgren e Li Fang-kwei nel ricostruire l'Old Chinese non hanno postulato la tonogenesi/nascita del sistema tonale dalla caduta di suffissi; in pi\u00f9, Karlgren non ha usato i dialetti (comunque non avrebbe potuto fruire del Proto-Min, ricostruito da Jerry Norman) e si \u00e8 limitato a studiare i pattern di rima nelle opere antiche come lo Shijing, i primi rimari (che tuttavia risalgono al Primo Cinese Medio) e le prime fonti Qing. Alcuni studiosi Qing hanno compiuto studi sul Primo Cinese Medio e Old Chinese, ma non sono stati aggiornati e osservati con spirito critico da Karlgren, che non ha nemmeno fatto uso delle lingue sino-xeniche (giapponese, coreano, vietnamita. Alcuni vocaboli in queste lingue, anche se in misura minore, derivano pure dall'Old Chinese). In pi\u00f9, nella sua ricostruzione, Karlgren ha ricostruito un gran numero di vocali, oggi ridotte a sei, e non ha tenuto in considerazione l'accomodamento in cinese di prestiti antichi dall'Old Chinese a lingue come le Hmong Mien e le Kra-Dai (pi\u00f9 avanti, il cinese stesso si sarebbe riempito di prestiti buddisti accomodati dal sanscrito). Baxter-Sagart partono dall'approccio tradizionale per poi spingersi oltre. La tonogenesi a partire dalla caduta di suffissi morfologici derivazionali, presenti anche in Proto-Sino-Tibetano, viene formulata invece da Pulleyblank a partire dalla medesima osservazione svolta da Haudricourt in vietnamita. Baxter-Sagart la riprendono in pieno e si mettono anche a parlare del sistema di prefissi e suffissi (i primi autori hanno prestato poca attenzione alla morfologia dell'Old Chinese. Di contro, esistono gi\u00e0 numerose grammatiche che illustrano come funziona la sintassi del cinese classico/Wenyan). Infine, un'altra grande differenza con il metodo tradizionale \u00e8 l'utilizzo cauto delle informazioni nello Shuowen Jiezi di Xu Shen: per quanto parli di pronuncia dei singoli caratteri, l'autore \u00e8 di epoca Han (il libro \u00e8 stato scritto intorno al 100 d.C.) ed \u00e8 vissuto durante il periodo in cui ormai si parlava il Cinese degli Han Orientali (in pi\u00f9, siccome Xu Shen non ha consultato le ossa oracolari siccome non erano ancora tornate alla luce dal sottosuolo, commette degli errori nell'interpretazione dei caratteri). Il presupposto di partenza \u00e8 che l'Old Chinese era atonale. Un lavoro di comparazione con il Proto-Sino-Tibetano \u00e8 stato impossibile siccome la ricerca intorno a questa macro-proto-lingua \u00e8 ancora agli inizi (un primo importante passo in avanti viene svolto ricostruendo l'Old Chinese, parlando del Proto-Sinitico e ricostruendo il Proto-Tibeto-Birmano. Di quest'ultimo esiste una ricostruzione di Matisoff, 2003. La derivazione del sinitico e del Proto-Tibeto-Birmano dal Proto-Sino-Tibetano viene postulata nella suddivisione classica di Matisoff, 1978).\nIn sintesi, Baxter-Sagart partono da un approccio tradizionale per poi formulare ipotesi da testare contro i dati/future scoperte (approccio non pi\u00f9 solo induttivo/empirico, ma anche deduttivo), si occupano di morfologia, usano i dialetti Min e i prestiti cinesi in altre lingue, sposano il collegamento tra caduta di morfologia e tonogenesi, guardano con spirito critico alle fonti Qing e allo Shuowen Jiezi e sfruttano i pi\u00f9 recenti e grandi ritrovamenti archeologici, come quelli effettuati a Guodian (\u90ed\u5e97): sono pieni di parole e di forme di scrittura scritte su listelli di bamb\u00f9 e seta e precedenti alla Dinastia Qin, in cui \u00e8 avvenuta una prima standardizzazione dei caratteri. Queste scoperte hanno arricchito il repertorio di caratteri sui gusci di tartaruga, scapole di bue e sui bronzi Shang (vasi, bacinelle, pettini, specchi, bracieri...) e hanno permesso di ritrovare scritture non brevi e formulaiche e che trattavano argomenti disparati. Karlgren non ha potuto fruire di queste scoperte. I caratteri attestati a partire dalla Dinastia Qin vengono trattati e ricostruiti, ma se sono coniati ex-novo rispecchiano la pronuncia del periodo Qin. Nelle fonti utili a ricostruire l'Old Chinese, ci si spinge fino al Qieyun di Lu Fayan (601; la prima versione sopravvissuta \u00e8 una riedizione di Wang Renxu del 706, scoperta nel 1940) e al Guangyun, un'espansione del Qieyun risalente al 1008. Tutte le altre tavole di rima rappresentano il Tardo Cinese Medio, largamente irrilevante nella ricostruzione dell'Old Chinese. La pronuncia nel Qieyun \u00e8 comunque confezionata ad hoc e artificiale: \u00e8 un compromesso tra le variet\u00e0 del nord e del sud per poter comporre e declamare le poesie e i classici in modo \"corretto\", seguento le rime giuste e secondo elementi di una tradizione stabilita (che poteva anche essere scorretta). Nell'Old Chinese non \u00e8 presente una tradizione costruita, ma ogni scrittore (e.g. i poeti) usata il suo dialetto nel comporre le rime, coniugando variet\u00e0 e naturalezza, da cui si estraggono dati linguistici. La ricostruzione, secondo gli autori, non \u00e8 quella definitiva nel caso in cui non solo emergono nuovi dati sull'Old Chinese a partire in primis dagli scavi archeologici, ma anche e soprattutto nel caso in cui i nuovi dati invalidano le ipotesi e le ricostruzioni precedenti. La ricostruzione dell'Old Chinese non sar\u00e0 comunque mai completa: molti dati sulle variet\u00e0 di questo periodo sono andate perse e nemmeno un gran numero di ritrovamenti le potr\u00e0 riportare alla luce. La scelta di pubblicare un dizionario di 5000 caratteri circa con le ricostruzioni in Old Chinese e Primo Cinese Medio deriva dall'esigenza di rendere disponibili agli studiosi la ricostruzione per applicarvi modifiche man mano che le scoperte procedono. In generale, mentre il Primo Cinese Medio non mostra grosse problematicit\u00e0 nella ricostruzione (sulle consonanti c'\u00e8 un vasto accordo; sulle vocali, c'\u00e8 un accordo minore), l'Old Chinese \u00e8 pi\u00f9 problematico. Le prime fonti che trattano la pronuncia dei caratteri con un alfabeto sono tarde: il kana giapponese \u00e8 stato inventato intorno all'800 d.C., l'hangeul \u00e8 stato promulgato nell'ottobre 1446, le prime opere di europei che parlano di lingua cinese trattano il guanhua (tranne un libricino del 1620 che parla della lingua Chio Chiu, forse il dialetto Zhangzhou di famiglia Minnan parlato dai cinesi residenti a Manila, i Sangley) e sono scritte dai missionari gesuiti (e.g. un dizionario di Michele Ruggieri e Matteo Ricci del 1588, peraltro riscoperto negli Anni '30 e pubblicato decenni dopo) e il primo dizionario che tratta in modo preciso gli Han tu' con l'alfabeto latino introdotto proprio dai missionari gesuiti (cio\u00e8 i sinogrammi nel Chu' Nom vietnamita) \u00e8 di Pigneau e risale al 1773 (fu pubblicata postuma nel 1838. Il Dizionario di Alexander de Rhodes del 1651 non inserisce il Chu' Nom). Tutte le fonti dal Tardo Cinese Medio in poi (eccetto il Guangyun) e i dati dalle lingue sino-xeniche sono dunque poco rilevanti per l'Old Chinese, ma sono utili per ricostruire il Primo Cinese Medio insieme ai dialetti cinesi conservativi (e.g. Wu, Yue/cantonese, Minnan).\nLa ricostruzione classica delle rime (cio\u00e8 il cuore della sillaba, [vocale+finale]) \u00e8 iniziata durante la Dinastia Qing per opera degli studiosi Gu Yanwu (1613-1682), Jiang Yong (1681-1762), Duan Yucai (1735-1815), Wang Niansun (1744-1832) e Jiang Yougao (?-1851): essi hanno iniziato a individuare le rime nelle opere risalenti al cinese antico e le hanno interpretate in base al Guangyun (Primo Cinese Medio). Sono state trovate molte corrispondenze, ma alcune irregolarit\u00e0 sono rimaste inspiegate: alcune sillabe in rima non sono pi\u00f9 in rima, mentre alcune sillabe in rima per delle convergenze/merger diventano in rima. Il pi\u00f9 grande studio di questo tipo \u00e8 quello di Wang Li (1937), che identifica trenta gruppi di rime. Questo metodo \u00e8 stato usato da Karlgren, Li Fang-kwei e Pulleyblank. Dopodich\u00e9, il ritrovamento e analisi di eccezioni permette di formulare ipotesi sulle rime perse. Pi\u00f9 esempi ci sono, pi\u00f9 dati si hanno. Quanto alle rime recuperare con le corrispondenze, queste ricostruzioni non permettono di capire se al loro interno erano presenti ulteriori distinzioni poi perse per dei merger ma tale per cui la corrispondenza si \u00e8 conservata. In generale, le rime recuperate nei testi antichi sono poche, contrariamente ai numerosi dati a partire dalle poesie Tang e Song, usate per il Primo Cinese Medio e Tardo Cinese Medio. In pi\u00f9, non danno informazioni sulla consonante o cluster consonantico iniziale.\nLe consonanti iniziali si possono recuperare con la chiave di lettura dei sinogrammi (il primo a individuare questo componente \u00e8 Xu Shen nello Shuowen Jiezi. Alcune suddivisioni radicale-chiave sono scorrette perch\u00e9 la grafia standardizzata del periodo Qin e Han, esistite mille anni dopo i primi caratteri attestati, l'ha tratto in inganno e non ha potuto consultare le ossa oracolari). Quest'ultima suggerisce la pronuncia del carattere, oltre al suo senso insieme al radicale in svariati casi. Quindi, tra un carattere e quest'ultimo usato come chiave di lettura in pi\u00f9 caratteri si pu\u00f2 tracciare un filo continuo. La scrittura utilizzata deve fare anche affidamento alla versione sulle ossa oracolari e ai bronzi Shang. Per esempio, rong2 \u5bb9 deriva dalla variante arcaica \u3750, la cui chiave di lettura \u516c gong1 offre un'informazione puntuale sulla pronuncia (in questo caso, del nucleo di sillaba). Queste mutazioni derivano dalla confusione e errori degli scribi o dal fatto che il carattere viene modificato per essere adattato alla fonologia del periodo Qin e Han. Molte altre variazioni, registrate per esempio nel Dizionario Kangxi, sono varianti popolari. A queste informazioni prese dalle chiavi di lettura si aggiungono quelle che d\u00e0 il Primo Cinese Medio, che comunque attesta la pronuncia di una fase pi\u00f9 tarda (infatti contiene le consonanti retroflesse e la *ny- palatale, assenti in Old Chinese). In dei casi, si assiste a una divisione/split dall'Old Chinese, tale per cui un carattere come chiave di lettura in Primo Cinese Medio poteva essere pronunciato con due o pi\u00f9 iniziali diverse. In altri casi, si assiste a un merger attestato in Primo Cinese Medio, tale per cui una consonante deriva dalla convergenza di due diverse. I dialetti Min e l'Hakka ritengono delle distinzioni perse per i merger in Primo Cinese Medio, insieme ai dialetti Waxiang e Xianghua, parlati nell'Hunan. Quanto ai prestiti di Old Chinese ripescati dalle altre lingue, sono prese in esame le lingue del gruppo \"Vietic\", cio\u00e8 il vietnamita, il Muong e altre lingue parlate in Vietnam e Laos. La loro proto-lingua si chiama \"Proto-Viet-Muong\", a sua volta parte della famiglia delle lingue Mon-Khmer, un gruppo di lingue austroasiatiche da cui deriva il cambogiano. I primi contatti con i vietnamiti, quando ancora la lingua vietnamita non esisteva, sono avvenuti proprio con l'Appartenenza al Nord (cio\u00e8 il primo Bac thuoc, l'invasione del regno di Nanyue da parte della Cina Han). Da questi prestiti di Old Chinese in vietnamita (molti altri risalgono al Primo Cinese Medio), si possono ricavare informazioni sulla modulazione tonale antica, da cui a loro volta si ripescano informazioni sulla tonogenesi dall'Old Chinese. Anche le lingue Hmong-Mien (o Miao-Yao), da cui deriva la lingua dell'etnia Miao, ha ricevuto prestiti dall'Old Chinese con caratteristiche talvolta pi\u00f9 arcaiche e conservative rispetto a quelli delle lingue vietiche e del Proto-Min. Di essa \u00e8 stata ricostruita la proto-lingua, il Proto-Hmong-Mien (Ratliff, 2010). Ratliff ha ricostruito pure il Proto-Hmongico e il Proto-Mienico. Anche le lingue Kra-Dai, a cui appartiene il thailandese, hanno ricevuto prestiti dall'Old Chinese: i Thai avevano contatti con i cinesi fin dalla nascita di Nanyue. Anche della lingue Kra-Dai esistono le ricostruzioni, e.g. Proto-Kra (Ostapirat, 2000) e Proto-Tai (Pittayaporn, 2009). Alcuni paragoni da Baxter-Sagart sono effettuati con la lingua Lakkia/Lakkja, parlata in Cina dagli Yao. Il proto-tibeto-birmano/PTB (ricostruito da Benedict e rifinito da Matisoff, 2003) non viene usato per testare la ricostruzione e le ipotesi formulate in Old Chinese, anche se si pu\u00f2 usare per comparazioni in modo da trovare parallelismi: Baxter-Sagart non li eseguono siccome il PTB \u00e8 una lingua separatasi dal proto-sino-tibetano: non \u00e8 direttamente imparentata con il proto-sinitico, ma \u00e8 la proto-lingua da cui discende un'intera lingua di famiglie, la famiglia sino-tibetana. Non vi derivano le lingue sinitiche e ha le sue peculiarit\u00e0. In pi\u00f9, ammette che la filogenesi delle lingue sino-tibetane ha una classificazione classica ma \u00e8 ancora in discussione. Di contro, riconosce l'utilit\u00e0 dei progressi nel PTB e nel PST.\nIn conclusione, esistono gi\u00e0 delle fonti risalenti all'Old Chinese che danno informazioni di pronuncia: oltre allo Shuowen Jiezi, esiste il Fangyan, in cui sono elencate le pronunce locali di un carattere, e lo Shi Ming di Liu Xi (200 d.C. circa). Oltre a queste opere, nelle glosse e commenti di altre opere si possono trovare informazioni per esempio sulla lettura corretta di un carattere. Molti dei commenti scoperti finora risalgono al periodo del Cinese degli Han Orientali.\nTutto quello che \u00e8 stato detto finora riguarda nello specifico la ricostruzione della lingua e della morfologia per ricostruire l'origine etimologica di una parola, che sono due filologie di base diverse da quella dell'origine grafica dei caratteri (e.g. ricostruzione filologica dei sinogrammi pi\u00f9 diffusi): per la precisione, se si studia tutta l'evoluzione dei caratteri dalle ossa oracolari alla semplificazione della met\u00e0 Novecento, si sta facendo un'operazione non di filologia della lingua, ma di filologia dei caratteri che affonda nella paleografia e si lega con l'archeologia e la conoscenza culturale della Cina di circa 2000/3000 anni fa, siccome le prime ossa oracolari sono del 1250 a.C. e i caratteri hanno iniziato a moltiplicarsi durante la prima fase imperiale (Dinastia Qin, Dinastia Han, Dinastia Xin). La paleografia si contrappone all'etimologia folk dei caratteri e dalla mnemotecnica visto che l'interpretazione si basa sullo studio serio e l'osservazione dei caratteri antichi a partire dalla prima attestazione (ossa oracolari, i bronzi Shang, Dinastia Qin e, se sono dialettali o colloquiali, per esempio dal Dizionario Kangxi): le altre due, di contro, si basato su interpretazioni superficiali della loro grafia, solitamente quella semplificata o tradizionale. Tuttavia, queste due diverse analisi (ricostruzione della proto-lingua VS paleografia dei sinogrammi) hanno punti di contatto siccome dalle chiavi di lettura si possono rintracciare indizi sulla pronuncia utilizzati per la ricostruzione, oltre che una derivazione etimologica da un concetto/carattere gi\u00e0 coniato cristallizzata nella grafia (pi\u00f9 \u00e8 arcaica, pi\u00f9 si allontana il rischio di imbattersi in stilizzazioni o errori che rendono il carattere fuorviante). Si offre un esempio illuminante: ll sinogramma ban4 \u534a indica il concetto di met\u00e0/divisione, cio\u00e8 una testa di bue \u725b inquadrata frontalmente con sopra, forse un oggetto tagliato in due, per indicare una testa di bue tagliata in due. Il concetto astratto di divisione ritorna nel carattere pan4 \u5224 con accanto il coltello a lato come radicale: il carattere significa \"dividere\" ( e \"discernere\" astraendo il concetto, e.g. quando si giudica qualcuno o qualcosa, \u5224\u65ad\u5bf9\u9519). Ebbene, la parola \"banchina/cumulo di terra divisorio tra campi\" in Old Chinese si ricostruisce come *m-p\u02b0\u02e4an-s, mentre \"dividere/discernere\" si pronuncia *p\u02b0\u02c1an-s: dalla seconda, deriva etimologicamente la prima, a cui si aggiunge il prefisso *m- che trasforma un verbo in un nome strumentale. Questo spiega sia un aspetto di morfologia (poi accertata con ulteriori comparazioni e ricerche) che la derivazione della prima parola (deriva cio\u00e8 dalla seconda, \u5224, che \u00e8 stata prefissata; poi la pronuncia e grammatica cambiano dall'Old Chinese al Primo Cinese Medio, ma \u00e8 un altro discorso fortemente collegato alla filologia della lingua). Ma in pi\u00f9 spiega anche come mai il carattere della seconda si scrive \u7554: \u00e8 il radicale del campo coltivato o risaia inquadrato dall'alto con accanto il concetto di dividere, che \u00e8 sia chiave di lettura indicante la pronuncia sia un'unit\u00e0 di significato che si pu\u00f2 pensare come \u534a o, se gi\u00e0 attestato, come la contrazione di \u5224. Viceversa, conoscendo la morfologia e la chiave di lettura \u534a come pronuncia e significato, si pu\u00f2 ricostruire la pronuncia di \u7554 semplicemente conoscendo il carattere. La chiave di lettura infatti d\u00e0 infatti un indizio. Conoscendo in modo approfondito la scrittura e la proto-lingua, un paleografo e/o esperto di filologia sinitica pu\u00f2 illustrare il carattere, per quanto sia gi\u00e0 abbastanza intuitivo anche per un comune osservatore che compie un'operazione di etimologia folk. Semplicemente, accanto all'osservazione delle grafie, si affianca un dizionario di Old Chinese. Di Old Chinese esistono sia libri che parlano della sua ricostruzione che dizionari etimologici, come quello di Alex Schuessler (2007), che in pi\u00f9 contiene molte ricostruzioni in Old Chinese (ma la sua ricostruzione \u00e8 diversa da quella di Baxter-Sagart 2014. Schuessler rintraccia la parola in altre lingue sino-tibetane, operazione possibile pure con il sito online STEDT, e rintraccia anche l'origine di una parola in Old Chinese a partire da un prestito di un'altra famiglia di lingue nei paraggi di quella sinotibetana). Quanto alla precedenza della lingua sulla scrittura o viceversa, semplicemente i caratteri sono attestati dal 1250 a.C. e sono stati incisi per le piromanzie, ma di fatto disegnano concetti e parole pre-esistenti: alla grammatica e pronuncia sono stati adattati i primi pittogrammi, i primi prestiti fonetici e i primi caratteri con la struttura \"radicale-chiave/pianpang\" (con radicale a sinistra, in alto o che circonda il carattere). La prima analisi di questa struttura si trova nello Shuowen Jiezi di Xu Shen, che conia anche il concetto di \"radicale\" (ne individu\u00f2 540, poi ridotti a 214 da Mei Yingzuo nel 1615 e diventati circa 100 anni lo standard nelle lingue sino-xeniche grazie al celebre dizionario che gli d\u00e0 il nome: il Dizionario Kangxi). Non tutte le etimologie sono rintracciabili dalla chiave di lettura, comunque: la derivazione morfologica e la composizione del carattere possono seguire strade diverse. Alcuni casi coinvolgono pronunce e vocaboli rari in cinese. In pi\u00f9, bisogna saper lavorare con il significato originario del carattere laddove evolve nel tempo. Un esempio, che peraltro spiega la molto bene la composizione del carattere (altrimenti strampalata e senza spiegazione) \u00e8 miao4, \"secondo\" (unit\u00e0 di tempo): il carattere \u00e8 \u79d2, cio\u00e8 il radicale del cereale piegato per il carico di chicchi con accanto la chiave di lettura dei granelli di sabbia. In origine indicava l'arista, cio\u00e8 il filamento sopra il guscio che racchiude i chicchi di grano e di riso (per la precisione, l'arista \u00e8 un filamento lungo e sottile, mentre i due involucri sono detti glumelle. Per sgusciare il riso si tolgono l'arista e le glumelle, che poi diventano sottoprodotti di scarto vagamente simili al fieno e, volendo, riutilizzabili per esempio come mangime per animali). Ebbene, il radicale soltanto ora \u00e8 molto chiaro. La chiave di lettura shao3 indica la pronuncia del nucleo vocalico ma in pi\u00f9 indica il concetto di cosa minuta e piccola. La transizione al concetto di secondo come piccola unit\u00e0 temporale \u00e8 altrettanto chiara.\nLa scrittura pre-Qin (cio\u00e8 precedente alla prima standardizzazione, che poi porta alla stilizzazione da cui nascono i caratteri tradizionali durante grossomodo il Primo Cinese Medio) apparentemente non aveva uno standard calato dall'alto, ma la scrittura per funzionare ed essere condivisa era dotata di una qualche forma di convenzione. Gli Esami Imperiali basati sui classici curati dagli studiosi Han sono nati proprio in epoca Han e hanno reso la scrittura un oggetto di apprendimento prestigioso. A questa ascesa della scrittura, padroneggiata da pochi, si accompagna l'ascesa dell'arte calligrafica. Dalla nascita dell'Impero (Dinastia Qin), la scrittura da elemento per fare divinazioni e scrivere il proprietario di un oggetto in bronzo \u00e8 diventato un mezzo usato dalla burocrazia per gestire un impero che sarebbe diventato molto vasto (si pensi al primo Bac thuoc e alla conquista di Goguryeo sotto gli Han, alla conquista dell'odierno Yunnan durante la Dinastia Ming e alla riconquista del Tibet durante la Dinastia Qing). I caratteri poi, come numero, dagli originali 5000 circa sono proliferati per la coniazione di parole nuove (anche usate di rado) e di varianti regionali. A questi, in Corea, Giappone e Vietnam si aggiunge la creazione dei caratteri nazionali (gukja, kokuji, quoc tu'), cio\u00e8 ideogrammi inventati dai coreani, giapponesi e vietnamiti per indicare concetti propriamente loro (in vietnamita, sono parecchi e sono formati riciclando interi caratteri cinesi come chiave di lettura per la sola pronuncia). Le varianti dei caratteri nascono per variazioni regionali, errori e semplificazioni degli scribi o per riadattare il carattere alla pronuncia che evolve. Per esempio, \"ascoltare/annusare\" (tipo B) era disegnato come una persona inginocchiata inquadrata di lato con un orecchio enorme. La pronuncia \u00e8 OC *mu[n] &gt; EMC *mjun &gt; w\u00e9n. Ebbene, la scrittura tradizionale \u805e \u00e8 attestata a partire dalla Dinastia Qin ed \u00e8 un orecchio circondato dal radicale della porta m\u00e9n (tipo A), che indica pure la pronuncia. Ma la pronuncia antica del pittogramma della porta \u00e8 *m\u02c1\u0259[r], il che rende il carattere poco adatto come chiave di lettura, anche se un orecchio che sembra origliare da una porta d\u00e0 bene l'idea di ascoltare. Tuttavia, il rimaneggiamento del carattere attesta e/o conferma un cambiamento fonetico in gran parte dei dialetti, tale per cui *m\u02c1\u0259[r] &gt; *mun. Nel Guangyun, che possiede un compromesso tra variet\u00e0 del nord e del sud durante il periodo del Primo Cinese Medio, si ricostruisce poi *mwon, con una vocale non arrotondata (forse */\u028c/) e da cui si ricava che la *-r \u00e8 effettivamente mutata in *-n. Lo Shuowen Jiezi, nello spiegare il carattere indica \u43bd come variante antica. Ebbene, questa variante \u00e8 stata abbandonata sempre per la mutazione della pronuncia, che \u00e8 un'ulteriore prova. Per la precisione, la chiave di lettura \u660f (tipo A) \u00e8 ricostruita come *m\u0325\u02c1u[n] &gt; *x\u02c1un &gt; xwon &gt; h\u016bn. La primissima pronuncia ricostruita lo rende adatto come chiave di lettura indicante la pronuncia, ma poi nei vari dialetti \u00e8 evoluta diventando poco riconoscibile (la consonante nasale sorda \u00e8 diventata fricativa sorda, che in EMC perde la faringalizzazione). Pertanto, il carattere antico \u00e8 caduto in disuso ma si ritrova se si ricercano le varianti di un carattere. Ricostruendo la storia di una variazione di scrittura, emergono questi dati interessanti. Comunque, la necessit\u00e0 di rendere un testo fruibile a pi\u00f9 generazioni e a pi\u00f9 lettori in pi\u00f9 punti geografici o di diversa provenienza non ha reso la scrittura pre-Qin non standardizzata eccessivamente variabile. Alcune variazioni possono essere ascrivibili, come appena dimostrato, all'evoluzione della pronuncia e non a una qualche carenza di rigore. Altre varianti derivano dal fatto che comunque, prima del periodo Qin, la Cina era divisa in feudi in lotta, tali per cui la circolazione di testi non copriva un territorio ampio. Alcune varianti regionali, per fare degli esempi, disegnano un carattere con qualche differenza, mentre in altri casi dei caratteri convergono o non sono distinti in modo rigoroso. Per esempio, \u6708 yu\u00e8 e \u5915 x\u012b, entrambi due falci di luna, erano intercambiabili. In pi\u00f9 \u6708 yu\u00e8 ha subito una convergenza con \u8089 r\u00f2u per la loro somiglianza se si schiacciano (quest'ultimo merger \u00e8 uno dei pi\u00f9 noti agli apprendenti di cinese). Molte convergenze sono apparenti: semplicemente, sono prestiti fonetici che venivano capiti dal contesto ma che poi si sono differenziati con l'aggiunta di un radicale (e.g. \u9b32 l\u00ec indica un calderone con collo, corpo e sostegno inquadrati in visione frontale ed \u00e8 anche un radicale ma indicava anche il concetto di \"separare\" se pronunciato \"g\u00e9\"; oggi si scrive \u9694) o sono caratteri arcaici a cui solo successivamente si \u00e8 aggiunto il radicale, e.g. \u5321 &gt; \u7b50 per indicare una cesta in bamb\u00f9 (forse si riferisce ai vimini o fibre intrecciate). A volte, siccome mancava una standardizzazione, due sinogrammi aventi una pronuncia simile potevano essere intercambiabili, e.g. \u7fa9 *\u014b(r)aj-s e \u5b9c *\u014b(r)aj nei manoscritti di Guodian. Se due caratteri che in EMC hanno la stessa pronuncia ma non sono mai stati usati in modo intercambiabile vuol dire che in origine avevano pronunce molto diverse. Per esempio, \u5de5 g\u014dng e \u516c g\u014dng sono omonimi sia in putonghua che in Primo Cinese Medio (*kuwng), ma in Old Chinese erano *k\u02e4o\u014b e *C.q\u02e4o\u014b e non sono mai stati usati in modo intercambiabile. In passato, si pensava che fossero omonimi pure in Old Chinese.\nNei due capitoli sotto si danno dei dettagli della ricostruzione. La trattazione dei cluster a inizio sillaba derivati da prefissi sia nasali che non, anche con l'aggiunta delle comparazioni con altre lingue, \u00e8 estremamente succinta. Non viene trattato l'esito delle rime vocale per vocale.\nRicostruzione Baxter-Sagart (2014) dettagliata delle iniziali in pillole e trattazione sulla faringalizzazione.\nInfine, esiste una descrizione diretta della pronuncia delle sillabe di tipo A di H\u00e9 Xi\u016b \u4f55 \u4f11 (129\u2013182), vissuto sotto gli Han Orientali e che ha scritto il G\u014dngy\u00e1ng zhu\u00e0n \u300a\u516c\u7f8a\u50b3\u300b, cio\u00e8 uno dei tre commentari del Ch\u016bnqi\u016b \u300a\u6625 \u79cb\u300b. Il testo contiene delle interessanti glosse che spiegano perch\u00e9 si trova un carattere invece di un altro e, in una glossa, parla di \u4e43 n\u01cei (tipo A) e di \u800c \u00e9r (tipo B). Per la precisione, i due passaggi trattati (che sono le \"pistole fumanti\" della faringalizzazione) e con traduzione molto aderente al testo sono \"\u51ac\u5341\u6708\u5df1\u4e11\u846c\u6211\u5c0f\u541b\u9803\u718a\u3001\u96e8\u4e0d\u514b\u846c\u3001\u5e9a\u5bc5\u65e5\u4e2d\u800c\u514b\u846c\" (\"Durante l'inverno, nel decimo mese, giorno jichou [il giorno 26], si doveva seppellire Qing Xiong, &lt;consorte&gt; del nostro Duca &lt;Xuan&gt;, &lt;c'era&gt; pioggia e non si \u00e8 potuta seppellire, il giorno jizhou [il giorno dopo] a mezzogiorno per\u00f2 si \u00e8 potuta seppellire\" e un passaggio dal contenuto pressoch\u00e9 identico che riguarda il Duca Ding (cambia solo il nome della consorte, \u656c\u5b34 \u201cJ\u00ecng Y\u00edng) che finisce con \"[...] \u4e43\u514b\u846c\" (\"[...] per\u00f2 si \u00e8 potuta seppellire\"). Ebbene, la \"glossa fumante\", scritta da He Xiu dopo il secondo passaggio e in forma di dialogo, \u00e8 la seguente, con traduzione molto fedele al testo in Wenyan:\nA: \u800c\u8005\u4f55? (\"\u00e9r\" cosa &lt;significa&gt;?)\nB: \u96e3\u4e5f\u3002(\"difficolt\u00e0\")\nA: \u4e43\u8005\u4f55? (\"n\u01cei\" cosa &lt;significa&gt;?)\nB: \u96e3\u4e5f\u3002(\"difficolt\u00e0\")\nA: \u66f7\u70ba\u6216\u8a00\u800c\u6216\u8a00\u4e43? (Perch\u00e9 a volte dice \"\u00e9r\" e a volte dice \"n\u01cei\"?)\nB: \u4e43\u96e3\u4e4e\u800c\u4e5f\u3002(la \"difficolt\u00e0\" di \"n\u01cei\" \u00e8 pi\u00f9 di \"\u00e9r\")\nDal dialogo, in sintesi, si spiega che \u4e43 \u00e8 pi\u00f9 enfatico di \u800c anche se la traduzione era la stessa e la pronuncia era pressoch\u00e9 identica. Quindi, entrambi i funerali sono andati a buon fine, ma il secondo ha preso pi\u00f9 impegno e/o \u00e8 stato molto pi\u00f9 difficoltoso.\nMa non \u00e8 finita qui: la seconda glossa fumante parla proprio della pronuncia dei due caratteri: \u8a00\u4e43\u8005\u5167\u800c\u6df1\u3001\u8a00\u800c\u8005\u5916\u800c\u6dfa (La pronuncia di \"n\u01cei\" \u00e8 interiore e profonda, la pronuncia di \"\u00e9r\" \u00e8 esteriore e superficiale). Siccome le vocali erano le stesse, non avevano i toni e non ci sono modifiche a livello di rima, si spiega che la consonante iniziale, la stessa ma con la differenza tipo A-tipo B, in un caso \u00e8 cupa e nell'altra no.\nLa terza e ultima prova \u00e8 il fatto che \u5167 n\u00e8i e \u5916 w\u00e0i sono spesso usati proprio per rimarcare la distinzione in queste due tipologie di sillabe nei commentari antichi. Secondo Zhou Zhumo, due varianti a questa coppia di diciture che riguardano le consonanti iniziali sono \u7de9\u6c23 hu\u01cenq\u00ec (fiato lento) con \u6025\u6c23 j\u00edq\u00ec (fiato veloce) e \u6d2a\u97f3 h\u00f3ngy\u012bn (suono vasto) con \u7d30\u97f3 x\u00ecy\u012bn (suono sottile).\nSiccome \u4e43 \u00e8 di tipo A, ha un significato enfatico, ha una pronuncia interiore e profonda dell'iniziale /n/ in comune con il suo quasi-sinonimo, \u00e8 prodotta con il fiato lento e ha un suono vasto, siccome in pi\u00f9 valgono tutte le argomentazioni a sostegno dette in precedenza, tutti gli indizi puntano a una faringalizzazione delle sillabe di tipo A, assente in quelle di tipo B. Baxter-Sagart ricostruiscono dunque \u4e43 *n\u02e4\u0259\u0294 e \u201c\u800c *n\u0259. La faringalizzazione si \u00e8 persa in EMC e, siccome gli indizi raccolti risalgono alla Dinastia Han, se \u00e8 corretta sicuramente era presente durante il periodo Han. Baxter-Sagart come ipotesi di partenza la proiettano fino al 1250 a.C. Dunque, una distinzione tra tipo A e B poteva gi\u00e0 esistere nel 1250 a.C. circa.\nOggi, nessuna lingua sino-tibetana ha la faringalizzazione eccetto il Qiang settentrionale di H\u00f3ngy\u00e1n \u7d05\u5ca9 nel Sichuan, una lingua qiangica di famiglia tibeto-birmana. Altre due lingue asiatiche che la possiedono ma di ceppo austronesiano (da cui discendono molte lingue dell'Oceania) sono l'Amis e l'Atayal, parlate dagli aborigeni di Taiwan (colonizzarono per primi l'isola quando era ancora attaccata alla costa cinese. Poi fu popolata dagli antichi cinesi emigrati da Fujian, ragion per cui a Taiwan si parla una variet\u00e0 di Hokkien, famiglia Minnan; l'Hakka/Kejia si parla a Taiwan e in molte altre zone per le migrazioni degli Hakka).\nNell'articolo \"A Hypothesis on the Origin of Old Chinese Pharyngealization\" di entrambi gli autori pubblicato sul Bulletin of Chinese Linguistics e disponibile online dal 2016, si ipotizza che le consonanti faringalizzate in OC (tipo A) derivano da delle consonanti in proto-sino-tibetano seguite da due vocali lunghe separate da una fricativa faringale sonora in mezzo (\u00e8 una consonante sonora presente pure in arabo; si pu\u00f2 immaginare come una vocale neutra pronunciata con la lingua in posizione di faringalizzazione). Dopodich\u00e9, la prima vocale \u00e8 caduta da questo disillabo, dunque la consonante iniziale ha formato un cluster saldamente attaccato con la fricativa faringale sonora e tutto il composto \u00e8 diventato un monosillabo (a cui si potevano apporre gli affissi per la morfologia derivazionale, gi\u00e0 presente in proto-sino-tibetano). Infine, la consonante iniziale del monosillabo ha assunto una faringalizzazione in OC forse gi\u00e0 presente prima della Dinastia Han. Nelle lingue Kuki-Chin (famiglia tibeto-birmana) invece la fricativa faringale sonora \u00e8 caduta (non specificano se dal disillabo o dal cluster), tale per cui si sono formate sillabe con la struttura \"consonante iniziale + vocale lunga\" (tipo A in Kuki-Chin, fermo restando che ovviamente i vocaboli sono imparentati). Quelle di tipo B non avevano questa struttura, siccome non hanno sviluppato una faringalizzazione. Quindi, in quelle di tipo A, data una consonante qualunque C e una vocale /a/ come fantoccio, *Ca\u0295a &gt; *C\u0295a &gt; *C\u02c1a (Kuki-Chin: *Ca\u0295a &gt; *C\u0295a? &gt; *Ca:). Quelle di tipo B sono in entrambe le famiglie *Ca. Un esempio di lingua Kuki-Chin \u00e8 il Lushai, pi\u00f9 volte citata da Matisoff nella sua ricostruzione del proto-tibeto-birmano (2003): in Lushai c'\u00e8 una distinzione in sillabe di tipo A e B (le prime hanno un allungamento vocalico, le seconde no). Nel paper, gli autori rintracciano la distinzione gi\u00e0 nella ricostruzione del Proto-Kuki-Chin di VanBik (2009). Secondo loro, andrebbe rintracciata per trovare ulteriori conferme nel Proto-Chin Settentrionale/Nordico (Proto-Northern-Chin, (P)NC). Nella tesi di PhD di Christopher Thomas James Button (2017), \"A Reconstruction of Proto Northern Chin in Old Burmese and Old Chinese Perspective\", \u00e8 presente proprio una ricostruzione del Proto-Chin Settentrionale a partire da sei lingue di questa famiglia (Mizo [o \"Lushai\" se parlato specificatamente in India], Zahau, Thado, Zo, Tedim/Tiddim, Sizang/Siyin; tutte preservano lo stop -p e le code nasali, ma il Thado e Zo presentano la lenizione degli altri due stop a fine sillaba in uno stacco glottale). Nel trattare il proto-tibeto-birmano fa uso di Matisoff (2003), ma nel trattare l'Old Chinese si basa in larga parte su Baxter (1992) e Schuessler (2007), pur citando l'articolo sulla faringalizzazione di Norman.\nPer finire, le sillabe di tipo A non subiscono un'aggiunta di *-j- in EMC tale per cui si palatalizzano leggermente. In pi\u00f9, le velari faringalizzate sono diventate uvulari durante la Dinastia Han. Per la precisione, Norman identifica questa mutazione nei testi buddisti del 200-400 d.C., cio\u00e8 appena posteriori alla Dinastia Han Orientale, caduta nel 220 d.C. Le sillabe di tipo B si palatalizzano leggermente con una *-j- in EMC, che nel guanhua nella variet\u00e0 di pronuncia di Pechino porta a una palatalizzazione totale (e.g. in pinyin, G &gt; J; K &gt; Q; H &gt; X; in notazione EMC Baxter, 2011 N &gt; ny-) eccetto nei casi in cui una */r/ prevocalica (non \u00e8 l'infisso &lt;r&gt;) blocca la palatalizzazione. Questa mutazione avviene pure in Proto-Min, che presenta nella sua ricostruzione i suoni palatali. L'OC non ha suoni palatali, attestati a partire dall'EMC e dal Cinese degli Han Orientali, nelle scritture di Zh\u00e8ng Xu\u00e1n \u912d\u7384 (127\u2013200) e Y\u012bng Sh\u00e0o \u61c9\u52ad (140\u2013206). Simili mutazioni si trovano nei prestiti di OC in vietnamita e in Proto-Hmong-Mien.\nBreve appendice intorno alla filologia dei sinogrammi e sull'utilizzo dello Shuowen Jiezi (Xu Shen).\nUno studioso di variet\u00e0 storiche di cinese pu\u00f2 avere un qualche interesse nella filologia e paleografia dei sinogrammi sia per lo studio delle stesse variet\u00e0 storiche sia perch\u00e9 \u00e8 un argomento che riguarda la storia e filologia della lingua a tutti gli effetti.\nIl cinese antico \u00e8 indissolubilmente legato alla prima attestazione della scrittura cinese (a partire dal 1250 a.C. circa, periodo Shang), ragion per cui la lingua e la scrittura come periodo sono strettamente collegate. I caratteri in origine sono nati per scrivere sulle piastre delle tartarughe e sulle scapole di bue messe a crepare sul fuoco per effettuare predizioni sul futuro pi\u00f9 o meno remoto. Dai primi caratteri attestati nelle ossa oracolari (periodo Shang e Zhou) e nei bronzi Shang e Zhou si vedono le versioni originali di molti caratteri diffusi sia in passato che oggi, da cui si pu\u00f2 ricostruire la composizione (molti altri caratteri, comunque ricostruibili, sono attestati a partire dal periodo degli Stati Combattenti e periodo Qin e Han e in poi). Le versioni originali permettono di capire meglio la loro composizione, il disegno originario, come sono evoluti e, in dei casi, la pronuncia originaria. Pertanto il cinese antico/Old Chinese \u00e8 il periodo da cui si parte a fare filologia dei sinogrammi (perlomeno quelli pi\u00f9 antichi, come i radicali Kangxi), un'attivit\u00e0 direttamente collegata alla paleografia, che a sua volta non \u00e8 una disciplina isolata da altre come l'archeologia.\nQuanto al periodo del Primo Cinese Medio, in questo periodo i sinogrammi assumono grossomodo l'aspetto dei caratteri tradizionali odierni. Questa grafia deriva dall\u2019evoluzione della prima standardizzazione dei caratteri avvenuta durante il periodo Qin (Xu Shen, usando una grafia detta \u201cPiccolo Sigillo\u201d/Xiaozhuan) li descrive nello Shuowen Jiezi. Durante il periodo Tang, le ossa oracolari forse erano state dissotterrate per la prima volta ma i contadini, non capendo cosa fossero e come mai avessero dei segnetti misteriosi incisi sopra, le reinterravano. In un secondo momento, sono state dissotterrate e polverizzate per creare preparati di medicina tradizionale cinese, come avveniva per esempio nel periodo Qing. Il riconoscimento dei caratteri sarebbe avvenuto nel fine Ottocento. L\u2019osservazione delle prime versioni (ossa e bronzi), dell\u2019evoluzione nello stile del Piccolo Sigillo e dell\u2019ulteriore evoluzione nella versione tradizionale (poi eventualmente semplificata nella met\u00e0 Novecento) permette di capire meglio i caratteri e i loro componenti.\nUn'opera da cui si parte a analizzare i caratteri \u00e8 proprio lo Shuowen Jiezi di Xu Shen (100 d.C., scritto in epoca Han, durante il periodo in cui si parlava il Cinese degli Han Orientali, una variet\u00e0 intermedia tra il tardo Old Chinese/tardo cinese antico e il Primo Cinese Medio, fermo restando che il cinese parlato durante la Dinastia Jin, che precede il Primo Cinese Medio, \u00e8 ancora in via di discussione). L'opera va letta con spirito critico siccome Xu Shen descrive perlopi\u00f9 i sinogrammi secondo lo stile del Piccolo Sigillo (Xiaozhuan ) e secondo la prima standardizzazione avvenuta nel periodo Qin. Non ha mai consultato le ossa oracolari del periodo Shang e Zhou (cio\u00e8 le piastre di tartaruga e le scapole di bue incise e trapanate e mese sul fuoco a crepare per effettuare le piromanzie, dette anche plastromanzie e scapulomanzie) e non ha nemmeno consultato i bronzi Shang e Zhou (vasi, bacinelle, piccoli contenitori, specchi, pettini, bracieri...): entrambi non erano stati ancora diseppelliti, quindi i relativi corpora di caratteri ( e ), di cui oggi esistono i dizionari, erano inaccessibili. Pertanto i caratteri analizzati non sono le proto-forme/versioni originali ma sono una standardizzazione che contiene gi\u00e0 delle stilizzazioni fuorvianti, dei componenti aggiunti o delle disposizioni dei componenti alterate rispetto alla disposizione originale. Xu Shen in dei punti commette degli errori nell'interpretazione o nella suddivisione del carattere per indicare il carattere e la chiave di lettura per la pronuncia, che riflette la sua variet\u00e0 di cinese (alcune varianti dei caratteri sono varianti popolari o dei rimaneggiamenti delle chiavi di lettura per riflettere dei cambiamenti nella pronuncia tra la prima fase del cinese antico/Old Chinese e il Cinese degli Han Orientali o le variet\u00e0 del periodo Qin, periodi nei quali peraltro si sono coniati nuovi caratteri). L'opera di Xu Shen \u00e8 stata arricchita con degli ottimi commentari che glossano il testo. Il pi\u00f9 famoso \u00e8 quello di Duan Yucai, scritto nell'arco di oltre 30 anni e pubblicato nel 1815 (periodo Qing) e di ottima qualit\u00e0 nonostante nemmeno lui abbia consultato le ossa e i bronzi. Alcune glosse correggono delle informazioni di Xu Shen o le arricchiscono. In generale, si evince che lo Shuowen Jiezi va letto e consultato con un sano spirito critico, nonostante i suoi pregi indiscussi. Per esempio, va affiancato alle versioni sulle ossa e sui bronzi, ai commentari, alle varianti dei caratteri (in cui abbastanza spesso restano cristallizzati degli elementi antichi o la disposizione originale dei componenti) e a degli studi paleografici e filologici (non etimologia folk o mnemotecnica) che si intrecciano con storia, archeologia e conoscenze basilari per esempio di tecniche di agronomia, se si pensa ad esempio alla coltivazione del grano, del riso e alla loro lavorazione (la derivazione etimologica delle parole a partire dai suffissi e prefissi morfologici dell'Old Chinese \u00e8 un altro tipo di ricostruzione che a volte si pu\u00f2 intrecciare con quella di stampo paleografico, cio\u00e8 incentrata sulla grafia). Altre stilizzazioni trasformano dei componenti dei caratteri in dei falsi amici. A questo si aggiunge il fatto non secondario che i caratteri cinesi hanno subito una semplificazione nella met\u00e0 Novecento, ragion per cui partire ad analizzare i caratteri dalla versione semplificata \u00e8 un errore in partenza, come anche analizzarli basandosi sulla grafia riportata da Xu Shen laddove il carattere \u00e8 attestato da secoli prima ed \u00e8 dotato di una proto-forma. Quest\u2019ultimo comunque riporta i significati originali di ogni carattere, siccome sono evoluti: per esempio, miao4 \u79d2 oggi indica il secondo (unit\u00e0 di tempo), il che rende la presenza del radicale del cereale criptica e insensata. In realt\u00e0, in origine il carattere indicava l\u2019arista, cio\u00e8 un lungo filamento sulla \u201cbuccia\u201d dei chicchi di grano sulle spighe, il che rende il radicale subito comprensibile. Da tutte queste informazioni si pu\u00f2 ricavare una lista di 7 errori da evitare:\nAlcune interpretazioni sono incerte o in fase di discussione ma, se non cadono in nessuno dei 7 errori, semplicemente sono indicatori di un dibattito ancora aperto che pu\u00f2 essere chiuso con l\u2019avanzare delle scoperte in paleografia, in linguistica storica (e.g. la derivazione morfologica in Old Chinese), in storia e in archeologia (le ossa e i bronzi sono infatti reperti archeologici. Pi\u00f9 se ne trovano, pi\u00f9 caratteri attestati e/o varianti antiche emergono, con tutto ci\u00f2 che ne deriva).\nUn ultimo errore diffuso sarebbe da includere come l'ottavo errore se non fosse limitato ai soli radicali Kangxi. Tuttavia, il fatto che i radicali Kangxi come grafia, nome e ricostruzione filologica siano il migliore punto di partenza per l'apprendimento dei sinogrammi, lo rende un errore dalle conseguenze pesanti. L'errore, riportato in disparte, \u00e8 il seguente:\nSi prenda come esempio lampante\u5369 jie2: \u00e8 universalmente noto come \"il sigillo\", in pi\u00f9 come radicale ha il nome proprio in cinese traducibile come \"l'orecchio singolo\". Non solo i nomi propri in cinese indicano perlopi\u00f9 l'apparenza grafica del carattere, ma non danno informazioni per la filologia. Jie2 non rappresenta in nessun modo un orecchio, ragion per cui questi nomi sono utili per richiamare alla mente il radicale in lingua cinese ma sono fuorvianti per la ricostruzione filologica. Quanto al suo significato, anch'esso \u00e8 fuorviante perch\u00e9 a livello di origine non rappresenta in nessun modo un sigillo: \u00e8 un uomo inginocchiato ritratto di profilo. Anche i radicali Kangxi non sono esenti dai 7 errori elencati in precedenza: per esempio, \u5f50 ji4 \u00e8 universalmente noto come \"muso di maiale\" in base alla definizione di Xu Shen, ma in nessun carattere raffigura il muso del maiale, bens\u00ec stilizza una mano solitamente impegnata ad afferrare qualcosa.\nNomi dei principali stili calligrafici cinesi.\nI nomi dei principali stili calligrafici cinesi sono decisamente utili per dare un nome a una particolare grafia e/o nel momento in cui ci si imbatte nel loro nome in un dizionario di calligrafie o in un libro di filologia dei sinogrammi. I primi due nomi non sono stili, ma un'etichetta alle versioni sulle piastre di tartaruga, scapole di bue e sugli oggetti in bronzo. Anche gli ultimi due non sono nomi di stili calligrafici, ma sono importanti da elencare e tenere distinti quando si vede la scrittura di un carattere e/o si fa filologia. Da questi nomi e una loro successione, si pu\u00f2 impostare lo studio della calligrafia base cinese per capire le loro caratteristiche, origini e periodizzazioni (gli stili sono evoluzioni che non partono dall'invenzione di un singolo calligrafo e pi\u00f9 stili e proto-stili possono sovrapporsi).\nLista dei radicali Shuowen.\nNella tabella sotto, sono riassunti i radicali Shuowen, cio\u00e8 gli antenati dei radicali Kangxi. Come dice il nome stesso, sono i 540 \"b\u00f9\" che Xu Shen ha individuato nella sua magistrale analisi dei caratteri cinesi scritti nella standardizzazione del periodo Qin, lo Shuowen Jiezi (Xu Shen non ha potuto consultare le ossa oracolari, cadute in disuso e diseppellite e tornate alla luce secoli dopo, forse a partire dal periodo Tang; quindi Xu Shen, nel suo studio lessicografico, descrive i caratteri come apparivano al suo tempo e compie anche alcuni errori nella divisione e interpretazione. Solo in dei casi cita degli arcaismi \"g\u01d4w\u00e9n\" \u53e4\u6587 presi da alcuni testi pre-Qin nascosti nei muri delle case per farli sfuggire ai roghi di Qin Shi Huangdi e cita dei caratteri in uno stile calligrafico pi\u00f9 antico, lo stile \"Zh\u00f2uw\u00e9n\" \u7c40\u6587. Xu Shen non ha potuto nemmeno consultare i bronzi Shang e Zhou). La grafia originale di tutti i caratteri, radicali inclusi, era quella del Piccolo Sigillo (\u5c0f\u7bc6 Xi\u01ceozhu\u00e0n) e, nelle varie ristampe, correzioni e aggiunte di glosse, \u00e8 rimasto intatto. L'opera \u00e8 divisa in 15 parti e gli stessi radicali Shuowen sono divisibili in parti. 34 radicali non hanno caratteri, mentre 159 ne contano solo uno. Lo Shuowen Jiezi \u00e8 tuttora esistente e consultabile, ma la prima copia sopravvissuta risale al periodo Tang. Il commentario pi\u00f9 famoso e autorevole \u00e8 quello di X\u00fa Xu\u00e0n (\u5f90\u9249, 916\u2013991), che scrisse a partire dal 986 su ordine diretto dell'Imperatore. Xu Xuan corresse molte annotazioni sbagliate dell'edizione di Li Yangbing e aggiunse la pronuncia in fanqie (siccome Xu Xuan \u00e8 vissuto sotto la Dinastia Song, il suo fanqie riflette la pronuncia del cinese medio). Il secondo pi\u00f9 grande commentario all'opera, \u00e8 quello di Duan Yucai \u6bb5\u7389\u88c1 (1735\u20131815), vissuto durante il periodo Qing. Impieg\u00f2 30 anni per scriverlo e lo pubblic\u00f2 poco prima della propria morte. Lo Shuowen Jiezi oggi si trova anche online ed \u00e8 tuttora oggetto di studio e consultazione, anche se con spirito critico (si vedano per esempio gli studi di Weldon South Coblin e Paul Serruys). \"Shuowen Jiezi\" \u00e8 anche il nome di un programma cinese su Sun TV in cui ogni giorno una presentatrice spiega l'etimologia di un carattere al giorno al grande pubblico in soli 5 minuti."}
{"id": "2240918", "revid": "93556", "url": "https://it.wikipedia.org/wiki?curid=2240918", "title": "Dendrolagus goodfellowi", "text": "Il canguro arboricolo di Goodfellow (Dendrolagus goodfellowi ), noto anche come canguro arboricolo ornato, appartiene alla famiglia dei Macropodidi, la quale comprende canguri, wallaby e loro simili, e, insieme ad altre undici specie, al genere \"Dendrolagus\". \u00c8 originario delle foreste pluviali della Nuova Guinea, ma manca nell'Irian Jaya centrale (Indonesia). Secondo la classificazione della IUCN, \u00e8 una specie in pericolo a causa della caccia indiscriminata e della deforestazione.\nDescrizione.\nCome altri canguri arboricoli, nell'aspetto quello di Goodfellow si differenzia molto da quelli terricoli. Diversamente da questi ultimi, non ha arti posteriori cos\u00ec sproporzionatamente grandi rispetto a quelli anteriori, i quali sono robusti e terminano in artigli ricurvi per far meglio presa sui rami degli alberi; possiede anche una lunga coda utilizzata come bilanciere. Tutte queste caratteristiche lo aiutano alquanto nella sua esistenza prevalentemente arboricola. Ha una pelliccia corta e lanosa di colore solitamente castano o bruno-rossastro, una faccia bruno-grigiastra, le guance e i piedi gialli, il ventre chiaro, una lunga coda bruno-dorata e due strisce dorate sul dorso. Pesa circa 7\u00a0kg.\nComportamento.\nAl suolo il canguro arboricolo di Goodfellow \u00e8 lento e impacciato; si muove con un'andatura traballante e saltella goffamente, tenendo in avanti il corpo per bilanciare il peso della robusta coda. Tuttavia, sugli alberi \u00e8 vivace e agile. Si arrampica trattenendo con gli arti anteriori il tronco dell'albero e saltellando con le potenti zampe posteriori, permettendo alle \u00abmani\u00bb di scivolare. \u00c8 molto abile nel salto ed \u00e8 noto che possa lasciarsi cadere al suolo da altezze di 9 metri senza ferirsi.\nAlimentazione.\nSebbene si nutra soprattutto delle foglie dell'albero della seta (\"Flindersia pimenteliana\"), mangia anche, se disponibili, frutti, cereali, fiori ed erbe. Possiede un grosso stomaco, simile a quello delle vacche e di altri erbivori ruminanti, che funziona un po' come un tino da fermentazione: al suo interno sono presenti dei batteri che sminuzzano le foglie fibrose e le erbe."}
{"id": "2240919", "revid": "29883", "url": "https://it.wikipedia.org/wiki?curid=2240919", "title": "Ian Palach", "text": ""}
{"id": "2240920", "revid": "110157", "url": "https://it.wikipedia.org/wiki?curid=2240920", "title": "Bischofswerda", "text": "Bischofswerda \u00e8 una citt\u00e0 di abitanti della Sassonia, in Germania.\nAppartiene al circondario di Bautzen ed \u00e8 capoluogo della Verwaltungsgemeinschaft Bischofswerda.\nBischofswerda si fregia del titolo di \"Grande citt\u00e0 circondariale\" (\"Gro\u00dfe Kreisstadt\").\nAmministrazione.\nGemellaggi.\nBischofswerda \u00e8 gemellata con:"}
{"id": "2240921", "revid": "31789", "url": "https://it.wikipedia.org/wiki?curid=2240921", "title": "Foresta monsonica", "text": "La foresta monsonica, in senso stretto, \u00e8 un particolare tipo di foresta pluviale tropicale umida fortemente caratterizzata da differenze stagionali.\nNella lista Global 200 del WWF questo bioma non \u00e8 considerato in quanto tale, ma \u00e8 inserito tra le foreste aride di latifoglie tropicali e subtropicali, insieme alla giungla. Nelle foreste aride di latifoglie tropicali e subtropicali sono inserite sia le foreste tropicali decidue (giungle), sia quelle semi-decidue e quelle sempreverdi in cui ci siano importanti variazioni stagionali di piovosit\u00e0. La stagione siccitosa, infatti, in certi climi non riesce ad esaurire completamente le riserve d'acqua del suolo e gli alberi in questo caso possono rimanere sempreverdi.\nSi trova in forma residuale principalmente in Asia (dall'India, allo Sri Lanka alla Cina), in Africa Orientale e Occidentale, in Australia nel Nord-est del Brasile. In questo tipo di foresta ci sono quattro stagioni. In inverno e in primavera il clima \u00e8 caldo asciutto, perch\u00e9 i venti stagionali spirano verso l'oceano, mentre in estate e in autunno ci sono piogge torrenziali causate dai monsoni che spirano dall'oceano.\nLa foresta monsonica si trova nel Brasile meridionale, nell'Australia settentrionale, in India e in alcune zone dell'Asia meridionale, regioni caratterizzate da una stagione secca accentuata e da una altrettanto accentuata stagione delle piogge. Gli alberi sono piccoli, abbastanza distanziati e hanno radici profonde.\nForesta monsonica e giungla.\nPrima del XX secolo, le espressioni \"foresta pluviale\", \"foresta pluviale tropicale\" e \"foresta monsonica\" non erano usate e al loro posto si usava il termine giungla. Il successo dei libri di Rudyard Kipling, \"Il libro della giungla\" e \"Il secondo libro della giungla\", ed anche di quelli di Edgar Rice Burroughs ed Emilio Salgari, hanno reso oltremodo popolare questo termine, sia in senso proprio, sia in senso esteso. Successivamente, le avventure a fumetti dell'Uomo mascherato ne consolidarono la popolarit\u00e0.\nFu nel 1898, con la pubblicazione del volume \"Geografia su base fisiologica\", in cui il botanico ed ecologo tedesco Andreas Schimper, che fu introdotta l'espressione \"foresta pluviale\", che poi gradatamente, nel corso dei decenni, si diffuse. Lo studioso, infatti, in questo testo, classific\u00f2 per primo tutti i biomi terrestri del pianeta e per indicare le foreste che erano state sino ad allora chiamate genericamente \"giungla\" o \"foresta vergine\", coni\u00f2 l'espressione \"foresta pluviale\", che nel giro di qualche decennio si impose a livello scientifico, e parzialmente anche popolare. Si cominciarono successivamente a distinguere, all'interno delle foreste pluviali, varie tipologie, tra cui quella di \"foresta monsonica\". Il termine \"giungla\", che era diventato troppo generico, cominci\u00f2 allora a tornare al suo significato originario di foresta tipica delle regioni monsoniche, anche se a livello popolare questa accezione convive ancora con quella pi\u00f9 generica di foresta pluviale.\nQuando con l'espressione \"foresta monsonica\" si intende la \"foresta tropicale decidua\", essa \u00e8 ancor oggi sinonimo di \"giungla\"."}
{"id": "2240922", "revid": "773636", "url": "https://it.wikipedia.org/wiki?curid=2240922", "title": "Chiesa di San Lorenzo a Lattaia", "text": "La chiesa di San Lorenzo a Lattaia era un edificio religioso situato nel comune di Roccastrada. La sua ubicazione era nella parte meridionale del territorio comunale, nell'area tra la fattoria di Lattaia e la fattoria di Monte Lattaia.\nDi origini medievali, la chiesa era inizialmente suffraganea della pieve di San Biagio a Lattaia; la sua esistenza \u00e8 storicamente provata a partire dal 1140, anno in cui \u00e8 citata in una bolla papale. In seguito l'edificio religioso entr\u00f2 a far parte dei beni dei monaci della non lontana abbazia di San Salvatore a Giugnano, venendo poi ceduta nel corso del Duecento all'abbazia di San Galgano assieme alla struttura monastica roccastradina. Una volta entrato in orbita senese, il luogo di culto si ritrov\u00f2 di fatto molto decentrato, sia dall'abbazia da cui era andato a dipendere che dalla citt\u00e0 stessa; ne consegu\u00ec un inevitabile graduale abbandono che ne determin\u00f2 la scomparsa.\nDella chiesa di San Lorenzo a Lattaia, di cui sono state completamente perse le tracce gi\u00e0 in epoca remota, \u00e8 stata al momento identificata con molta approssimazione l'area in cui era ubicata, che doveva essere tra la fattoria di Lattaia e quella di Monte Lattaia."}
{"id": "2240932", "revid": "36426", "url": "https://it.wikipedia.org/wiki?curid=2240932", "title": "San Giovannino degli Scolopi", "text": ""}
{"id": "2240933", "revid": "110157", "url": "https://it.wikipedia.org/wiki?curid=2240933", "title": "Geithain", "text": "Geithain \u00e8 una citt\u00e0 della Sassonia, in Germania.\nAppartiene al circondario di Lipsia e alla Verwaltungsgemeinschaft Geithain.\nStoria.\nIl 1\u00ba luglio 2017 venne annesso alla citt\u00e0 di Geithain il limitrofo comune di Narsdorf."}
{"id": "2240935", "revid": "35692", "url": "https://it.wikipedia.org/wiki?curid=2240935", "title": "Gekkan IKKI", "text": ""}
{"id": "2240941", "revid": "773636", "url": "https://it.wikipedia.org/wiki?curid=2240941", "title": "Chiesa di San Bartolomeo a Lampugnano", "text": "La chiesa di San Bartolomeo a Lampugnano era un edificio situato nel territorio comunale di Civitella Paganico. La sua esatta ubicazione era presso l'omonima localit\u00e0 a nord di Civitella Marittima.\nStoria e descrizione.\nDi origini medievali incerte, la chiesa era alle dipendenze della non lontana abbazia di San Lorenzo al Lanzo; la sua esistenza \u00e8 storicamente accertata a partire dal XII secolo in numerosi documenti e bolle papali. Dal Duecento in poi si perdono le notizie storiche sul luogo di culto, che per\u00f2 potrebbe aver continuato a svolgere le sue funzioni fino al periodo tardomedievale, epoca in cui vennero abbandonate anche altre chiese e pievi entrate precedentemente in orbita senese, a causa dell'area decentrata in cui sorgevano rispetto alla citt\u00e0.\nDella chiesa di San Bartolomeo a Lampugnano, di cui sono state perse completamente le tracce gi\u00e0 in epoca remota, \u00e8 stato facilmente identificato il luogo in cui sorgeva grazie alla conservazione del toponimo."}
{"id": "2240942", "revid": "1543377", "url": "https://it.wikipedia.org/wiki?curid=2240942", "title": "Eisenberg (Turingia)", "text": "Eisenberg \u00e8 una citt\u00e0 della Turingia, in Germania.\n\u00c8 il capoluogo, e il centro maggiore, del circondario della Saale-Holzland.\nSvolge il ruolo di \"comune amministratore\" (\"Erf\u00fcllende Gemeinde\") nei confronti di comuni di G\u00f6sen, Hainspitz, Mertendorf, Petersberg e Rauschwitz."}
{"id": "2240943", "revid": "39224", "url": "https://it.wikipedia.org/wiki?curid=2240943", "title": "Ordine di Nicham Iftikar", "text": ""}
{"id": "2240948", "revid": "599013", "url": "https://it.wikipedia.org/wiki?curid=2240948", "title": "Convento di San Pasquale (Benevento)", "text": "Il convento di San Pasquale (gi\u00e0 \"Convento di San Giovanni di Gerusalemme dei Padri Riformatori\"), con la sua chiesa, si trova a Benevento. \u00c8 posto nel Rione Ponticelli, lungo via San Pasquale, vicino alla chiesetta di Santa Lucia.\nStoria.\nNel 1724, sotto l'arcivescovato di Vincenzo Maria Orsini, Ant\u00f3nio Manoel de Vilhena, Gran Maestro dell'Ordine di Malta, don\u00f2 il Palazzo dei Commendatori ai Padri Riformatori, con l'obbligo di edificare il convento lasciandone parte per l'abitazione dei Procuratori.\nIl Convento, per iniziativa dell'amministrazione provinciale, dal 26 aprile 1865 fu adibito ad ospizio dei vecchi poveri abbandonati. Fu riconosciuto Ente Morale con Regio Decreto dell'8 dicembre 1921.\nDefinite, in linea bonaria, tutte le vertenze con l'Ordine di Malta, che ancora era proprietario del convento e dell'annessa chiesa, la Deputazione provinciale, aderendo ad una proposta del Municipio, consent\u00ec che alcuni frati, dopo la soppressione, rimanessero in una parte del convento per l'ufficiatura della chiesa e per l'assistenza religiosa dei ricoverati.\nNel pianterreno del locale il 16 febbraio 1895 venne aperta una sezione manicomiale, che fu chiusa il 18 dicembre 1915.\nDal Natale del 2015 la Delegazione beneventana dell'Ordine di Malta ha spostato la propria sede nei locali del convento.\nLa chiesa.\nLa \"chiesa di San Giovanni Gerosolimitano\", anch'essa detta di San Pasquale, che ha il titolo della \"Commenda di Malta\", fu costruita su disegno dell'architetto beneventano Nicola Colle De Vita.\nSugli altari sono esposte alla venerazione le artistiche statue di Santa Margherita da Cortona e di San Francesco d'Assisi, opera di Gennaro Cerasuolo."}
{"id": "2240952", "revid": "599013", "url": "https://it.wikipedia.org/wiki?curid=2240952", "title": "Convitto nazionale Pietro Giannone", "text": "Il convitto nazionale \"Pietro Giannone\" \u00e8 un istituto di istruzione primaria e secondaria della citt\u00e0 di Benevento, situato in piazza Roma. Ospita anche alcuni corsi della Facolt\u00e0 di Ingegneria dell'Universit\u00e0 degli Studi del Sannio.\nStoria.\nCostruito nell'anno 1603, quando i Gesuiti, incaricati nel 1593 della pubblica istruzione cittadina, acquistarono il palazzo della famiglia nobile De Gennaro, lo tramutarono in collegio e monastero.\nIl terremoto del 5 giugno 1688, distrusse buona parte dell'edificio, ma fu riedificato a sue spese dal cardinale Orsini (futuro papa Benedetto XIII), il suo aiuto giunse anche dopo il successivo sisma del 14 marzo 1702. I lavori in quell'occasione terminarono nel 1736 a cura del cardinale Fieri, il quale ne assunse l'incarico dopo la morte dell'Orsini.\nNel 1810 Louis De Beer vi fond\u00f2 il Liceo. Il Convitto fu stabilito nel 1861 dalla Provincia di Benevento in osservanza di un decreto del Regno di Sardegna; nel 1865 esso pass\u00f2 all'amministrazione del Ministero della Pubblica Istruzione e intitolato al filosofo, storico e giureconsulto Pietro Giannone.\nDurante i primi anni del XX secolo l'architetto Almerico Meomartini venne incaricato di effettuare nuovi lavori, per attuarli prepar\u00f2 due progetti: il primo prevedeva l'entrata principale sul corso Garibaldi, l'altro la sopraelevazione di un altro piano; i lavori furono appaltati, ma non furono mai eseguiti.\nNei pressi dell'edificio, nel 1651 i Gesuiti avevano anche fondato la Chiesa del Ges\u00f9. Devastata da un incendio in una sera del mese di giugno del 1918, fu abbattuta nel 1926."}
{"id": "2240953", "revid": "767487", "url": "https://it.wikipedia.org/wiki?curid=2240953", "title": "Sfiha", "text": "La sfiha () \u00e8 un impasto a base di carne servito nell'area mediorientale definita come Grande Siria, nello stesso modo della pizza. \u00c8 molto popolare in Sudamerica, in particolare in Argentina e Brasile, dove, soprattutto in Brasile, viene servita con molte variet\u00e0\u02d0 ripiene con carne d' agnello, con carne di manzo, sebbene per la preparazione tradizionale venisse un tempo adoperata solo carne di montone, formaggio, cagliata e verdure. Oltre alle tipiche \"empanadas\" / panzerotti argentine di origini spagnole, da pi\u00f9 di un secolo vengono anche consumate le \"sfihe\" o \"fatay\" o \"empanadas \u00e1rabes\" anche se la loro origine \u00e8 siciliana. La \"sfiha\" o \"fatay\" venne introdotta in Argentina agli inizi del XX\u00b0 Secolo, soprattutto da immigranti italiani provenienti dalla Sicilia, seguiti, con altre varianti nella ricetta, da libanesi e siriani. I panzerotti arabo-argentini sono chiusi, ripieni con molta carne, molta cipolla, pomodoro ecc ... , in Argentina sono di forma triangolare molto piatta anche se presentano un foro centrale posto nel lato superiore per poter versare gocce di limone nell'apertura."}
{"id": "2240956", "revid": "36426", "url": "https://it.wikipedia.org/wiki?curid=2240956", "title": "Chiesa di Sant'Agostino (Benevento)", "text": "La chiesa di Sant'Agostino si trova nella citt\u00e0 di Benevento, nel medievale Rione Trescene. Oggi la chiesa e l'annesso convento costituiscono un polo dell'Universit\u00e0 degli Studi del Sannio.\nStoria.\nLa Chiesa con l'annesso convento agostiniano sembra essere sorta intorno al 1300 su di un precedente tempio di Iside, non ancora riscoperto, bench\u00e9 l'esistenza sia attestata da vari reperti.\nLa chiesa godeva di sicura fama nel 1366, quando fra \"Donato da Benevento\", che qui dimorava, fu nominato da Urbano V arcivescovo di Lepanto, e mandato nella Turchia Europea.\nIn questa casa religiosa fiorirono molti monaci beneventani dottori nelle scienze e nelle lettere, fra cui si distinsero il teologo Deodato da Benevento, il predicatore Donato Marra, che tradusse e comment\u00f2 anche gli inni della chiesa, e Agostino Lepore, insegnante di filosofia, teologia, e storia ecclesiastica a Milano, Pavia e Bologna.\nNel 1605 nel convento alloggi\u00f2 inoltre Maffeo Barberini, chierico della Camera Apostolica e futuro papa Urbano VIII, inviato da Clemente VIII insieme ad Alessandro Ludovico, Uditore del palazzo Apostolico, per chiarire i confini della citt\u00e0.\nIn questo convento vi \u00abera famiglia numerosa\u00bb, come scrisse lo storico locale Annecchini. Durante l'epidemia di peste del 1656, vi erano trenta religiosi pi\u00f9 i novizi. Dal convento dipendevano quattro chiese: Sant'Andrea da Palofernis, San Matteo presso Porta Aurea, Santa Maria e Sant'Eustacchio.\nLa chiesa, rovinata dal sisma del 1688, fu riaperta al culto dall'arcivescovo Orsini (poi papa Benedetto XIII) nel 1714. Il Noviziato fu dismesso dopo la sua morte.\nIl convento venne poi chiuso nel 1861, e la chiesa nel 1865. Nel 1920 fu inaugurata la nuova Parrocchia di Sant'Agostino, adiacente alla chiesa storica.\nDescrizione.\nIl portale e la facciata sono del XIV secolo. La chiesa \u00e8 a navata unica, con un'abside rettangolare; l'Altar maggiore, policromo, \u00e8 sormontato da una tela di \"Sant'Agostino che lava i piedi a Cristo\".\nLungo le pareti laterali vi sono altri sei altari; sui primi due a destra sono dipinti di Ignoto, e sul primo a sinistra una scultura lignea di \"San Nicola da Tolentino\", anch'essa anonima.\nLe pareti sono inoltre ornate da tele di Donato Piperno, tra cui \"La Madonna in trono e santi\" e una \"Deposizione\"."}
{"id": "2240958", "revid": "767487", "url": "https://it.wikipedia.org/wiki?curid=2240958", "title": "Fearbringer", "text": "Biografia.\nFearbringer \u00e8 il progetto solista black metal di Luca Grandinetti, fondato a Parma nel 2000.\nFearbringer per i suoi concerti si avvale di musicisti turnisti.\nDal 1997 Fearbringer \u00e8 impegnato in diversi altri progetti solisti black metal, tra cui Armata di Carona, Tungus-ka, Misericordia, Comunit\u00e0 Fenice Nera, Presagio e Cittadella. Fenice Nera \u00e8 il nome attribuito da Fearbringer all'insieme di tutti i suoi progetti."}
{"id": "2240959", "revid": "773636", "url": "https://it.wikipedia.org/wiki?curid=2240959", "title": "Chiesa di Monteleoni", "text": "La chiesa di Monteleoni era un edificio religioso situato nel comune di Campagnatico. La sua ubicazione era nella parte occidentale del territorio comunale, presso l'omonimo insediamento castellano situato sulla vetta collinare di monte Leoni.\nDi origini medievali, la chiesa rientrava originariamente nei confini pastorali della diocesi di Grosseto, in base al contenuto di una bolla papale risalente al 1188. In seguito, il luogo di culto entr\u00f2 in orbita senese, seguendo il destino dell'insediamento fortificato presso il quale si trovava; dopo l'abbandono definitivo del castello avvenuto in epoca rinascimentale, la chiesa risultava tra i beni posseduti dello Spedale di Santa Maria della Scala di Siena. Dal Cinquecento in poi si perdono completamente le notizie, essendo plausibile il definitivo abbandono anche dell'edificio religioso, a causa della sua posizione decentrata ed isolata alla sommit\u00e0 di un'altura impervia.\nDella chiesa di Monteleoni, di cui sono state perse completamente le tracce, non \u00e8 ancora nota quale fosse l'originaria intitolazione. La sua ubicazione \u00e8 stata facilmente identificata grazie ai vari documenti storici e al toponimo."}
{"id": "2240960", "revid": "1543377", "url": "https://it.wikipedia.org/wiki?curid=2240960", "title": "Rideback", "text": " \u00e8 un manga ideato da Tetsur\u014d Kasahara serializzato in capitoli dal gennaio 2003 al gennaio 2009 sul manga magazine \"IKKI\", pubblicato dall'editore Shogakukan. Il manga \u00e8 ambientato nel 2020, centrato su Rin Ogata, una studentessa liceale che \u00e8 da poco venuta a contatto con il mondo dei \"Rideback\", delle particolari moto antropomorfe. I capitoli della serie sono stati successivamente raccolti in 10 volumi, da cui \u00e8 stata tratta una serie animata andata in onda a partire dall'11 gennaio 2009.\nTrama.\nLa storia \u00e8 ambientata nel 2020, dove un gruppo armato chiamato GGP ha preso il controllo del mondo riuscendo a prendere il posto delle Nazioni Unite, che vennero forzatamente dismesse, a peggiorare l'umore del paese si \u00e8 aggiunto un forte terremoto che ha devastato Tokyo. \u00c8 centrale nella trama la vita di Rin Ogata, una studentessa con uno spiccato talento per la danza recentemente iscritta all'universit\u00e0 di arti liberali Musashino, dove si imbatter\u00e0 nel club dei \"Rideback\", delle moto antropomorfe che permettono un doppio assetto di marcia, quello di una normale moto con le ruote in serie chiamato \"Spread Legs Form\", e una seconda modalit\u00e0 chiamata \"Standing Form\" che porta la moto a sollevarsi da terra e a portare le ruote in parallelo, quest'ultima modalit\u00e0 \u00e8 quella che d\u00e0 il nome alle moto, \"Rideback\" \u00e8 la contrazione di \"Ride on Back\" che letteralmente significa \"Guida sulle spalle\", infatti le moto danno l'impressione di portare \"sulle spalle\" il proprio pilota.\nRin viene subito attratta da questi strani veicoli e gi\u00e0 dalla prima guida si accorge della straordinaria maneggevolezza di cui sono caratterizzati, riuscendo anche a farli letteralmente ballare."}
{"id": "2240961", "revid": "767487", "url": "https://it.wikipedia.org/wiki?curid=2240961", "title": "Misi", "text": "I Misi furono un piccolo popolo indoeuropeo affine ai Daci, stanziato all'estremit\u00e0 nordoccidentale dell'Anatolia nel I millennio a.C., presso la sponda meridionale del Mar di Marmara. L'affinit\u00e0 con i Daci \u00e8 soprattutto di tipo linguistico; dal punto di vista storico, i Misi appaiono sempre come sottomessi ad altri popoli, in particolare sono stati influenzati culturalmente e linguisticamente dai Greci. La continuit\u00e0 linguistica con i Daci \u00e8 stata rilevata dai linguisti bulgari Vladimir Ivanov Georgiev e Ivan Duridanov.\nOmero menziona i Misi come alleati dei Troiani, guidati da Cromio e dall'indovino Ennomo; sul finire della guerra giunse a Troia anche il giovane Euripilo, figlio del re Telefo. Secondo alcune fonti Telefo ebbe Euripilo dalla seconda moglie Astioche, sorella di Priamo; suoi figli di primo letto furono invece Tarconte e Tirreno, che emigrarono in Italia prima dei fatti di Troia; essi sono considerati i progenitori degli Etruschi. A Telefo succedette il nipote Grino, figlio di Euripilo, che era caduto in guerra.\nL'imperatore romano Giuliano nella sua satira Misobarba (IV sec. d.C.) afferma che i Misi, presso i quali dice di avere le sue origini, son fra i Traci e i Peoni, sulle sponde del Danubio.\nLingua.\nScarsamente attestata, la lingua misia costituiva con il pi\u00f9 noto daco il gruppo daco-misio, a lungo ritenuto affine al trace ma in realt\u00e0 da esso indipendente."}
{"id": "2240962", "revid": "287204", "url": "https://it.wikipedia.org/wiki?curid=2240962", "title": "Opera Narrativa Noir", "text": " \nOpera Narrativa Noir, edita da Tabula Fati (2008), \u00e8 un'antologia di racconti gialli curata da Andrea Franco e Luca di Gialleonardo e che presenta i 6 racconti vincitori della prima edizione del premio letterario OperaNarrativa, dedicato a racconti di genere giallo, noir e thriller con tema \"Il Libro\"."}
{"id": "2240964", "revid": "35692", "url": "https://it.wikipedia.org/wiki?curid=2240964", "title": "Ride Back", "text": ""}
{"id": "2240967", "revid": "287204", "url": "https://it.wikipedia.org/wiki?curid=2240967", "title": "Palazzo Arcivescovile (Benevento)", "text": "Il Palazzo Arcivescovile di Benevento, ricostruito dopo la seconda guerra mondiale, si trova in Piazza Orsini.\nIl vecchio palazzo.\nCostruito fra il IX ed il X secolo, diversi lavori effettuarono il cardinale Francesco Maria Banditi e il cardinale Camillo Siciliano, dei marchesi Di Rende.\nFra i diversi restauri effettuati, inutili in vista dell'attacco lanciato nel settembre 1943, dove le bombe distrussero buona parte della chiesa, si ricorda quella effettuata dall'arcivescovo Benedetto Bonazzi nel 1904: dove fra pavimenti in mosaico alla veneziana faceva sfoggio un busto marmoreo alla memoria di Leone XIII.\nIl palazzo moderno.\nIl nuovo palazzo arcivescovile \u00e8 stato ricostruito adiacente al nuovo Duomo di Benevento negli anni cinquanta, su progetto dell'architetto Paolo Rossi De Paoli. Interessanti il busto di Benedetto XIII di P. Bracci e i leoni nel cortile, che ornavano il portale del vecchio palazzo.\nIl palazzo ospita la Biblioteca Capitolare, dove sono stati salvati pergamene e codici miniati, tra cui l\"'Obituario di S. Spirito\" (1198), fonte inestimabile di notizie sul passato della citt\u00e0. Vi si trova inoltre un'altra biblioteca storica, la Biblioteca Arcivescovile Pacca.\nNel \"Museo Diocesano\" \u00e8 conservato inoltre quanto rimane del tesoro della cattedrale: la \"Cattedra di San Barbato\" (XI secolo, con rifacimenti gotici), oggetti in metalli preziosi del XVI e XVII secolo, e la \"Janua Major\", la porta di bronzo originale del Duomo.\nInfine, un'ala del palazzo ospita l'Universit\u00e0 Cattolica, fondata nel 1970 dall'arcivescovo Raffaele Calabria."}
{"id": "2240973", "revid": "773636", "url": "https://it.wikipedia.org/wiki?curid=2240973", "title": "Chiesa di Santa Maria a Dotale", "text": "La chiesa di Santa Maria a Dotale era un edificio religioso situato nel comune di Campagnatico. La sua ubicazione era nella parte sud-orientale del territorio comunale, presso l'omonimo insediamento castellano situato in posizione strategica presso il corso del fiume Ombrone.\nDi origini medievali, la chiesa fu quasi sicuramente costruita nel XII secolo, periodo in cui peraltro \u00e8 storicamente accertata la sua esistenza in vari documenti e bolle papali; il luogo di culto risultava fin dalle origini tra i beni posseduti dal monastero femminile di Montecelso presso Siena, pur rientrando nei confini pastorali della diocesi di Roselle e, dal 1138 in poi, in quelli della diocesi di Grosseto. Quasi sicuramente l'edificio religioso, seguendo lo stesso destino di altre chiese e pievi della zona entrate in orbita senese, cess\u00f2 definitivamente le sue funzioni in epoca tardomedievale, a causa dell'abbandono dell'insediamento fortificato presso il quale sorgeva e della posizione oramai isolata ed estremamente decentrata rispetto alla citt\u00e0.\nDella chiesa di Santa Maria a Dotale, di cui sono state perse completamente le tracce gi\u00e0 in epoca remota, \u00e8 stata identificata la sua ubicazione presso l'omonimo insediamento castellano presso le sponde del fiume Ombrone."}
{"id": "2240974", "revid": "1504506", "url": "https://it.wikipedia.org/wiki?curid=2240974", "title": "Lingua misia", "text": "La lingua misia o misio era una lingua indoeuropea parlata dall'antico popolo dei Misi.\nTra gli autori antichi Strabone la definiva come \"un misto tra lidio e frigio\", sottolineando le sue affinit\u00e0 con le altre lingue anatoliche, mentre Ateneo metteva in evidenza le somiglianze con la lingua peonia, suggerendo quindi una parentela con le lingue parlate nella penisola balcanica. Gli studiosi contemporanei hanno per lo pi\u00f9 abbracciato questa seconda ipotesi, collocandola tra le lingue greco-frige, al fianco della lingua frigia e della lingua peonia, oppure nel ceppo tracio-daciche, come sottolineato dai linguisti bulgari Vladimir Ivanov Georgiev e Ivan Duridanov, che ne hanno messo in evidenza le somiglianze con la lingua dacica."}
{"id": "2240975", "revid": "1305772", "url": "https://it.wikipedia.org/wiki?curid=2240975", "title": "Misio", "text": ""}
{"id": "2240976", "revid": "547034", "url": "https://it.wikipedia.org/wiki?curid=2240976", "title": "Marco Papirio", "text": "Fu protagonista dell'episodio in cui i Galli di Brenno, entrando in senato dopo aver invaso Roma (390 a.C.), lo trovarono impietrito in aula in compagnia di altri 79 vecchi patrizi che si erano rifiutati di abbandonare il senato e la citt\u00e0 nelle mani dei barbari. \nGli invasori restarono colpiti dal suo aspetto venerando e dalla sua lunga barba ; allora uno di loro si avvicin\u00f2 e gliela tir\u00f2 per verificare se fosse un uomo o una divinit\u00e0 romana. \nEgli reag\u00ec dando una bastonata in testa al soldato gallo che lo aveva oltraggiato; questo gesto scaten\u00f2 l'ira dei Galli che uccisero lui e gli altri senatori; dopodich\u00e9 misero a ferro e fuoco la citt\u00e0.\nQuesta vicenda, perpetrata durante il sacco di Roma, \u00e8 narrata da Tito Livio nella sua Storia di Roma.\nNegli ambienti del senato era conosciuto come un uomo molto altezzoso."}
{"id": "2240980", "revid": "1543377", "url": "https://it.wikipedia.org/wiki?curid=2240980", "title": "Tempio di Iside (Benevento)", "text": "Il tempio di Iside era un luogo di culto esistito in et\u00e0 romana a Benevento: le iscrizioni riportate da due obelischi tardo-egizi presenti in citt\u00e0 informano che un edificio grandioso era stato eretto in onore di Iside dall'imperatore Domiziano, fra l'88 e l'89 d.C..\nA parte tali obelischi, la statua del dio Api (di incerta attribuzione), e alcuni altri elementi murati nelle architetture della citt\u00e0, i reperti del tempio furono scoperti in pi\u00f9 luoghi ed occasioni a partire dalla fine del XIX secolo. Particolarmente importante fu la scoperta del 1903 dietro all'ex convento di Sant'Agostino, che restitu\u00ec un abbondante numero di sculture di fattura in parte romana o ellenistica, ma soprattutto egizia o egittizzante.\nI ritrovamenti beneventani collegati a culti egizi furono raccolti per la prima volta in un catalogo nel 1969, a opera dell'egittologo tedesco Hans Wolfgang M\u00fcller. Egli riconobbe in Benevento il pi\u00f9 grande centro di rinvenimenti egizi fuori dall'Egitto, insieme a Roma, ed elabor\u00f2 una prima ricostruzione di come si evolsero nel tempo il culto e il tempio di Iside all'interno della colonia beneventana. Tali ipotesi sono state poi rivedute ed arricchite da altri studiosi.\nNessuno scavo archeologico ha per\u00f2 potuto accertare il luogo dove sorgeva il tempio. Quasi tutti i numerosi reperti sono custoditi dal museo del Sannio, nella sezione apposita distaccata presso il museo d'arte contemporanea Sannio.\nL'evoluzione del culto di Iside a Benevento.\nL'importazione dal mondo ellenistico.\nI due obelischi presenti a Benevento, eretti in concomitanza con l'inaugurazione del tempio di Domiziano, danno ad Iside l'appellativo di \"Signora di Benevento\": ci\u00f2 testimonierebbe che, a quel tempo, il culto della dea era gi\u00e0 presente e ben radicato in citt\u00e0.\nIl culto di Iside arriv\u00f2 in Campania tramite le vie del commercio, e precisamente attraverso il porto di Pozzuoli, ad opera di viaggiatori egizi o dell'area del Mar Egeo. Nel II secolo a.C. esistevano gi\u00e0 il tempio di Iside di Pompei e il tempio di Pozzuoli dedicato a Serapide, una divinit\u00e0 paredra di Iside concepita in et\u00e0 tolemaica e diffusa tramite l'ambiente ellenistico. In questi templi, il culto delle divinit\u00e0 egizie era ampiamente rivisto in una chiave culturale ellenistica.\nPotrebbe essere stato ancora per dinamiche commerciali che il culto di Iside giunse a Benevento, mantenendo caratteristiche simili: in tale citt\u00e0, infatti, si diramavano due antiche strade consolari: la via Appia e la via Minucia, entrambe dirette da Roma verso l'Oriente. Ad attestare quest'origine sarebbero la base di una statua di Iside su una nave, in marmo pario, interpretata come Iside Pelagia; e quella di un toro Apis nello stesso materiale. Entrambe le statue, realizzate secondo i canoni greco-ellenistici, sono state datate al I secolo a.C.; questo potrebbe essere anche un riferimento cronologico per l'arrivo dei culti isiaci a Benevento.\nL'attributo di Pelagia, anch'esso attribuito a Iside in ambiente non egizio ma ellenistico, significava che la dea fungeva da protettrice della navigazione per i commercianti dell'Egeo. In questa veste era venerata nel santuario sull'isola di Delo, che aveva importanti rapporti con la Campania; e M\u00fcller ha supposto che Delo sia anche la provenienza della statua beneventana. Se lo studioso ebbe ragione nel riconoscere Iside Pelagia in tale frammento, esso sarebbe l'unica attestazione rimasta di una sua statua a tutto tondo. Tuttavia \u00e8 problematico credere che, in una citt\u00e0 non di mare, si pensasse davvero a Iside in questi termini: da un lato si pu\u00f2 pensare che i viaggiatori rendessero omaggio alla dea prima o dopo la navigazione, dall'altro non \u00e8 chiaro come a Benevento si sia potuta svolgere la celebrazione isiaca del \"navigium\", che riapriva la navigazione in primavera, e che prevedeva un rito da svolgersi mettendo un modello di barca in mare. Neanche l'identificazione del toro di marmo con Apis \u00e8 unanimemente accettata. M\u00fcller ricollega a questa versione pre-domizianea del culto di Iside anche tre statue di sacerdotesse di Iside inginocchiate, bench\u00e9 esse siano di et\u00e0 romano-imperiale.\nAi tempi della diffusione dei culti isiaci nell'Egeo e successivamente in Italia, Iside era ormai una divinit\u00e0 \"universale\", che aveva assorbito le caratteristiche e le funzioni di varie divinit\u00e0; una dea onnipotente, che poteva garantire la salvezza dopo la morte e in quanto tale ben si distingueva rispetto alla limitata potenza delle divinit\u00e0 tradizionali greche e romane. M\u00fcller sostiene che in Italia il suo culto abbia interessato prima le classi sociali pi\u00f9 basse, che collegavano tale salvezza al riscatto sociale cui aspiravano sotto i Gracchi; e poi sia passato agli ambienti pi\u00f9 ricchi ed eleganti. In contrasto a questa interpretazione, \u00e8 stato osservato che il culto di Iside in ambiente ellenistico era misterico, e quindi il fedele poteva ottenere la rivelazione delle verit\u00e0 pi\u00f9 profonde solo se aveva una buona disponibilit\u00e0 economica. E, in effetti, \u00e8 stata formulata anche l'ipotesi che la prima cappella beneventana dedicata a Iside sia stata eretta per uso privato da qualche persona del ceto abbiente.\nComunque, anche volendo immaginare questa fase del culto di Iside come prerogativa delle classi alte, \u00e8 da considerare che non erano solo i commercianti a trovare interessante la dea egizia, proprio perch\u00e9 Iside e le divinit\u00e0 a lei collegate si erano arricchite di tantissime sfaccettature diverse. Nel caso di Benevento, celebrata gi\u00e0 nell'antichit\u00e0 per la fertilit\u00e0 del suo territorio e sede di pi\u00f9 colonie, i possidenti agricoli potevano celebrare lei, e soprattutto lo sposo Osiride, come divinit\u00e0 dell'agricoltura e della fertilit\u00e0.\nLa spinta da parte dei Flavi.\nI culti egizi che si diffondevano in Italia furono a lungo invisi alla classe dirigente romana. Le cose iniziarono a cambiare con Caligola, ma una svolta veramente decisa si ebbe con l'accesso della dinastia flavia al potere imperiale romano. Alcune vicende della dinastia Flavia possono spiegare sia il loro attaccamento nei confronti di Iside, che il motivo per cui tale dinastia promosse il suo culto a Benevento.\nLa storia degli imperatori flavi inizia nell'estate del 69, nel corso della guerra civile fra Vitellio e Vespasiano. Quest'ultimo, che si trovava ad Alessandria, fu acclamato imperatore dalle legioni d'Egitto, in opposizione a Vitellio che teneva la carica a Roma. Tale investitura sarebbe stata suggellata da eventi miracolosi nel Serapeo della citt\u00e0, di cui lo stesso Vespasiano fu protagonista. Nel dicembre di tale anno Domiziano, figlio diciottenne di Vespasiano, era inseguito dai seguaci di Vitellio nel tempio di Giove Capitolino a Roma: sfugg\u00ec da loro grazie a un travestimento con cui si confuse fra un gruppo di sacerdoti di Iside. L'anno successivo Vespasiano era di ritorno verso Roma, con la carica di imperatore: Domiziano gli and\u00f2 incontro e i due si incontrarono a Benevento. Gi\u00e0 dall'anno 71, pi\u00f9 elementi testimoniano la devozione di Vespasiano per Iside.\nDomiziano divenne imperatore nell'81. Egli non diede segni espliciti di una speciale devozione per Iside ma, forse per ragione delle proprie vicende familiari, prima ricostru\u00ec l'Iseo Campense di Roma, distrutto da un incendio, in forme pi\u00f9 grandiose; e, qualche anno pi\u00f9 tardi, inaugur\u00f2 un nuovo tempio di Iside a Benevento: un \"grandioso palazzo\", come si legge dalle iscrizioni degli obelischi che vi erano eretti; non si sa se fu un edificio del tutto nuovo o un ampliamento di un santuario esistente, reso necessario dall'incremento della popolazione di Benevento dovuto alla felice posizione della citt\u00e0.\nAnche se l'inaugurazione avvenne, come tali obelischi attestano, fra l'88 e l'89, non \u00e8 da escludere che la costruzione del tempio (o anche soltanto la promozione del culto di Iside) sia stata iniziata da Vespasiano, fautore di un programma edilizio anche a Roma. La costruzione deve aver richiesto di investire capitali importanti, ed un certo coinvolgimento da parte di Domiziano, come \u00e8 ben testimoniato dall'abbondante materiale di provenienza egizia rimasto del tempio. I Flavi importarono qualche scultura di et\u00e0 faraonica o tolemaica, e ne fecero produrre altre specificamente per il tempio beneventano.\nLa promozione del culto di Iside sotto i Flavi aveva un importante movente politico. Era intento di tali imperatori rivisitare il proprio potere in chiave assolutista: essi potevano trovare giustificazione per tale concezione nel mondo ellenistico ma soprattutto nei culti egizi, che prevedevano fra l'altro l'investitura e la protezione divina sul monarca. Tutto ci\u00f2 divenne particolarmente evidente con Domiziano, che volle essere riconosciuto come \u00abdominus et deus\u00bb e che, non a caso, sugli obelischi di Benevento \u00e8 identificato con Horus, figlio di Iside, alla maniera dei faraoni.\nSincretismi e culti collegati.\nSugli obelischi beneventani Iside \u00e8 chiamata \u00abla Madre del Dio, Sothis, signora delle stelle, signora del cielo, della terra e del mondo sotterraneo\u00bb, e ancora \u00abocchio del sole\u00bb, confermando il carattere plurisfaccettato che la dea aveva assunto da diversi secoli. Ma \u00e8 anche significativo che gli obelischi siano stati eretti con l'augurio di un ritorno vittorioso di Domiziano da qualche impresa bellica, che potrebbe essere in Dacia o in Pannonia. Il tempio potrebbe aver enfatizzato il carattere di Iside come dea della vittoria, e celebrare quindi i successi militari dei Flavi.\nDel resto, questo piano si intreccerebbe con la predilezione che Domiziano aveva per Minerva. Se da un lato i Flavi posero i culti isiaci in una nuova ottica dall'altro, in qualit\u00e0 di pontefici, necessitavano di salvaguardare la religione tradizionale: in particolare diedero rilievo alla dea della guerra, oltre che a Cibele, la \"Grande Madre\" degli dei. I due intenti erano in contrasto solo apparentemente: l'\"interpretatio graeca\" aveva gi\u00e0 suggerito in passato un'identificazione di Iside con Atena nelle vesti di divinit\u00e0 guerriere, passando per un'altra dea egizia, Neith; e forse non va sottovalutato nemmeno il fatto che Minerva tendeva ad essere considerata divinit\u00e0 guaritrice come Iside. Per quanto riguarda Cibele, il ponte fra questa divinit\u00e0 e Iside \u00e8 dato dal mito delle peripezie che la dea egizia trov\u00f2 nel prendersi cura del figlio Horus, che la rese popolare come figura di madre.\nFuori da Benevento, gli esempi di sincretismo riguardanti tali divinit\u00e0 sono svariati. Nel Campo Marzio i templi di Iside e di Minerva \"Chalcidica\" sorgevano vicini, ed \u00e8 possibile anche che Minerva fosse la titolare di un tempio individuato presso il tempio di Iside di Pompei, che come quello del Campo Marzio aveva ricevuto le attenzioni dei Flavi. Si sa poi dell'esistenza di sacerdotesse per il culto congiunto di Iside e Cibele, per esempio ad Aeclanum.\nA Benevento esisteva sicuramente un importante culto di Minerva. Inoltre tale divinit\u00e0, con l'attributo \"Berecynthia\", finiva per assumere tratti generalmente associati a Cibele (anche se le due divinit\u00e0 venivano comunque tenute distinte). Vespasiano e Domiziano, incontratisi a Benevento, devono aver visto con i loro occhi questo sostrato presente nella stessa citt\u00e0, che potrebbe aver contribuito a creare il loro legame con essa. Che Minerva e Cibele abbiano avuto a che fare con il culto beneventano di Iside \u00e8 suggerito da alcuni dei ritrovamenti dello scavo del 1903, pur non essendovi certezza che essi debbano provenire dal santuario della dea egizia. Fra questi sono una statua di Minerva, copia della cosiddetta Atena Vescovali, realizzata in et\u00e0 flavia; e due leoni in granito egizio rosa (un terzo \u00e8 incastonato sulla cima del campanile del duomo di Benevento), ma dalle forme naturalistiche, che con un quarto leone perduto avrebbero trainato il carro di Cibele.\nUn ulteriore discorso da considerare \u00e8 il culto delle divinit\u00e0 egizie paredre di Iside che, stando al testo degli obelischi, erano venerate nel tempio beneventano. Qui Domiziano aveva recuperato la scultura egizia, o di ispirazione egizia, e le raffigurazioni tradizionali delle divinit\u00e0 che il mito lega fortemente ad Iside. Molti d\u00e8i sono rappresentati in figura zoomorfa: Horus, figlio di Iside e Osiride, in figura di falco, e non di bambino allattato da Iside, come si ritrova in genere nelle raffigurazioni pi\u00f9 tarde; Thot, dio della saggezza e guida delle anime nell'oltretomba, ritratto come babbuino; un toro Apis, dio della fertilit\u00e0 e della regalit\u00e0, che si aggiunge a quello di et\u00e0 ellenistica e a quello dubbio riposizionato in citt\u00e0. Inoltre, un'altra statua ritrae forse il dio Anubi. \u00c8 stato osservato che questa operazione di recupero dei culti egizi nella forma pi\u00f9 tradizionale si integrava bene con gli intenti di Domiziano sopra descritti: il richiamo all'et\u00e0 dei faraoni fungeva da propaganda per le sue aspirazioni assolutistiche, ma d'altra parte rimarcava la distinzione fra i culti di importazione e quelli tradizionali, che pur si compenetravano.\nIn aggiunta, a Benevento \u00e8 ben attestato il culto di Osiride tramite il canopo, ovvero il vaso che conteneva le acque del Nilo in cui Osiride era morto affogato, e da cui egli emanava. In un'iscrizione perduta, datata al II secolo, un collegio di veterani chiamati \"Martenses Infraforani\" ringrazia un tale C. Umbro Eudrasto che aveva costruito, per loro utilizzo, un \"Canopus\": questo \u00e8 da intendersi come luogo in cui il vaso era venerato, in riferimento al tempio della citt\u00e0 di Canopo vicino ad Alessandria.\nLa relazione fra tale ambiente e il tempio di Iside \u00e8 dibattuta, e non \u00e8 certo che il \"Canopus\" sia stato stabilito gi\u00e0 sotto Domiziano. Segni di una sua devozione per Osiride-canopo proverrebbero dalla sua monetazione, o da una statua che potrebbe provenire da una sua villa. Per\u00f2 anche Adriano, qualche tempo dopo, non fu da meno: fece riprodurre il Canopo alessandrino nella sua villa a Tivoli. Dovendo riferirsi soltanto all'atteggiamento degli imperatori verso Osiride-canopo, non si pu\u00f2 determinare quando fu eretto il \"Canopus\" beneventano. Ad ogni modo, alcuni degli arredi di tale ambiente possono essere riconosciuti fra i ritrovamenti in citt\u00e0: si tratta di tre statue di sacerdoti, di cui due reggenti un vaso canopo (dell'et\u00e0 adrianea) e uno il sistro (pi\u00f9 antico). Come testimoniato un affresco da Ercolano, tali statue ritraggono i sacerdoti durante i riti isiaci del mattino, durante i quali il canopo veniva esposto ai fedeli.\nLa fine del culto isiaco e i suoi retaggi.\nUn restauro del tempio di Iside potrebbe essere avvenuto nel II secolo, sotto Adriano.\nI culti isiaci a Benevento furono mantenuti almeno fino al III secolo, ma \u00e8 molto plausibile che siano proseguiti oltre, fino al V o VI secolo, quando cessarono sulla scia dei predicatori cristiani che si scagliavano contro le pratiche pagane in generale e la venerazione di Iside in particolare. Forse la distruzione fisica del tempio si ebbe con la guerra fra i Goti e l'Impero romano d'Oriente (535-553), durante la quale la citt\u00e0 di Benevento fu molto danneggiata. Il fatto che le statue beneventane sono state rinvenute, in massima parte, prive della testa o comunque sfregiate, potrebbe essere conseguenza di una esplicita volont\u00e0 di distruggere gli oggetti tramite cui si manifestava la religiosit\u00e0 pagana.\nComunque, \u00e8 possibile che i culti isiaci siano proseguiti in forma popolare per qualche tempo, trasformandosi e divenendo clandestini. Tale possibilit\u00e0 si lega con le vicende dei Longobardi del Ducato di Benevento, in particolare con l'abbandono dei culti idolatrici che, secondo la leggenda, essi accordarono nel 663 con il vescovo san Barbato per assicurarsi la vittoria contro Costante II. Fra l'altro, in questo contesto sarebbe da inserire anche la ricostruzione delle mura di Benevento, nelle cui fondazioni si sono trovati molti reperti del tempio.\nAll'opera di conversione dei Longobardi al cristianesimo pu\u00f2 essere seguita una demonizzazione della figura di Iside, avvenuta enfatizzando il carattere incestuoso del suo essere sposa e sorella di Osiride, nonch\u00e9 il suo carattere di maga: sono tanti gli incantesimi che si ritrovano nei miti con protagonista Iside, e che le valsero il culto in qualit\u00e0 di guaritrice. Per tali motivi, \u00e8 stato suggerito che la sopravvivenza di un culto popolare basato su quello isiaco sia alla base della figura della janara, ovvero la strega delle superstizioni popolari di Benevento.\nAllo stesso tempo, la facciata pi\u00f9 ufficiale della figura di Iside fu forse volta in chiave cristiana: \u00e8 stato notato che le immagini della Madonna nell'atto di allattare il Bambino sono rivisitazioni di quelle di Iside che fa la stessa cosa con Horus-Arpocrate. Questo accostamento pu\u00f2 essere particolarmente significativo a Benevento, che presenta ancora oggi un sentito culto per la Madonna delle Grazie, raffigurata con una tale iconografia nella statua conservata nella basilica cittadina. Lo stesso duomo di Benevento, intitolato alla Madonna, potrebbe sorgere sul luogo del tempio di Iside.\nCatalogo dei reperti.\nIl pi\u00f9 cospicuo ritrovamento di materiale che pu\u00f2 essere riferito al culto di Iside a Benevento avvenne nel 1903: nell'abbattere un tratto di cinta muraria longobarda dietro all'ex convento di Sant'Agostino, si scoprirono nelle fondamenta quasi tutte le sculture di grande dimensione che sono note oggi. Altri luoghi nella porzione nord-orientale del centro storico hanno restituito reperti, soprattutto l'area della chiesa di Santa Sofia. A parte questo, \u00e8 stata riscontrata una certa concentrazione di materiali (gli obelischi ed altri pi\u00f9 piccoli) fra il duomo e piazza Cardinal Pacca.\nMateriale di ispirazione greco-ellenistica.\nM\u00fcller assegna alcune statue di fattura, o almeno ispirazione, ellenistica, ad un santuario di Iside Pelagia esistente gi\u00e0 prima di Domiziano.\nMateriale egizio di et\u00e0 faraonica o tolemaica.\nI seguenti sono i materiali egizi che preesistevano al tempio fatto erigere dai Flavi a Benevento, e che sono stati introdotti in citt\u00e0 per iniziativa loro o di privati.\nMateriale egittizzante di et\u00e0 imperiale.\nL'imperatore Domiziano e i suoi successori integrarono il materiale egizio fatto pervenire a Benevento per il tempio di Iside con altre sculture a s\u00e9 contemporanee, realizzate comunque in Egitto o con criteri e materiali dell'arte egizia. L'esecuzione di alcune di esse risulta incerta, perch\u00e9 all'epoca di Domiziano l'arte egizia aveva esaurito la sua spinta creativa e si manifestava soltanto sotto commissioni occasionali: gli artisti, egiziani o italiani che fossero, non avevano pi\u00f9 familiarit\u00e0 n\u00e9 con i metodi tecnici, n\u00e9 con i canoni dell'arte faraonica. Altre opere, invece, testimoniano l'ingresso di elementi ellenistici o romani a ravvivare l'arte egizia di et\u00e0 tarda. I materiali commissionati in Egitto durante l'et\u00e0 imperiale sono i seguenti.\nMateriale indirettamente collegato ai culti isiaci.\nAlcuni ulteriori reperti da Benevento potrebbero essere messi in relazione con il culto di Iside, per via dell'associazione del suo culto con divinit\u00e0 greco-romane, o tramite altre considerazioni. I leoni gradienti sono gli unici di questa lista inclusi ed analizzati da M\u00fcller: gli altri, pur provenendo dallo scavo del 1903 che tanto restitu\u00ec del tempio, furono esclusi dalle considerazioni dello studioso data la mancanza di caratteristiche egizie.\nArchitettura del tempio.\nRisulta molto difficile trarre dati certi sull'architettura del tempio beneventano di Iside e sul suo stile visivo, non conoscendone la posizione: bisogna basarsi quasi soltanto sugli arredi ritrovati i quali, bench\u00e9 numerosi, non sono tutti di sicura attribuzione. Pur fra molte incertezze, si pu\u00f2 dire che il tempio prima di Domiziano deve essere stato ellenistico. Per quanto riguarda quello eretto per volont\u00e0 imperiale, invece, in genere si ammette un'importante componente egizia nel suo aspetto; tuttavia, \u00e8 opinione condivisa che questa deve essersi mischiata con il linguaggio architettonico romano ed ellenistico.\nLe caratteristiche del tempio possono essere immaginate per confronto con gli altri santuari isiaci ove intervennero i Flavi: innanzitutto quello del Campo Marzio, che ha restituito reperti egittizzanti in parte coincidenti con quelli beneventani; ma anche quello di Pompei, le cui strutture sono ancora esistenti; tuttavia quest'ultimo non d\u00e0 evidenze di un carattere egittizzante.\nM\u00fcller ritenne che il tempio di Iside Pelagia, quello eretto da Domiziano ed il \"Canopus\" fossero edifici distinti. Tuttavia, del primo si conservano scarse tracce; ed \u00e8 significativo poi il fatto che gli obelischi parlino esplicitamente di tempio non solo per Iside, ma anche per le divinit\u00e0 paredre. Quindi, altri autori vogliono che i tre templi siano in realt\u00e0 fasi temporali, o porzioni, diverse di uno stesso complesso monumentale.\nViene comunemente accettato il fatto che le tante sfingi ritrovate a Benevento fossero poste ai lati di un dromos all'ingresso di esso e che la loro funzione, come in Egitto, fosse quella di preservare la sacralit\u00e0 del luogo dal caos mondano. Alla fine del dromos era la cella del tempio: al suo ingresso erano i due obelischi, magari ciascuno fiancheggiato da una delle sfingi pi\u00f9 piccole.\nSi pu\u00f2, inoltre, supporre ragionevolmente che la cella fosse simile a quella degli altri due templi citati, prostila a 4 colonne frontali, costruita sopra un podio. Ad imitazione dei templi egizi, davanti alla cella era forse una sala ipostila. Le colonne pi\u00f9 grandi fra quelle in granito reimpiegate nell'edilizia di Benevento potevano essere le quattro frontali e il peribolo che forse circondava la cella. All'interno di tale ambiente, probabilmente, si trovava l'immagine di Iside in trono, di cui \u00e8 rimasta solo la testa; e, visto che i fedeli non vi potevano entrare, era posta in modo che fosse visibile dall'esterno. Se da un lato si \u00e8 conservato un frammento di fregio con il toro Apis a far supporre che le linee architettoniche di tale cella fossero greco-romane, dall'altro va anche considerato che alcune delle pareti della cella erano ornate con il bassorilievo in marmo di cui sono rimasti pochi frammenti, di ispirazione fortemente egizia. Forse tale decorazione si trovava sia all'interno che all'esterno.\n\u00c8 difficile stabilire la collocazione delle altre sculture. Forse il \"Canopus\" trovava posto sempre in parte della cella; una nicchia all'esterno poteva ospitare la statua di Anubi. Il toro Apis forse era in uno spazio all'aperto; altre statue, come i falchi-Horus, potevano intervallarsi con le sfingi lungo il dromos. Un affresco di Ercolano mostra, ai piedi della cella, delle sacerdotesse che ricordano le statue inginocchiate di Benevento. Comunque, \u00e8 stata enunciata da pi\u00f9 autori la possibilit\u00e0 che il complesso comprendesse altre cappelle (pubbliche o private) satelliti ma staccate dalla cella principale, in cui venivano venerate le divinit\u00e0 paredre. Tale complesso di pi\u00f9 edifici poteva poi essere aperto verso la citt\u00e0 o essere delimitato tramite un recinto.\nLocalizzazione del tempio.\nNon c'\u00e8 accordo sulla collocazione del tempio (o dei templi) di Iside. Meomartini lo voleva corrispondente al convento di Sant'Agostino, dove furono ritrovate le statue durante lo scavo del 1903, perch\u00e9 credette anche di averne trovati i muri di fondazione (poi rivelatisi un pi\u00f9 semplice canale).\nM\u00fcller non accolse questa ipotesi, che mette il tempio in posizione periferica rispetto al centro cittadino. Non essendo disposto a riconoscere tutto il materiale rinvenuto in tale scavo come pertinente al tempio di Iside, egli pens\u00f2 invece che le statue l\u00ec rinvenute furono trasportate da altri luoghi e selezionate per le loro dimensioni rilevanti, che le rendevano adatte ad essere usate come fondazioni per le mura longobarde.\nA suo dire, \u00e8 molto pi\u00f9 rilevante la concentrazione di reperti nell'area della cattedrale e del palazzo arcivescovile: in particolare gli obelischi e altro materiale pi\u00f9 piccolo, che era meno interessante da riutilizzare per nuove costruzioni e quindi si pu\u00f2 ritenere trovato nel luogo d'origine. La cattedrale di Benevento insiste sull'area del foro romano, laddove la via Appia si incontrava con un diverticolo della via Latina: il luogo sarebbe particolarmente adatto per un tempio al centro degli interessi dei commercianti. Il duomo potrebbe aver preso direttamente il posto del tempio considerando che, con l'avvento del cristianesimo, il culto della Madonna (cui il duomo \u00e8 intitolato) ha pi\u00f9 volte rimpiazzato quello di Iside.\nAi margini del foro si trova anche l'attuale piazza Cardinal Pacca, dove altri reperti sono stati trovati. \u00c8 interessante che qui si trovasse la chiesa di Santo Stefano \"de foro\", perch\u00e9 a Roma, Verona e Pozzuoli si riscontra una sovrapposizione del culto di santo Stefano a quello isiaco. Secondo M\u00fcller, \u00e8 notevole anche il fatto che, secondo l'iscrizione da cui \u00e8 noto il \"Canopus\", esso fosse stato eretto per i \"Martenses Infraforani\": questi, stando al nome, dovevano avere sede in quest'area.\nNon lontano da qui, ancora, \u00e8 il teatro romano. A Pompei il teatro, il tempio di Iside e quello di Asclepio, tutti e tre aventi un nesso con il mondo ellenistico, erano vicini; \u00e8 stato suggerito che lo stesso potrebbe essere avvenuto a Benevento, pur non essendoci evidenze archeologiche a supporto di una tale ipotesi.\nIn difesa di una collocazione del tempio nell'area nord-est del centro storico, ovvero quella che presenta a margine il convento di Sant'Agostino, bisogna dire che reperti pertinenti ai culti egizi sono stati trovati anche presso la chiesa di Santa Sofia, il palazzo De Simone e il Piano di Corte. Qui sorgeva anche un'altra chiesa medievale dedicata a santo Stefano, detta \"de plano curie\"."}
{"id": "2240981", "revid": "287204", "url": "https://it.wikipedia.org/wiki?curid=2240981", "title": "Marcelin Beaussier", "text": "Vita.\nNato a Parigi da una famiglia originaria di Marsiglia, che nel XVIII secolo aveva fornito diversi consoli e dirigenti di empori commerciali in Nordafrica, comp\u00ec studi di francese e arabo a Parigi e a Tunisi. \nMilitare.\nNel 1844 abbracci\u00f2 la carriera di interprete militare in Algeria, dove si distinse per la sua preparazione raggiungendo in breve tempo i pi\u00f9 alti gradi:\nUn\u00ec la passione per gli studi alla seriet\u00e0 dell'impegno militare. Partecip\u00f2 a spedizioni nel Tell, in Cabilia e nel Sahara, ricevendo tre menzioni per il suo coraggio dai generali de Saint-Arnaud e Blangini. Si distinse poi particolarmente nel 1859 durante una campagna ai confini del Marocco in cui le truppe vennero colpite dal colera. La sua abnegazione in tali frangenti gli valse un'ulteriore menzione.\nStudioso.\nLogorato precocemente nel fisico per via del grande dispendio di energie profuse nell'attivit\u00e0 militare, negli ultimi anni della vita, pur rimanendo in servizio attivo come interprete, Beaussier si concentr\u00f2 sulla sua attivit\u00e0 scientifica, in particolare partecipando attivamente alla vita della \"Soci\u00e9t\u00e9 historique alg\u00e9rienne\" di cui era membro.\nMa l'opera cui ha legato il suo nome \u00e8 il primo grande dizionario di lingua araba parlata, che venne pubblicato due anni prima della morte e che ha avuto diverse ristampe, l'ultima delle quali nel 2007. Si tratta ancora oggi di un'opera di riferimento indispensabile per la conoscenza del lessico arabo moderno, in particolare nelle regioni del Nordafrica.\nOnorificenze.\nMarcelin Beaussier venne insignito delle onorificenze di Cavaliere e poi di Ufficiale della Legion d'onore, nonch\u00e9 dell'ordine di Nichan Iftikar in Tunisia."}
{"id": "2240993", "revid": "1784492", "url": "https://it.wikipedia.org/wiki?curid=2240993", "title": "Mustafa Arslanovi\u0107", "text": "Carriera.\nClub.\nHa giocato per un triennio, dal 1988 al 1990, in Serie A con la maglia dell'.\nNazionale.\nIl 25 marzo 1987 disput\u00f2 la sua unica partita con la subentrando al posto di Sre\u010dko Katanec nell'amichevole vinta contro l' (4-0)."}
{"id": "2240994", "revid": "1702319", "url": "https://it.wikipedia.org/wiki?curid=2240994", "title": "Basilica della Madonna delle Grazie (Benevento)", "text": "La basilica di Maria Santissima delle Grazie \u00e8 una chiesa monumentale ottocentesca di Benevento, alla quale \u00e8 annesso un convento francescano, che \u00e8 stato ricostruito dopo la seconda guerra mondiale.\nLa Madonna delle Grazie \u00e8 venerata quale patrona della citt\u00e0 e regina dell'intero Sannio ed \u00e8 festeggiata il 2 luglio.\nStoria.\nIl culto della Vergine nella citt\u00e0 di Benevento fu importato nel 570 da sant'Artelaide, nipote di Narsete. La santa, morta sedicenne, era stata tumulata nella chiesa di San Luca, che fu poi ribattezzata a suo nome, cosicch\u00e9 per secoli fu molto venerata a Benevento, finch\u00e9, a causa del terremoto del 1688, questa chiesa croll\u00f2.\nLa costruzione della chiesa della Madonna delle Grazie fu promossa in voto dal Comune nel 1837, durante un'epidemia di colera. Un progetto per la sua costruzione era gi\u00e0 stato fatto nel 1815 da Saverio Casselli, tuttavia a Roma fu bandito un concorso fra gli architetti della citt\u00e0 per un nuovo progetto. Fra i quattro presentati, il Consiglio d'Arte di Roma scelse quello di Vincenzo Coppola.\nIl 20 maggio 1839 fu posta la prima pietra da monsignor Gioacchino Pecci, il futuro papa Leone XIII, allora delegato apostolico di Benevento per conto dello Stato pontificio. La consacrazione del tempio si ebbe per\u00f2 solo il 16 giugno 1901, da parte dell'allora cardinale della citt\u00e0, Donato Maria Dell'Olio.\nLa chiesa fu elevata nel 1957 alla dignit\u00e0 di basilica minore.\nDescrizione.\nLa chiesa si trova in fondo ad un largo viale dedicato a san Lorenzo, all'inizio del quale \u00e8 stata posta una scultura tardo-egiziana del dio-bue Api. Sulla sinistra del tempio si trova una colonna marmorea in onore della Vergine voluta nel 1630 dal governatore pontificio Arcasio Riccio.\nIl tempio \u00e8 di ispirazione neoclassica, con pianta a croce greca. Davanti alla facciata vi \u00e8 un pronao esastilo, architravato e sormontato dalle statue dei Santi protettori della citt\u00e0: san Bartolomeo, san Gennaro, san Barbato, san Francesco, sant'Antonio e san Rocco.\nAll'interno, sull'Altare maggiore, \u00e8 posta una statua lignea della Madonna con il Bambino, di gusto michelangiolesco, attribuita con tutta probabilit\u00e0 a Giovanni Meriliano da Nola (1476 - 1533).\nAi piedi dell'Altare di San Francesco, nel braccio sinistro della croce, su una colonna e un capitello antichi, \u00e8 posta la lampada votiva dei Comuni sanniti ed irpini, riuniti nella Provincia monastica francescana sannito-irpina, che ha sede nell'annesso convento.\nNotevoli sono anche i vigorosi rilievi in bronzo della Via Crucis e l'\"Acquasantiere\" dello scultore contemporaneo Andrea Martini. Nella sacrestia \u00e8 un'\"Assunzione\" di Giuseppe Castellano."}
{"id": "2240996", "revid": "287204", "url": "https://it.wikipedia.org/wiki?curid=2240996", "title": "Mustafa Arslanovic", "text": ""}
{"id": "2240997", "revid": "767487", "url": "https://it.wikipedia.org/wiki?curid=2240997", "title": "Gaudioso di Napoli", "text": "Dopo l'invasione dei Vandali non volle convertirsi all'arianesimo e re Genserico lo imbarc\u00f2, assieme ad altri vescovi cristiani, fra cui Quodvultdeus, su vecchie navi in disarmo, senza vele n\u00e9 remi, mandandolo alla deriva. Approd\u00f2 fortunosamente a Napoli, dove fond\u00f2 un monastero; \u00e8 venerato come santo dalla Chiesa cattolica e ricordato il 27 ottobre.\nAgiografia.\nNacque ad Abitine (in latino \"Abitinia\") una cittadina del circondario di Cartagine nella Provincia d'Africa. \nNon si ha alcuna notizia della sua giovinezza, si sa solo che era vescovo di Abitine al tempo dell'invasione dei Vandali, nel 439. Genserico lo prese prigioniero e gli propose di restare vescovo ad Abitine, se avesse aderito all'Arianesimo. Gaudioso rifiut\u00f2, fu allora imbarcato assieme a tutto il clero locale, fra cui il vescovo di Cartagine san Quodvultdeus, su vecchie navi in disarmo, prive di remi e di vele. Fortunosamente attraversarono il mar Tirreno e approdarono a Napoli (439 o 440).\nGaudioso a Napoli si stabil\u00ec poco fuori dalla citt\u00e0, sulla collina di Capodimonte, nei pressi dell'attuale Rione Sanit\u00e0, dove costru\u00ec un monastero in cui introdusse la Regola agostiniana, ancora sconosciuta in Italia. Gli si attribuisce anche la traslazione a Napoli, dalla chiesa di Santa Maria del Principio di Lacco Ameno, di alcune reliquie di santa Restituta, che custod\u00ec nella basilica paleocristiana di Santa Restituta, oggi parte integrante del Duomo di Santa Maria Assunta come cappella laterale, cui si accede dalla navata sinistra.\nMor\u00ec nel 455 a Napoli.\nCulto.\nIl Martirologio romano fissa la memoria liturgica il 27 ottobre.\nFu sepolto in un cimitero cristiano ipogeo, poi denominato Catacombe di San Gaudioso, nello stesso sito fu sepolto anche il vescovo Nostriano. Presto la sua tomba fu oggetto di culto da parte degli abitanti della zona, oggi Rione Sanit\u00e0.\nFra il 1602 e il 1613 sopra le catacombe fu costruita la Basilica di Santa Maria della Sanit\u00e0. Oggi si accede alle catacombe attraverso una scala che parte da una cancellata posta sotto il presbiterio. Di fronte all'ingresso vi \u00e8 la tomba rivestita a mosaico del santo; le pareti sono rivestite da affreschi del XVII-XVIII secolo."}
{"id": "2241004", "revid": "123051501", "url": "https://it.wikipedia.org/wiki?curid=2241004", "title": "Accademia degli Umoristi", "text": "L'Accademia degli Umoristi (o degli \"Humoristi\", come si diceva allora, con l'uso della \"h\" etimologica), insieme all'Accademia dell'Arcadia e alla splendida ma effimera Accademia delle Notti Vaticane fu una delle principali accademie letterarie romane del Seicento. Nel tempo cont\u00f2 tra i suoi membri molti protagonisti della cultura barocca italiana ed europea, come Gabriel Naud\u00e9, Luca Olstenio, Agostino Mascardi, Nicolas-Claude Fabri de Peiresc, Giovanni Battista Doni, Vincent Voiture e Secondo Lancellotti Anche Jean Chapelain, che pure non risulta, a differenza di Naud\u00e9 o Peiresc, accademico umorista, prese parte al dibattito sorto in seno all'Accademia sulla poesia di Giambattista Marino con il suo \"Discours de M. Chapelain \u00e0 M. Favereau, portant son opinion sur le po\u00e8me d'Adonis du cavalier Marino\" (1623).\nFondazione.\nFu fondata il 7 febbraio 1600 per iniziativa del nobile romano Paolo Mancini, di sua moglie Vittoria Capocci e del nobile Gaspare Salviani.\nIn occasione delle nozze di Mancini (durante il Carnevale del 1603), nel suo palazzo si recitarono commedie e si declamarono poesie e discorsi. Da questa piacevole casualit\u00e0 prese l'avvio una societ\u00e0 letteraria che anim\u00f2 tutta la vita culturale del Seicento romano.\nL'iniziativa attir\u00f2 l'interesse del cardinale Antonio Caetani, molto colto e dai vasti interessi letterari, poeta satirico e autore teatrale, che appoggi\u00f2 e promosse l'Accademia ai suoi inizi, quando si chiamava ancora Accademia dei Begli Umori.\nIl compito di redigere gli statuti dell'istituzione fu affidato a Felice Colonna, duca di Pagliano.\nAscesa e culmine.\nGrazie all'appoggio e alla protezione che poi ottenne da parte del cardinale Francesco Barberini, divenne un'istituzione semi-ufficiale. Aveva sede a Roma ma vantava aspirazioni cosmopolite.\nCome tutte le accademie dei secoli XV-XVI-XVII, era presieduta (o \"governata\") da un Principe, che organizzava le sedute, indirizzava i lavori, la rappresentava presso altre Accademie o di fronte alle autorit\u00e0. La carica aveva durata annuale, ma poteva essere reiterata. Alcuni dei Principi dell'Accademia degli Umoristi furono tra i pi\u00f9 prestigiosi e innovatori letterati del Seicento: Giovanni Battista Guarini (1611), Alessandro Tassoni (1606-1607), Giovan Battista Marino.\nLe leggi dell'accademia degli Umoristi consentivano anche una limitata partecipazione femminile. \u00abFeminis primariis \u00e6tate et forma prestantibus earumque viris eam frequentandi veniam dabant leges\u00bb.\nLa sede.\nLa sua sede era il Palazzo Mancini, dove viveva la nobilissima famiglia del fondatore. Anche dopo il rifacimento del Palazzo (1687-1689), una sala era destinata alle riunioni accademiche (a cui potevano assistere anche le signore):\nAffiliati.\nL'Accademia degli Umoristi fu, fin dalla sua fondazione, un centro culturale dal respiro internazionale, e ospit\u00f2, per esempio, una ricca rappresentanza francese che comprendeva, tra gli altri, Gabriel Naud\u00e9, Jean Jacques Bouchard, Fran\u00e7ois Marie Suar\u00e8s e \u00abhonoris causa\u00bb Nicolas-Claude Fabri de Peiresc. Tra gli italiani, l'Accademia annover\u00f2 tra i suoi soci i pi\u00f9 bei nomi della vita intellettuale secentesca, come i poeti Antonio Querengo, Battista Guarini, Giovan Battista Marino, Prospero Bonarelli della Rovere, Alessandro Tassoni, il trattatista Pietro Sforza Pallavicino, il pittore e poeta Salvator Rosa, l'erudito Lukas Holste (latinizzato Holstenius), il cardinale Mazzarino, i cardinali Antonio e Francesco Barberini, nipoti di Urbano VIII, i futuri pontefici Clemente VIII e Alessandro VII, Giovanni Battista Doni e Leone Allacci, eruditi di chiara fama, e intellettuali del calibro di Agostino Mascardi e Cassiano dal Pozzo. Un elenco, non completo ma piuttosto ricco, di affiliati \u00e8 fornito da Ludovico Antonio Muratori.\nRuolo politico dell'Accademia.\nL'accademia aveva un carattere elitario e distaccato dal mondo circostante, pur non essendo completamente estranea al contesto politico e sociale; al contrario tra i suoi membri ci sono personaggi impegnati e attivissimi nella vita della citt\u00e0 di Roma, tanto che si pu\u00f2 definire l'Accademia degli Umoristi un'istituzione altamente compromessa con il potere politico.\nInfatti ritroviamo tra gli \"Umoristi\" gli esponenti delle pi\u00f9 illustri famiglie romane, dai Colonna agli Aldobrandini, alle riunioni partecipano persino i papi Clemente VII e Urbano VIII, speso con seguito di cardinali e alti prelati. Nei primi anni l'Accademia sarebbe quindi stata animata da \u00abun interesse molto pi\u00f9 politico che culturale\u00bb.\nL\"Impresa\".\nL'Accademia, come tutte le \"consorelle\", aveva un simbolo o impresa. Essa \u00e8 pi\u00f9 di un'immagine e di un motto: \u00e8 l'autorappresentazione che l'Accademia offre di se stessa, ne indica l'identit\u00e0.&lt;br&gt;L'Impresa degli Umoristi nacque per insistenza di Giovanni Battista Guarini (allora Principe dell'Accademia) nel 1611: ci furono numerosissime proposte e infine fu accettata quella che divenne definitiva: una nuvola dalla quale cade pioggia sulle onde del mare e sotto verso lucreziano \u00ab\"Redit Agmine Dulci\"\u00bb (Ritorna dal campo di battaglia alla dolcezza).\nCos\u00ec un contemporaneo commenta l'Impresa:\nRinascita e scomparsa.\nAlla fine del Seicento l'Accademia perse importanza e non ebbe pi\u00f9 attivit\u00e0. Nel 1717 il pontefice Clemente XI volle ripristinarla e ne nomin\u00f2 principe Alessandro Albani, non ancora cardinale.\nIl tentativo non ebbe per\u00f2 successo e di l\u00ec a poco l'Accademia scomparve definitivamente.\nBibliografia.\nQualche ulteriore informazione in:\nI rapporti tra Marino e gli Umoristi sono ricostruiti in:"}
{"id": "2241011", "revid": "16972", "url": "https://it.wikipedia.org/wiki?curid=2241011", "title": "Foresta alluvionale", "text": ""}
{"id": "2241017", "revid": "287204", "url": "https://it.wikipedia.org/wiki?curid=2241017", "title": "Olympique Lyonnais 2001-2002", "text": "Questa voce raccoglie le informazioni riguardanti l'Olympique Lyonnais nelle competizioni ufficiali della stagione 2001-2002.\nStagione.\nDopo il titolo sfumato nella stagione precedente per una manciata di punti, il Lione ha la consapevolezza di poter recitare un ruolo da protagonista nel campionato in corso. \u00c8 l'ultima edizione di Division 1, il format a 18 squadre della massima divisione francese, che dalla stagione successiva passer\u00e0 a 20 partecipanti. Il Lione debutta sul campo del Lens, dove sbaglia l'approccio alla gara e va sotto 2-0 nei primi venti minuti, senza riuscire pi\u00f9 a recuperare. Il riscatto avviene nell'esordio casalingo, dove il Sedan viene regolato con lo stesso risultato. Questo successo apre una serie positiva di sei partite che proietta l'Olympique Lione al terzo posto in classifica dietro alla coppia di vertice formata da Lens e Auxerre. L'apice arriva nella larga vittoria 4-1 contro i campioni in carica del Nantes: in questa gara vanno a segno per la prima volta i due nuovi acquisti \u00c9ric Carri\u00e8re e P\u00e9guy Luyindula. Dopo la sconfitta di Metz, il Lione trova un nuovo largo successo contro il Rennes che lo porta in vetta alla classifica assieme ad Auxerre e Lilla. Con ottobre si apre un mese di difficolt\u00e0, dove arrivano due pareggi e una sconfitta sul campo del Monaco. A novembre arrivano tre vittorie in altrettante partite che spalancano all'OL le porte del secondo posto, mantenuto da l\u00ec fino al termine del campionato. Il girone di andata si chiude con la vittoria conquistata in extremis sul Bordeaux, dopo che i Gones erano pesantemente caduti a Montpellier.\nNel girone di ritorno il Lione inizia con due trasferte, a Sedan e Guingamp: dalla prima esce sconfitto, mentre nella seconda ottiene una vittoria in cui protagonista assoluto con una tripletta \u00e8 stato Delmotte. Il recupero della gara interna con il Bastia finisce a reti bianche, ma i Gones si riscattano ampiamente nel successivo match con i rivali dell'Olympique Marsiglia: 4-0 il risultato finale, maturato nell'arco di tredici minuti del primo tempo. Dopo aver perso 3-0 a Nantes, il Lione trova due successi interni importanti per lanciare l'inseguimento al Lens capolista che per\u00f2 si allontana quando l'OL viene sconfitto di misura sul campo del Sochaux. Dopo aver battuto il Monaco ed essere uscito sconfitto da Lilla, il Lione ha un ritardo di sei punti rispetto al Lens. Tra la 30\u00aa e la 31\u00aa giornata l'OL guadagna quattro punti vincendo contro Lorient e Auxerre, approfittando dei contemporanei pareggi del Lens. Nel turno seguente i Gones mancano l'occasione del sorpasso, pareggiando a reti bianche contro il Montpellier e sfruttando il knock out del Lens a Bastia. Alla penultima giornata il Lione vince con molta sofferenza a Bordeaux e rimane in scia della capolista: sar\u00e0 lo scontro diretto dell'ultima partita, praticamente una finale, a decretare i campioni di Francia. Il Lione ha a disposizione un solo risultato, la vittoria, e indirizza bene la gara portandosi sul 2-0 nel primo quarto d'ora di gioco con i gol di Govou e Violeau. Il difensore polacco del Lens B\u0105k, che aveva iniziato la stagione proprio con l'OL andando a segno nella sua unica presenza con i Gones, realizza la rete che rimette in partita gli ospiti. In avvio di ripresa, dopo aver rischiato di subire il pareggio, Laigle mette a segno il gol che vale il primo titolo della storia del Lione.\nNella prima fase a gironi di Champions League il Lione \u00e8 inserito nel girone F assieme a Barcellona, Fenerbah\u00e7e e Bayer Leverkusen. Il debutto dovrebbe avvenire al Camp Nou, ma l'incontro \u00e8 rinviato in seguito agli attentati del World Trade Center. Di conseguenza l'esordio europeo dell'OL avviene la settimana successiva contro i tedeschi che sbancano la Gerland. I francesi si riscattano vincendo l'incontro seguente in casa del Fenerbah\u00e7e grazie a un gol nel finale di Delmotte. Nel recupero della prima gara il Barcellona vince 2-0, ma il Lione torna a sperare nel passaggio del turno superando nuovamente i turchi 3-1 in casa. A due giornate dal termine il Lione ha tre punti di ritardo rispetto alla coppia di vertice Barcellona-Bayer. I francesi ospitano il Barcellona alla Gerland: Luyindula e Carri\u00e8re firmano la rimonta al doppio vantaggio blaugrana, ma Gerard realizza nel recupero il gol che segna la sconfitta dell'OL e la conseguente eliminazione dalla seconda fase a gironi. Risulta quindi inutile la vittoria sul campo del Bayer Leverkusen nell'ultimo incontro: il Lione chiude terzo e retrocede in Coppa UEFA. Ai sedicesimi di finale incontra i belgi del Bruges, rimediando una pesante sconfitta per 4-1 nella gara di andata che sembra compromettere il cammino nella competizione. Invece, la squadra di Santini riesce a ribaltare il risultato nel return match, trovando un 3-0 che vale il passaggio agli ottavi. Non va altrettanto bene contro lo Slovan Liberec: il Lione viene fermato sull'1-1 nella prima partita, perdendo ancora una volta 4-1 l'incontro in trasferta.\nIn Coppa di Francia il Lione viene eliminato ai sedicesimi di finale dal modesto Ch\u00e2teauroux, mentre in Coppa di Lega il cammino dei rodanesi si ferma agli ottavi contro il Bordeaux.\nMaglie e sponsor.\nLo sponsor tecnico per la stagione 2001-2002 \u00e8 Renault, mentre lo sponsor ufficiale \u00e8 Adidas. La prima maglia \u00e8 bianca con inserti rossi e blu, calzoncini e calzettoni bianchi. La seconda maglia \u00e8 blu con inserti rossi, calzoncini e calzettoni blu.\nOrganigramma societario.\nArea direttiva\nArea tecnica"}
{"id": "2241020", "revid": "43530", "url": "https://it.wikipedia.org/wiki?curid=2241020", "title": "Sostanze corrosive", "text": ""}
{"id": "2241025", "revid": "120467292", "url": "https://it.wikipedia.org/wiki?curid=2241025", "title": "Olympique Lyonnais 2007-2008", "text": "Questa voce raccoglie le informazioni riguardanti l'Olympique Lyonnais nelle competizioni ufficiali della stagione 2007-2008.\nOrganigramma societario.\nArea tecnica\nRosa.\n "}
{"id": "2241032", "revid": "2184720", "url": "https://it.wikipedia.org/wiki?curid=2241032", "title": "L'Italia (singolo)", "text": "L'Italia \u00e8 una canzone di Marco Masini, scritta con Giuseppe Dati e presentata al \"Festival di Sanremo 2009\", dove raggiunge la 6\u00aa posizione nella serata finale.\n\u00c8 inserita nell'album \"L'Italia... e altre storie\".\nLa canzone.\nLa canzone ha suscitato diverse discussioni per via delle frasi di denuncia che rivolge nei confronti del Paese. L'artista fiorentino la descrive come un viaggio attraverso la societ\u00e0 moderna, una denuncia verso ci\u00f2 che accade tutti i giorni. Dopo 19 anni dalla sua prima apparizione al \"Festival di Sanremo\" Masini dichiara di voler essere al passo con i tempi e quindi rinnovarsi rimanendo coerenti con i propri pensieri ed i temi trattati nella lunga carriera discografica. \"L'Italia\" \u00e8 una ballata pop che rispecchia il carattere del cantautore, creata su quattro accordi con una struttura semplice ma anche armonica e melodica.\nLa canzone non doveva inizialmente essere presentata al Festival, ma Paolo Bonolis, direttore artistico dell'edizione, ha apprezzato i temi forti ed ha quindi deciso di portare il cantante sul palco dell'Ariston.\nVideoclip.\nNel videoclip Masini e la sua band suonano in una discarica. La regia \u00e8 di Leonardo Torrini."}
{"id": "2241035", "revid": "767487", "url": "https://it.wikipedia.org/wiki?curid=2241035", "title": "Virtus Pallacanestro Bologna 1970-1971", "text": ""}
{"id": "2241036", "revid": "767487", "url": "https://it.wikipedia.org/wiki?curid=2241036", "title": "Virtus Pallacanestro Bologna 1971-1972", "text": ""}
{"id": "2241037", "revid": "767487", "url": "https://it.wikipedia.org/wiki?curid=2241037", "title": "Virtus Pallacanestro Bologna 1972-1973", "text": ""}
{"id": "2241038", "revid": "767487", "url": "https://it.wikipedia.org/wiki?curid=2241038", "title": "Virtus Pallacanestro Bologna 1973-1974", "text": ""}
{"id": "2241039", "revid": "767487", "url": "https://it.wikipedia.org/wiki?curid=2241039", "title": "Virtus Pallacanestro Bologna 1974-1975", "text": ""}
{"id": "2241041", "revid": "31638", "url": "https://it.wikipedia.org/wiki?curid=2241041", "title": "Disboscamento illegale", "text": ""}
{"id": "2241044", "revid": "76963", "url": "https://it.wikipedia.org/wiki?curid=2241044", "title": "Connor Paolo", "text": "Connor \u00e8 conosciuto soprattutto per il suo ruolo in \"Revenge\" e in \"Gossip Girl\" come Eric van der Woodsen.\nBiografia.\nDi famiglia ebraica, ha iniziato a recitare all'et\u00e0 di 9 anni, cominciando ad affermarsi nel corso degli anni 2000; dopo aver partecipato, nel 2002, a un episodio della serie televisiva \"Law &amp; Order - Unit\u00e0 vittime speciali\" e poi, al film del 2003 \"Mystic River\" (con i giovani attori Cayden Boyd e Cameron Bowen), nel 2004 ha avuto un ruolo di rilievo nel film storico \"Alexander\" (il protagonista Alessandro da giovane).\nA partire dal 2007 l'attore \u00e8 stato presente nella serie \"Gossip Girl\", dove ha interpretato Eric van der Woodsen fino al 2011, anno in cui \u00e8 entrato a far parte del cast fisso della serie televisiva \"Revenge\".\nOltre la brillante carriera cinematografica e televisiva, Paolo ha lavorato anche in teatro e in spot commerciali.\nPer la sua attivit\u00e0 l'attore ha conseguito una nomination per gli \"Young Artist Awards\"\nnel 2007.\nDoppiatori italiani.\nNelle versioni in italiano dei suoi film, \u00e8 stato doppiato da:"}
{"id": "2241046", "revid": "320578", "url": "https://it.wikipedia.org/wiki?curid=2241046", "title": "Ossido d'azoto", "text": ""}
{"id": "2241047", "revid": "1305772", "url": "https://it.wikipedia.org/wiki?curid=2241047", "title": "Emissione (disambigua)", "text": "Emissione, nel suo significato di \"mandar fuori\", pu\u00f2 fare riferimento al rilascio di materia, oggetti materiali o energia."}
{"id": "2241052", "revid": "16953", "url": "https://it.wikipedia.org/wiki?curid=2241052", "title": "Chironomus", "text": ""}
{"id": "2241053", "revid": "1543377", "url": "https://it.wikipedia.org/wiki?curid=2241053", "title": "Sumbe (municipio)", "text": "Sumbe \u00e8 una municipalit\u00e0 dell'Angola appartenente alla provincia di Cuanza Sud. Ha 218.100 abitanti (stima del 2006) ed una superficie di 3.890 km\u00b2."}
{"id": "2241058", "revid": "121688668", "url": "https://it.wikipedia.org/wiki?curid=2241058", "title": "Camerimage", "text": "Camerimage (\"International Film Festival of the Art of Cinematography\") \u00e8 un festival cinematografico internazionale dedicato all'arte della fotografia che si svolge annualmente a partire dal 1993 in Polonia. Dal 1993 al 1999 si \u00e8 svolto a Toru\u0144, dal 2000 al 2009 a \u0141\u00f3d\u017a e dal 2010 a Bydgoszcz.\nIl festival propone un concorso, una sezione non competitiva \"World Panorama\", un concorso per film studenteschi, proiezioni speciali, retrospettive, seminari e \"workshops\", esposizioni fotografiche e performance teatrali.\nNel corso degli anni, ha ospitato e premiato i maggiori direttori della fotografia del cinema mondiale.\nStoria.\nIl festival nasce sotto due numi tutelari, lo svedese Sven Nykvist e l'italiano Vittorio Storaro. Nella prima edizione, nel 1993, il primo \u00e8 insignito della Rana d'oro alla carriera, mentre il secondo presiede la giuria che valuta i film in concorso.\nNel 1995 viene affiancata al concorso la sezione \"World Panorama\" e viene fondata la \"Camerimage Film School\", il cui staff docente comprende professori della celebre \"National Film School\" di \u0141\u00f3d\u017a.\nDal 1996 viene introdotto un premio per la speciale sensibilit\u00e0 visiva nella regia.\nL'anno successivo viene introdotto un premio speciale che riconosce la particolare collaborazione tra regista e direttore della fotografia. \nViene istituita anche una sezione competitiva per i film studenteschi.\nDal 2000 il festival si trasferisce da Toru\u0144 a \u0141\u00f3d\u017a e dal 2007 assume la denominazione Plus Camerimage, per lo sponsor principale \"Plus Network Operator\".\nDal 2010 il festival si trasferisce da \u0141\u00f3d\u017a a Bydgoszcz."}
{"id": "2241059", "revid": "135491", "url": "https://it.wikipedia.org/wiki?curid=2241059", "title": "Plus Camerimage", "text": ""}
{"id": "2241071", "revid": "1543377", "url": "https://it.wikipedia.org/wiki?curid=2241071", "title": "Huambo (municipio)", "text": "Huambo \u00e8 una municipalit\u00e0 dell'Angola appartenente alla provincia di Huambo. Ha 1.204.071 abitanti (stima del 2006) ed una superficie di 2.609\u00a0km\u00b2."}
{"id": "2241072", "revid": "767487", "url": "https://it.wikipedia.org/wiki?curid=2241072", "title": "Capricci (film 1969)", "text": "Capricci \u00e8 un film del 1969 diretto e interpretato da Carmelo Bene.\nTrama.\nLa \"trama\", se cos\u00ec si pu\u00f2 chiamare e raccontare, trae spunto da due opere: la \"Storia del cavaliere Des Grieux e di Manon Lescaut\" e l\"'Arden of Feversham\" di anonimo elisabettiano. Quest'ultima \u00e8 interpretata da vecchietti (\"nonagenari\" dice Bene), dei quali la maggior parte senza nessuna esperienza cinematografica, che recitano in un risibile dialetto barese italianizzato. Le fanciulle sono nude oppure molto svestite, compresa Alice. Si dovrebbe parlare per\u00f2 di due \"trame\", sempre tra virgolette, parallele che non s'incontrano mai. L'altra \"trama\" era quella di \"accumulare disastri\" formando un cimitero estemporaneo di auto sulle quali ci si andava a schiantare sopra le altre auto, senza un'apparente motivazione e/o significato preciso. Un film di pura \"demenza\", ove tutto risulta \"inattendibile\".\nInoltre, a complicare ulteriormente la situazione, viene ad aggiungersi, se cos\u00ec si pu\u00f2 dire, una terza \"trama\", quella della voce fuori campo di Carmelo Bene che recita brani tratti da un saggio di Roland Barthes sulle ricette di cucina della rivista francese \"Elle\" (pubblicato in \"Miti d'oggi\") mentre una giovane cameriera nuda serve alla mensa dove si svolgono le accese discussioni dei deliranti vecchietti. Nell'ambito di questo inestricabile intreccio vengono ad intercalarsi in modo surreale scene di tipo western.\nParallelo a questa \"trama\" c'\u00e8 il neo-cimitero di macchine che si vanno man mano ad accumulare, guidate da Carmelo Bene in compagnia di Anne Wiazemsky. Poi s'inizia anche ad investire pedoni donne, caricate faticosamente in macchina. Tutto ci\u00f2 senza una \"motivazione logica\" e la stessa Wiazemsky guarda divertita la scena come se contemplasse altro dal disastro; in tal modo l'avvenimento manca del senso dell'orrido che dovrebbe avere. Si accumula altra scena inspiegabile di un tale barone che passeggia parlando e che cerca di non dare nell'occhio; ma come potrebbe?.. con quella sua moglie (?) baffuta che porta in braccio un pupo altrettanto improbabile, fin troppo cresciuto, pedinati a breve distanza da un poliziotto che gli sta dietro e che alla fine, inquadrato da solo, lo si vede singhiozzare perdutamente. Dopo, lo stesso poliziotto continuer\u00e0 sempre singhiozzante, troppo (interrotto con scene dell'altra trama dell\"'Arden of Feversham\"), verso e in cerca di chiss\u00e0 cosa, cotto evidentemente dalla maschia moglie baffuta del barone, che cerca di farlo morire dal desiderio, mostrandosi inverosimilmente sensuale e seducente. I vecchietti intanto ad uno ad uno continuano a morire, chi per tradimento chi per la troppa birra. Il poliziotto sempre singhiozzante ed esageratamente mugolante bussa alla porta cercando di farsi aprire dal pittore, scocciato da questa importunit\u00e0. Alla fine gli apre la porta e il poliziotto sempre singhiozzante, come se avesse un'emorragia inarrestabile di lacrime, prende una tela da portare via, ma non riesce a farla passare dalla porta, disperandosi ancor pi\u00f9; alla fine, dopo tanto indaffararsi, cade a terra stremato.\nIntanto al cimitero delle automobili viene tentato un ultimo schianto, con botto finale incendiario; Carmelo Bene si butta fuori dall'abitacolo prima del cozzo, e dopo va a prelevare o salvare la malconcia sua amica; si adagiano sull'erba, vicino alle fiamme. Dopo poco si sentono dei colpi di pistola, si vede qualcuno che spara e gente che scappa, verso le macchine ancora brucianti o malandate, con le quali partono per chiss\u00e0 dove. Il rumore delle auto finisce di colpo e i due giovani s'accasciano anch'essi, forse morti o forse svenuti. Sopraggiungono dei cavalieri, vestiti come inglesi alla caccia della volpe; il film termina cos\u00ec \"inconsistentemente\" con le loro evoluzioni.\nProduzione.\nFilm a basso costo (realizzato in poco meno di due mesi tra riprese e montaggio), come tutti gli altri della sua produzione; girato in tre luoghi diversi; gli esterni a Campo de' Fiori e sul raccordo anulare con lo svincolo per Napoli (luogo che man mano si andava trasformando in un cimitero d'auto); mentre gli interni sono girati nella casa del pittore leccese Tonino Caputo. Carmelo Bene definisce \"Capricci\" come la sua produzione filmica migliore dopo \"Salom\u00e8\", aggiungendo inoltre...\nE altrove...\nLe musiche della colonna sonora sono definite da Carmelo Bene delle \"stecche\" rispetto alla \"situazione\" scenica che dovrebbero caratterizzare, e sono dunque incoerenti rispetto alla \"trama\" e ai \"ruoli\", oltretutto anch'essi \"inattendibili\", dei personaggi. Anche il doppiaggio \u00e8 appositamente sballato, talch\u00e9 la voce di Alice, interpretata da Ornella Ferrari, spesse volte diventa una voce con accento francese (probabilmente \u00e8 la voce della Wiazemsky), e qualche volta addirittura le due voci si notano sovrapposte.\nAccoglienza.\nPresentato nella Quinzaine des R\u00e9alisateurs del 22\u00ba Festival di Cannes, anche questo film, come il precedente, venne apprezzato molto dai critici e dagli intellettuali francesi, come per esempio il poeta Jacques Pr\u00e9vert; venne altres\u00ec apprezzato in Italia (non venne per\u00f2 gradito da Luchino Visconti a Cannes) ma non ebbe molto successo di pubblico e segu\u00ec cos\u00ec pi\u00f9 o meno la sorte di \"Nostra Signora dei Turchi\". Visto e compreso da pochi fu quasi subito ritirato dalle sale cinematografiche, rimanendo un \"film cult\" e per soli cinefili."}
{"id": "2241073", "revid": "1305772", "url": "https://it.wikipedia.org/wiki?curid=2241073", "title": "Mean Streets (videogioco)", "text": "Mean Streets \u00e8 un videogioco sviluppato da Access Software nel 1989. Si tratta della prima avventura grafica con protagonista il detective Tex Murphy. Il gioco \u00e8 stato pubblicato per Amiga, Atari ST, Commodore 64 e MS-DOS. Nel 1998 \u00e8 stato realizzato un remake dal titolo \"\", nel quale lo stesso protagonista rivive la storia tramite flashback.\nTrama.\nAmbientato a San Francisco nel 2033, Tex \u00e8 stato ingaggiato da una donna di nome Sylvia per investigare la morte del padre, il dottor Carl Linsky, importante professore universitario che stava lavorando ad un progetto segreto. Linsky sembra essersi suicidato, ma la figlia pensa che ci sia qualcosa sotto: il compito di Tex \u00e8 di scoprire il motivo del gesto, o se qualcuno abbia messo in scena la sua morte.\nModalit\u00e0 di gioco.\nPer viaggiare nella citt\u00e0, Tex dispone di una vettura in grado di volare, chiamata \"speeder\". Al giocatore spetta il compito di guidarla, con una visuale in prima persona, e di raggiungere i vari punti della citt\u00e0 dove occorrer\u00e0 interrogare dei testimoni e raccogliere prove: in questo caso la visuale passa in terza persona. Sempre all'interno dello \"speeder\" \u00e8 possibile ricevere fax e fare telefonate.\nTecnologia.\n\"Mean Streets\" fa un uso massiccio di grafica digitalizzata. Nella sua versione DOS, \u00e8 uno dei primi videogiochi a sfruttare appieno la VGA a 256 colori; inoltre per l'audio utilizza una tecnologia sviluppata da Access chiamata RealSound, in grado di ottenere suoni digitalizzati di buona qualit\u00e0 dal PC speaker senza l'utilizzo di una scheda sonora."}
{"id": "2241077", "revid": "767487", "url": "https://it.wikipedia.org/wiki?curid=2241077", "title": "Sanigrado", "text": "Sanigrado (Zanigrad in sloveno) \u00e8 un insediamento disabitato del comune sloveno di Capodistria, situato nell'entroterra dell'Istria settentrionale.\nUno sterrato, che parte da Villadolo, a fianco della chiesa e con deviazione a sinistra, al primo bivio conduce a Sanigrado, vicino a Sasseto. Fu l'antica sede di un castelliere. Chi percorre questo ripido sterrato su un territorio ora carsico ora arenario, dissestato a tal punto da consigliare di proseguire a piedi o con un fuoristrada, \u00e8 ricompensato dalla vista panoramica dell'alta valle del Risano sia dall'incantevole visione che si apre arrivando in cima. Dietro il colle ci sono le poche case sparpagliate di Sanigrado.\nIn cima al colle, dopo l'impegnativo sterrato, si trovano un belvedere, la chiesa tardo romanica di Santo Stefano e il suo minuscolo cimitero con bellissime querce e dignitose lapidi marmoree circondato da un muricciolo. La chiesetta, ben tenuta, con il tetto in lastre di pietra, \u00e8 volta a ovest verso il mare e domina tutta la valle coltivata, con il Tabor di Cristoglie nel fondovalle, C\u00f2vedo a sinistra fra i verdi colli e Popecchio e la sua torre a destra come su un nido d'aquila. Il campanile posto a sinistra della facciata, com'era uso in questa zona, ha una porticina da cui si vede l'interno. Da una vecchia scala di rovere si sale alla campana. Sopra la porta del campanile c'\u00e8 un'iscrizione latina non del tutto decifrabile ma s'intravede l'anno della riedificazione, il 1521, sul perimetro di una chiesa pi\u00f9 antica. L'interno \u00e8 ricco di affreschi degli inizi del Quattrocento che rispecchiano le influenze artistiche dell'Italia settentrionale. Vi sono dipinte scene della Passione, il viaggio e i doni dei Re Magi, il Giudizio Universale, S. Giorgio e S. Domenico. La chiesetta dipendeva dalla pieve di Lonche. Intorno alla chiesa, le basse mura e le tracce di fondamenta fanno ritenere che possano essere appartenute a un antico castello sarmiano, anche considerata l'antica toponomastica del luogo. Non avendo notizie precise si pu\u00f2 ritenere che questo sia stato un semplice Tabor dove si rifugiavano i contadini durante le incursioni turche cercando la protezione dei santi. Il nome Sanigrado in sloveno significa \"ultimo castello\" e fu chiamato Svanigrad, Xanigrad, anche Castel Sarnian e Castel Sarnio; per gli sloveni \u00e8 Zanigrad. Nelle campagne desolate di Sanigrado, nel IX secolo, furono stanziate alcune famiglie slave alle dipendenze del duca d'Istria Giovanni.\nEsistono alcune leggende medioevali su Sanigrado: una racconta di un colle su cui sarebbe sepolto un antico re con il suo tesoro. Un'altra riguarda l'impronta di un ferro di cavallo, celata nella chiesa, dove sarebbe stato sepolto un altro tesoro. Effettivamente le leggende hanno qualche fondamento, infatti qui sono state rinvenute monete auree della zecca di Aquileia del tempo dei Patriarchi.\nNel paese, un tempo fortificato, si trovano solo poche case sparse, tutte in pietra nuda calcarea, fra le quali circolano liberamente animali da cortile. Dal XV secolo fu possesso di nobili famiglie capodistriane. Poco lontano dalle case, sulla parete del crinale sottostante, ci sono diverse caverne che vennero usate come rifugi sia in epoca preistorica sia nel Medioevo. La localit\u00e0 dove si trovano queste grotte si chiama Sterclevizza. Anche a Sanigrado c'\u00e8 il caratteristico segnale rotondo bianco e rosso che indica il sentiero a piedi che da Cristoglie porta a Popecchio e poi al Taiano. Il paesaggio arcadico \u00e8 qualcosa di particolare e raro da trovare in quest'epoca di automobili e motorini. Qui regna una pace difficile da descrivere."}
{"id": "2241078", "revid": "547034", "url": "https://it.wikipedia.org/wiki?curid=2241078", "title": "Metterza", "text": "Metterza \u00e8 il termine derivato dal volgare medievale, riferendosi a sant'Anna, madre di Maria, che si mette per terza nella gerarchia della famiglia divina, accanto a Maria e Ges\u00f9. Questo tipo di Anna Selbdritt \u00e8 stato molto popolare in Germania, dal XIV secolo.\nIl termine e la relativa iconografia ebbe diffusione in Italia e nel Nord Europa, specie durante il Quattrocento."}
{"id": "2241079", "revid": "80598", "url": "https://it.wikipedia.org/wiki?curid=2241079", "title": "E la vita, la vita", "text": "E la vita, la vita \u00e8 il terzo album (secondo in studio) del duo italiano Cochi e Renato, pubblicato nel 1974.\nDescrizione.\nL'album \u00e8 stato scritto da Cochi Ponzoni e Renato Pozzetto in collaborazione con Dario Fo ed Enzo Jannacci.\nL'album si apre con il lungo sketch recitato \"La solita predica\", ripreso pi\u00f9 volte da Cochi e Renato nel corso della loro carriera anche al cinema. Un accenno ad esso lo si pu\u00f2 trovare nel film \"Sturmtruppen\" del 1976, mentre viene ripreso, con ampie modifiche, all'inizio del film \"Saxofone\" del 1978, interpretato dagli stessi Cochi e Renato all'interno della Basilica di Sant'Eufemia di Milano.\nL'album \u00e8 stato pubblicato dall'etichetta discografica Derby in formato LP, con numero di catalogo DBR 69095, e musicassetta, con numero di catalogo 40 DBR 69095, nel 1974. L'album \u00e8 stato ristampato dalla Rhino Records in CD nel 2012 unitamente all'album \"Il poeta e il contadino\" con numero di catalogo 5052498-9945-5-7. \nDall'album \u00e8 stato estratto il singolo \"E la vita, la vita/E gira il mondo\", sigla della trasmissione televisiva \"Canzonissima 1974\", pubblicato in 45 giri sempre dall'etichetta discografica Derby con numero di catalogo DBR 2689 nello stesso anno.\nL'album, cos\u00ec come il singolo omonimo, al termine della trasmissione, agli inizi del 1975, raggiunge il primo posto della classifica, risultando al 16\u00ba posto tra i 20 album pi\u00f9 venduti dell'anno."}
{"id": "2241080", "revid": "118834", "url": "https://it.wikipedia.org/wiki?curid=2241080", "title": "Rockwell 6502", "text": ""}
{"id": "2241081", "revid": "125293146", "url": "https://it.wikipedia.org/wiki?curid=2241081", "title": "Alien (franchise)", "text": "Alien \u00e8 un media franchise statunitense ispirato a una popolare saga cinematografica composta da una tetralogia. Ambientato tra il ventunesimo e ventiquattresimo secolo, la protagonista della saga principale \u00e8 Ellen Ripley, interpretata dall'attrice Sigourney Weaver nei quattro film dal 1979 al 1997, coinvolta in uno scontro con l'azienda immaginaria Weyland-Yutani, che intende trasportare esemplari d'una razza aliena ostile detta Xenomorfo sulla Terra. La serie prequel segue gli intrighi dell'androide David 8, e mostra la genesi dell'umanit\u00e0 grazie agli Ingegneri e l'origine degli Xenomorfi.\nDalla serie \u00e8 stato tratto anche un franchise crossover con l'universo \"Predator\", chiamato \"Alien vs. Predator\", nato come serie a fumetti successivamente adattata in romanzi, videogiochi e due film; le premesse per la realizzazione di quest'ultimi (non canonici nei confronti della serie originale) nacquero dopo che nel finale di \"Predator 2\" veniva raffigurato un teschio di Xenomorfo nella nave spaziale delle creature.\nDistribuzione.\nI film sono stati distribuiti nelle sale cinematografiche dalla 20th Century Fox che ha curato anche la distribuzione per l'home video presentando la serie dapprima nel 2000, in un cofanetto contenente 5 DVD (i 4 dei film + un disco di extra) denominato \"Alien Legacy\" (\"la leggenda di Alien\") e successivamente in un'edizione a 9 dischi denominata \"Alien Quadrilogy\" (2003), contenente le edizioni \"doppio disco\" di ciascun film con la \"versione estesa\" del film stesso, oltre ad un 9\u00ba disco per i contenuti speciali. Nel 2010 \u00e8 stata pubblicata l'edizione in Bluray intitolata \"Alien Anthology\": composta da 4 dischi contenenti entrambe le versioni di ogni film + 2 dischi con gli extra.\nFilm.\nIl quinto film cancellato.\nL'idea del quinto Alien \u00e8 stata presa in considerazione da Joss Whedon qualche tempo dopo l'uscita di \"Alien - La clonazione\" (1997). Whedon scrisse una sceneggiatura ambientata per la prima volta sulla Terra, che non piacque a Sigourney Weaver, la quale si dissoci\u00f2.\nUn secondo scripting fu preso in mano da James Cameron prima che la Fox desse semaforo verde ad \"Alien vs. Predator\". Ridley Scott discusse del film con Cameron e pare gli piacesse, affermando che sarebbe stato \"divertente\" un proseguimento del franchise. Nel 2002, Scott annunci\u00f2 di aver sviluppato una storia concettuale, una bozza quindi, che trattava le origini degli Alien, la loro creazione e il primo equipaggio che li ha affrontati, tuttavia non era intenzionato a lavorare ulteriormente alla sceneggiatura, abbandonando di conseguenza il film.\nCon il semaforo verde al crossover con Predator, Cameron dichiar\u00f2 che avrebbe smesso di pensare al quinto film poich\u00e9 per lui il nuovo progetto uccideva la sacralit\u00e0 della serie e il suo contratto lavorativo sulla serie. Nelle intenzioni originali di Cameron il film, scritto e prodotto da Cameron stesso e diretto da Scott, avrebbe dovuto vedere nel cast Sigourney Weaver e Arnold Schwarzenegger e riprendere le atmosfere di \"Aliens - Scontro finale\".\nSigourney Weaver ha manifestato interesse durante il 2008 per lo sviluppo del personaggio da lei interpretato durante i primi film, ritenendo essere di maggior interesse lo sviluppo di uno spin-off su Ellen Ripley piuttosto che un nuovo alien.\nSviluppi futuri.\nIl primo prequel di una trilogia ambientata molti anni prima di \"Alien\" era previsto in uscita tra la fine del 2011 e il 2012.\nDopo la decisione di proseguire la saga di Predator, la 20th Century Fox ha preso nuovamente in considerazione \"Alien V\", contattando Scott per ricercare idee sulla sceneggiatura. Tra le pi\u00f9 gettonate ve ne era una abbandonata anni or sono nel tentativo di approfondire le origini degli xenomorfi; essa chiariva con questo che senza il suo coinvolgimento sarebbe saltato tutto. Dopo che ad alcune settimane dall'annuncio della produzione viene scritturato Carl Rinsch alla regia e Tony Scott (fratello di Ridley) produttore delegato per la Scott-Free Productions la Fox ribad\u00ec l'intenzione di annullare il progetto, anche in relazione all'esperienza di Rinsch basata essenzialmente su spot pubblicitari, troppo poco per un film di tale portata. Dopo mesi di pressioni, Scott decise di dirigere la pellicola e Rinsch venne escluso completamente dal progetto a favore di Jon Spalhts come sceneggiatore. Il produttore Tony Scott si disse speranzoso nel cominciare la lavorazione entro fine 2009.\nScott dichiar\u00f2 che non avrebbe mai pensato di girare un seguito di Alien, ma fu preso molto dall'idea di una storia precedente al primo film che - a suo dire, \u00e8 interessante. Proseguendo spieg\u00f2 come non fosse facile la realizzazione del prequel, anche alla luce dell'epoca incerta di \"Alien\".:\nTornando sull'argomento nell'aprile 2010, Scott ammise di essere giunto alla quarta scrittura ironizzando sul fatto che il film fosse diventato un \"lavoro in corso\" e quindi sempre in fase di riscrittura, essenzialmente bozze da cui partire per la sceneggiatura definitiva, spiegando come:\nLa Weaver diede la sua benedizione al film, preludendo al fatto che molto probabilmente lei non avrebbe partecipato visto che si trattava di un ritorno alle origini, e il suo personaggio affrontava la razza aliena per la prima volta nel primo capitolo. Comunque, Ridley Scott spieg\u00f2 come per la nuova trilogia girata in tridimensionale il ruolo del protagonista sarebbe stato affidato molto probabilmente a una donna, sulla scia del successo del personaggio di Ripley, spiegando che gli Alien sarebbero stati anche ridisegnati in seguito alla loro nuova forma in \"Alien vs. Predator\":\nDopo un incontro con Ridley Scott, Roger Christian, direttore artistico di \"Guerre stellari\" e amico del regista, dichiar\u00f2 che sui propositi per il futuro della serie era prevista la realizzazione di una trilogia potenzialmente in tridimensionale, con il suo nome in forse per una collaborazione ai film.\nNel 2012 usc\u00ec \"Prometheus\", film girato da Ridley Scott stesso, regista del primo film, che fu in effetti inizialmente concepito come prequel di \"Alien\". Il regista abbandon\u00f2 l'idea del prequel diretto, preferendo solo ambientare il film nello stesso franchise.\nAltri film correlati.\nEsiste un film apocrifo del 1980 diretto da \"Sam Cromwell\" (Ciro Ippolito), intitolato \"Alien 2 - Sulla Terra\". Il film sfrutt\u00f2 il franchise, che non era ancora stato depositato, subito dopo il primo film della serie.\nNel 2012 usc\u00ec in Internet come Webserie di dodici puntate una parodia italiana del film Alien, intitolata \"Aglien\", girata da Andrea Camerini. Il film, premiato al LAWEB di Hollywood nel 2013, usc\u00ec in Home video nel 2016 distribuito da Cecchi Gori Group.\nIn occasione del quarantesimo anniversario dell'uscita del primo film della saga, nel 2019 furono pubblicati sei cortometraggi sui canali ufficiali della IGN. I cortometraggi sono i seguenti:\nIncassi della saga.\nL'intera saga di Alien ha incassato complessivamente 1,654 miliardi di dollari (escludendo l'inflazione).\nVideogiochi.\nI videogiochi in commercio appartenenti alla serie Alien, in ordine cronologico, sono:"}
{"id": "2241084", "revid": "24398", "url": "https://it.wikipedia.org/wiki?curid=2241084", "title": "Zanigrad", "text": ""}
{"id": "2241087", "revid": "1305772", "url": "https://it.wikipedia.org/wiki?curid=2241087", "title": "Martian Memorandum", "text": "Martian Memorandum \u00e8 un videogioco sviluppato da Access Software nel 1991. \u00c8 una avventura grafica a tema fantascientifico con protagonista il detective Tex Murphy, gi\u00e0 presente in \"Mean Streets\". Come il precedente (e i futuri episodi) fa un uso intensivo di audio e video digitalizzati.\nTrama.\nAmbientato nel 2039, sei anni dopo la scorsa avventura, Tex \u00e8 in piena crisi e senza lavoro. Riceve una chiamata da Marshall Alexander, uomo d'affari che possiede diverse attivit\u00e0 su Marte: chiede a Tex di ritrovare sua figlia, scappata di casa portandosi dietro \"qualcosa\". Marshall non specifica di cosa si tratti, ma promette una grande somma di denaro a Tex nel caso riporti indietro entrambi. L'investigatore accetta il caso e parte per Marte.\nModalit\u00e0 di gioco.\nL'interfaccia acquista una modalit\u00e0 \"punta e clicca\", nello stile dei titoli prodotti in quegli anni dalla Sierra Online e dalla LucasArts. Nella parte inferiore dello schermo c'\u00e8 una serie di icone che, se cliccate, permettono di compiere determinate azioni (apri, raccogli, utilizza...)."}
{"id": "2241091", "revid": "767487", "url": "https://it.wikipedia.org/wiki?curid=2241091", "title": "Samboan", "text": "Samboan \u00e8 una municipalit\u00e0 di Quinta classe delle Filippine, situata nella Provincia di Cebu, nella Regione del Visayas Centrale.\nSamboan \u00e8 formata da 15 baranggay:"}
{"id": "2241095", "revid": "1543377", "url": "https://it.wikipedia.org/wiki?curid=2241095", "title": "Lubango (municipio)", "text": "Lubango \u00e8 una municipalit\u00e0 dell'Angola appartenente alla provincia di Hu\u00edla. Ha 318.184 abitanti (stima del 2006)."}
{"id": "2241097", "revid": "767487", "url": "https://it.wikipedia.org/wiki?curid=2241097", "title": "San Fernando (Cebu)", "text": "San Fernando \u00e8 una municipalit\u00e0 di Seconda classe delle Filippine, situata nella Provincia di Cebu, nella Regione del Visayas Centrale.\nLa municipalit\u00e0 fa parte dell'Area metropolitana di Cebu.\nSan Fernando \u00e8 formata da 21 baranggay:"}
{"id": "2241100", "revid": "767487", "url": "https://it.wikipedia.org/wiki?curid=2241100", "title": "San Francisco (Cebu)", "text": "San Francisco \u00e8 una municipalit\u00e0 di Quarta classe delle Filippine, situata nella Provincia di Cebu, nella Regione del Visayas Centrale.\nSan Francisco \u00e8 formata da 15 baranggay:"}
{"id": "2241102", "revid": "1543377", "url": "https://it.wikipedia.org/wiki?curid=2241102", "title": "Top (Unix)", "text": "top \u00e8 un comando disponibile su alcuni sistemi operativi Unix e Unix-like (tra cui GNU/Linux, FreeBSD, OpenBSD, macOS e HP-UX) che visualizza periodicamente sullo \"standard output\" un elenco di informazioni sui processi al momento presenti nel sistema, tipicamente ordinandolo in base all'utilizzo di CPU di ciascun processo in modo da indicare per primi i processi pi\u00f9 intensivi.\nOltre alle informazioni sui processi sono solitamente indicate anche altre informazioni, come ad esempio:\nA differenza del comando ps, le informazioni mostrate sono automaticamente aggiornate ogni pochi secondi, in modo da poter vedere l'andamento del sistema nel tempo.\nStoria.\nLa prima versione di \"top\" fu realizzata nel 1984 per BSD 4.1 da William LeFebvre, che negli anni lo ha evoluto, aggiungendo funzionalit\u00e0 e supporto per altri sistemi Unix. Dal 31 gennaio 2003 il progetto \u00e8 ospitato presso SourceForge con il nome di \"unixtop\".\nUso.\nLa sintassi generale del comando \"top\" \u00e8 la seguente:\n top [\"opzioni\"]\nLe opzioni e le funzionalit\u00e0 del comando \"top\" variano a seconda della particolare implementazione, per cui \u00e8 necessario fare riferimento alla documentazione specifica, tuttavia \u00e8 normalmente possibile avviarlo senza parametri n\u00e9 opzioni e senza disporre di particolari privilegi.\nAlternative.\nI sistemi operativi che non offrono di serie una implementazione del comando \"top\" generalmente offrono delle alternative equivalenti:"}
{"id": "2241103", "revid": "767487", "url": "https://it.wikipedia.org/wiki?curid=2241103", "title": "San Remigio (Cebu)", "text": "San Remigio \u00e8 una municipalit\u00e0 di Terza classe delle Filippine, situata nella Provincia di Cebu, nella Regione del Visayas Centrale.\nSan Remigio \u00e8 formata da 27 baranggay:"}
{"id": "2241104", "revid": "767487", "url": "https://it.wikipedia.org/wiki?curid=2241104", "title": "Pierrot Lunaire (gruppo musicale)", "text": "I Pierrot Lunaire sono stati un gruppo musicale rock progressivo formato nel 1974 a Roma.\nStoria del gruppo.\nIl gruppo viene formato a Roma dal polistrumentista Gaio Chiocchio (sitar, mandolino, chitarra, organo Hammond, cembali, timpani, voce) e dal pianista classico Arturo Stalteri (pianoforte, organo Hammond, spinetta eminent, celesta, percussioni, voce), con l'ingresso successivo del chitarrista Vincenzo Caporaletti (chitarra acustica, chitarra classica, chitarra 12 corde, chitarra elettrica, basso, batteria, flauto), tutti con un retroterra di studi musicali classici.\nI Pierrot Lunaire producono due album sostanzialmente differenti tra loro. Il primo album, \"Pierrot Lunaire\", pubblicato nel 1974 dall'etichetta discografica It, si caratterizza per atmosfere dolci derivanti dall'uso di strumenti acustici ed elettrici con la quasi totale assenza di percussioni.\nNel 1976 Vincenzo Caporaletti lascia il gruppo per proseguire la sua carriera nel jazz e viene sostituito dal soprano gallese Jacqueline Darby. Su tre degli otto brani del successivo album si registra anche la presenza del batterista Massimo Buzzi.\nIl secondo disco, \"Gudrun\", dal nome dell'omonimo personaggio mitologico norreno, \u00e8 pi\u00f9 orientato alla musica sperimentale, con uno sviluppo pi\u00f9 frammentario e decadente rispetto al primo lavoro. La registrazione dell'album avvenne tra il 1975 e il 1976, ma viene pubblicato soltanto nel 1977 per la fine dell'attivit\u00e0 dell'etichetta Vista che doveva distribuirlo.\nI Pierrot Lunaire si sciolgono dopo il secondo disco. Gaio Chiocchio prosegue la carriera di autore (come per \"1950\" e \"Quando l'estate verr\u00e0\" di Amedeo Minghi) e produttore per altri artisti (tra i quali Goran Kuzminac e Paola Turci), ma scompare prematuramente nel 1996. Arturo St\u00e0lteri continua la sua carriera di pianista e ricercatore musicale (conduttore di rubriche radiofoniche Rai). Vincenzo Caporaletti continua la carriera musicale jazzistica per poi diventare musicologo e docente universitario.\nNel 2011 l'etichetta M.P. &amp; Records pubblica la raccolta \"Tre\", contenente tre brani inediti che avrebbero fatto parte del loro terzo disco. Oltre ai tre inediti vi sono due versioni alternative di brani tratti da \"Gudrun\" e 8 cover di brani dal primo e secondo album eseguite da gruppi di nuovo progressivo italiano."}
{"id": "2241105", "revid": "1347902", "url": "https://it.wikipedia.org/wiki?curid=2241105", "title": "Segreteria del Partito Comunista Cinese", "text": "La Segreteria del Partito Comunista Cinese, ufficialmente nota con la denominazione Segreteria del Comitato centrale del Partito Comunista Cinese (), \u00e8 l'organo tecnico esecutivo del Comitato centrale del Partito Comunista Cinese.\nLa Segreteria, introdotta per la prima volta dal VII Congresso del 1945, ma non pi\u00f9 contemplata dal 1956 al 1982, \u00e8 composta dai segretari del Comitato Centrale, sottoposti al segretario generale e nominati dall'Ufficio Politico. Essi si occupano della gestione tecnica degli alti organi del Partito, in particolare delle nomine e promozioni."}
{"id": "2241106", "revid": "1005847", "url": "https://it.wikipedia.org/wiki?curid=2241106", "title": "Ufficio politico del Partito Comunista Cinese", "text": "L'ufficio politico del Partito Comunista Cinese, denominazione ufficiale ufficio politico del comitato centrale del Partito Comunista Cinese, (; noto anche come Politburo del PCC) \u00e8 un organismo composto da 19 a 25 persone, che supervisiona e controlla il Partito Comunista Cinese. Rappresenta in ordine di importanza il secondo massimo organo decisionale dello stato dopo il Comitato permanente.\nA differenza dei Politburo degli altri partiti comunisti, il potere all'interno del Politburo cinese \u00e8 concentrato all'interno del Comitato permanente del Politburo del Partito. Ufficialmente le nomine del politburo vengono effettuate dal Comitato centrale del Partito Comunista Cinese ma nella pratica, sin dagli anni ottanta, esso \u00e8 andato avanti per auto-perpetuazione.\nIl potere dell\"'ufficio politico\" risiede in gran parte nel fatto che generalmente i suoi membri occupano simultaneamente varie posizioni statali all'interno della Repubblica popolare cinese controllando di fatto sia le nomine del Politburo che quelle del Segretariato. Come lavori al suo interno il \"Politburo\" rimane un mistero, ma sembra che esso si riunisca almeno una volta al mese, mentre il Comitato Permanente si riunisce almeno una volta a settimana (quindi assai meno frequentemente di quanto avveniva in quello che era il Politburo del comitato centrale del Pcus). Per quanto riguarda l'agenda delle riunioni essa appare controllata dal Segretario generale mentre le decisioni vengono prese per consensualit\u00e0 piuttosto che a maggioranza.\nNei primi anni '80, sotto Hu Yaobang, il Politburo fu eclissato dal Segretariato generale del Partito Comunista Cinese, per riemergere come forza dominante nel 1987 dopo lo spodestamento di Hu.\nMembri attuali.\nMembri del Comitato permanente dell'Ufficio politico del Partito Comunista Cinese"}
{"id": "2241107", "revid": "120276280", "url": "https://it.wikipedia.org/wiki?curid=2241107", "title": "Nico Garrone", "text": "Garrone fu autore di diversi saggi sul teatro e di numerose drammatizzazioni di opere letterarie (\"Ebdomero\", \"Nedda\") ma anche sceneggiatore (per due film di Mem\u00e8 Perlini, \"Grand H\u00f4tel des Palmes\" e \"Ferdinando, uomo d'amore\" ed un documentario di Maria Bosio, \"Breve ma veridica storia della pittura italiana\"), regista televisivo (\"Prima della Prima\"), regista di documentari sul teatro e il mondo dell'arte. Nel 2006-07 cur\u00f2 un periodico romano dal titolo \"Off. Quotidiano di Spettacolo\".\nRicopr\u00ec il ruolo di direttore artistico del Festival di Radicondoli.\nMor\u00ec a Roma il 21 febbraio 2009, per un tumore.\nEra sposato con la fotografa Donatella Rimoldi. Ebbe due figli, Matteo, regista e sceneggiatore, e Stefano. "}
{"id": "2241109", "revid": "767487", "url": "https://it.wikipedia.org/wiki?curid=2241109", "title": "Santa Fe (Cebu)", "text": "Santa Fe \u00e8 una municipalit\u00e0 di Quinta classe delle Filippine, situata nella Provincia di Cebu, nella Regione del Visayas Centrale.\nSanta Fe \u00e8 formata da 10 baranggay:"}
{"id": "2241110", "revid": "767487", "url": "https://it.wikipedia.org/wiki?curid=2241110", "title": "Z\u00e1blat\u00ed (Prachatice)", "text": "Z\u00e1blat\u00ed \u00e8 un comune della Repubblica Ceca facente parte del distretto di Prachatice, in Boemia Meridionale.\nIl 10 giugno 1619 in questa localit\u00e0 si svolse la battaglia di Z\u00e1blat\u00ed, prima battaglia della fase boema della guerra dei trent'anni, che vide impegnati l'esercito protestante boemo di Ernst von Mansfeld e quello cattolico al comando di Karel Bonaventura Buquoy, il quale risult\u00f2 il vincitore."}
{"id": "2241111", "revid": "180202", "url": "https://it.wikipedia.org/wiki?curid=2241111", "title": "Memole", "text": ""}
{"id": "2241112", "revid": "767487", "url": "https://it.wikipedia.org/wiki?curid=2241112", "title": "Z\u00e1brd\u00ed", "text": "Z\u00e1brd\u00ed \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2241113", "revid": "217830", "url": "https://it.wikipedia.org/wiki?curid=2241113", "title": "Gran Premio motociclistico di Spagna 1999", "text": "Il Gran Premio motociclistico di Spagna 1999 corso il 9 maggio, \u00e8 stato il terzo Gran Premio della stagione 1999 del motomondiale e ha visto vincere la Honda di \u00c0lex Crivill\u00e9 nella classe 500, Valentino Rossi nella classe 250 e Masao Azuma nella classe 125. Mick Doohan, detentore del titolo mondiale della classe 500, non riusc\u00ec a correre la gara a causa di un infortunio, che ne caus\u00f2 alla fine il forzato ritiro dal mondo delle corse."}
{"id": "2241114", "revid": "109856336", "url": "https://it.wikipedia.org/wiki?curid=2241114", "title": "Pierrot Lunaire (album)", "text": "Pierrot Lunaire \u00e8 il primo album in studio del gruppo musicale italiano omonimo, pubblicato nel novembre 1974 dalla It.\nDescrizione.\nL'album di debutto dei Pierrot Lunaire venne registrato negli studi della RCA di Roma; il tecnico del suono \u00e8 Franco Finetti. La copertina \u00e8 di Enrico Giammetta, autore con Francesco Tozzi anche delle fotografie sul retro.\nNel 1989 l'album \u00e8 stato pubblicato in formato CD dalla BMG Ariola, altre ristampe sono state curate dalla MPR nel 1997 e dalla BMG per la serie \"Dei di un perduto rock\" dedicata al progressive italiano; entrambe hanno la copertina \"mini-lp\". Nel 1998 venne ristampato in formato LP dalla \"Contempo\" di Firenze per conto della It con veste grafica identica all'originale. Altre ristampe si devono alla BMG e alla Akarma.\nVenne estratto un 45 giri, privo di copertina, ed adoperato per scopi promozionali, con i brani \"Arlecchinata/Il Re di Raipure\" - IT ZT 7058"}
{"id": "2241118", "revid": "767487", "url": "https://it.wikipedia.org/wiki?curid=2241118", "title": "Z\u00e1lezly", "text": "Z\u00e1lezly \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2241120", "revid": "110157", "url": "https://it.wikipedia.org/wiki?curid=2241120", "title": "Zbytiny", "text": "Zbytiny \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2241121", "revid": "62748", "url": "https://it.wikipedia.org/wiki?curid=2241121", "title": "Salvore", "text": ""}
{"id": "2241122", "revid": "110157", "url": "https://it.wikipedia.org/wiki?curid=2241122", "title": "Zd\u00edkov", "text": "Zd\u00edkov \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2241124", "revid": "174925", "url": "https://it.wikipedia.org/wiki?curid=2241124", "title": "Unghie sulla lavagna", "text": ""}
{"id": "2241126", "revid": "767487", "url": "https://it.wikipedia.org/wiki?curid=2241126", "title": "\u017d\u00e1rovn\u00e1", "text": "\u017d\u00e1rovn\u00e1 \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2241127", "revid": "119691981", "url": "https://it.wikipedia.org/wiki?curid=2241127", "title": "Gudrun (album)", "text": "Gudrun \u00e8 un album dei Pierrot Lunaire pubblicato nel 1977. Composto e registrato nel biennio precedente, la sua uscita originale avrebbe dovuto essere nel settembre 1976 per l'etichetta discografica Vista.\nLa formazione originale del gruppo vide l'uscita del chitarrista Caporaletti e l'ingresso come cantante del soprano gallese Jacqueline Derby.\nL'album \u00e8 stato ristampato sia in vinile dall'etichetta Akarma records (AK 1019) nel 2000 che in CD dalla BMG Ricordi (74321 98332-2) nel 2003 che dalla MPR (MPRCD 062) nel 2011, quest'ultima edizione arricchita da due tracce bonus.\nGudrun risulta tra i lavori selezionati nel libro \"I 100 migliori dischi del Progressive italiano\", una guida al genere del critico Mox Cristadoro, pubblicata nel 2014."}
{"id": "2241128", "revid": "110157", "url": "https://it.wikipedia.org/wiki?curid=2241128", "title": "\u017delnava", "text": "\u017delnava \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2241131", "revid": "767487", "url": "https://it.wikipedia.org/wiki?curid=2241131", "title": "\u017dernovice", "text": "\u017dernovice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2241132", "revid": "1494169", "url": "https://it.wikipedia.org/wiki?curid=2241132", "title": "Gudrun", "text": ""}
{"id": "2241137", "revid": "130040", "url": "https://it.wikipedia.org/wiki?curid=2241137", "title": "Goffredo IV d'Angi\u00f2", "text": ""}
{"id": "2241139", "revid": "110157", "url": "https://it.wikipedia.org/wiki?curid=2241139", "title": "Bavorov", "text": " Bavorov (in tedesco \"Barau\") \u00e8 una citt\u00e0 della Repubblica Ceca facente parte del distretto di Strakonice, in Boemia Meridionale."}
{"id": "2241150", "revid": "3115", "url": "https://it.wikipedia.org/wiki?curid=2241150", "title": "Pietro Bugli", "text": "Attivit\u00e0 politica.\n\u00c8 stato Capitano Reggente della Repubblica di San Marino per il periodo 1\u00ba aprile \u2013 30 settembre 1996 (in coppia con Pier Paolo Gasperoni): al termine del mandato, \u00e8 stato sottoposto al Sindacato della Reggenza ed, a seguito di condanna, ha ottenuto la grazia dal Consiglio Grande e Generale nell'anno 2006. \nDal 24 gennaio 1994 al 26 gennaio 1998 \u00e8 stato deputato all'Assemblea Parlamentare del Consiglio d'Europa dove ha ricoperto l'incarico di presidente della sotto-Commissione al Bilancio oltre che essere membro delle commissioni: Sanit\u00e0 &amp; Affari Sociali, Rapporti con Paesi non Membri e Relazioni Parlamentari e Pubbliche.\n\u00c8 stato iscritto al Partito Popolare Europeo, dove ha ricoperto la carica di vice presidente.\nAttivit\u00e0 medica.\nSi \u00e8 laureato in Medicina e Chirurgia presso l'Universit\u00e0 degli Studi di Bologna il 24 marzo 1982. \u00c8 specializzato in Chirurgia d'Urgenza e Pronto Soccorso, Master in Medicina Estetica presso l'Istituto Visconti di Roma. Dal 1989 ricopre il ruolo di Vice Presidente della \"Federazione Medico Sportiva della Repubblica di San Marino.\"\nDal 1985 al 2006 ha esercitato la professione di aiuto medico di Pronto Soccorso presso l'Ospedale di Stato della Repubblica di San Marino.\n\u00c8 stato per numerosi anni medico federale della Nazionale sammarinese di pallacanestro e Tuttora medico della Nazionale di Calcio di San Marino. Dal gennaio 2005 \u00e8 stato nominato quale Medico Federale per il controllo anti-doping della UEFA.\nDal 1999, nell'ambito sportivo, elabora un nuovo schema alimentare definito \"Dieta Bugli\".\nDal 2003 ricopre il ruolo di Presidente dell'Associazione Istituto di Medicina e Chirurgia Plastica ed Estetica.\nDal 2002 Docente Universitario a contratto in Scienze dell'Alimentazione c/o Universita; di San Marino, Siena e Napoli\nNel 2004 viene nominato Presidente dell'Associazione COCAI (International Council Against Childrens' Obesity) e si\noccupa della problematica legata all'obesit\u00e0 infantile.\nPresente in diversi programmi Rai come consulente ( Uno Mattina.Domenica in,La vit in Diretta,A rete 4 nella trasmissione Medici etc\nPublica libro \"Cento colpi di Forchetta\" nel 2010"}
{"id": "2241151", "revid": "110157", "url": "https://it.wikipedia.org/wiki?curid=2241151", "title": "Blatn\u00e1", "text": "Blatn\u00e1 \u00e8 una citt\u00e0 della Repubblica Ceca facente parte del distretto di Strakonice, in Boemia Meridionale.\nIl castello di Blatn\u00e1.\nIl castello di Blatn\u00e1 (\"Z\u00e1mek Blatn\u00e1\") \u00e8 un castello gotico, costruito attorno al 1400 sul sito di un antico complesso romanico. Venne ampliato nella prima met\u00e0 del XVI secolo dall'architetto Benedikt Rejt. Dalla fine del XVIII secolo \u00e8 di propriet\u00e0 della famiglia Hildprandt, che ne cur\u00f2 la ricostruzione in stile neogotico. Dopo gli anni della nazionalizzazione dei beni culturali nella Cecoslovacchia comunista, il castello \u00e8 stato restituito alla famiglia Hildprandt.\nIl castello sorge sull'acqua, e comprende il Palazzo Rozdra\u017eov con gli arredi all'interno, il Palazzo Vecchio e il salotto etiopico. Un parco, di interesse naturalistico e paesaggistico, circonda l'edificio."}
