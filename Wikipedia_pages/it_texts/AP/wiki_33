{"id": "2265237", "revid": "594360", "url": "https://it.wikipedia.org/wiki?curid=2265237", "title": "Cultura della Corea", "text": "La Corea, una delle pi\u00f9 antiche ed ininterrotte civilt\u00e0 del mondo, ha 5.000 anni di storia. L'attuale separazione politica della Corea del Nord e del Sud ha prodotto una divergenza nelle moderne culture coreane; nondimeno, la tradizionale cultura della Corea \u00e8 condivisa storicamente da entrambi gli stati. Sebbene i collegamenti storici tra Corea e Cina abbiano prodotto vaste influenze dalla Cina, la Corea \u00e8 tuttavia riuscita a conservare una identit\u00e0 culturale distinta dal suo pi\u00f9 grande vicino.\nArti tradizionali.\nMusica.\nA parte gli strumenti utilizzati, la musica tradizionale coreana \u00e8 caratterizzata dall'improvvisazione. Un'esibizione \"pansori\", arte del cantastorie, pu\u00f2 durare per oltre otto ore durante le quali un'unica cantante si esibisce senza interruzioni.\nPiuttosto che contrapporre velocit\u00e0 diverse com'\u00e8 comune nella musica occidentale, la maggior parte della musica coreana tradizionale comincia con il movimento pi\u00f9 lento per passare a tempi gradualmente pi\u00f9 veloci.\nLa musica di corte coreana, \u00e8 chiamata aak; il \"jeongak\", detta musica aristocratica, \u00e8 storicamente collegata alle classi dominanti. Il \"jeongak\" \u00e8 eseguito con un tempo molto lento, con pulsazioni singole che prendono fino a tre secondi. La pulsazione eguaglia la velocit\u00e0 del respiro piuttosto che il battito cardiaco come nella maggior parte della musica occidentale, e appare statica e meditativa.\nIl \"jeongak\" \u00e8 delicato e tranquillo perch\u00e9 gli strumenti tradizionali sono fatti di materiali non metallici. Gli strumenti a corde hanno corde fatte di seta piuttosto che di filo. Quasi tutti gli strumenti a fiato sono fatti di bamb\u00f9.\nIl \"pungmul\" \u00e8 la musica popolare della Corea ed \u00e8 piena di pathos. Questo genere di musica tradizionale \u00e8 strettamente legato alla vita della gente comune. Come con il \"jeongak\", l'improvvisazione \u00e8 comune nel \"minsogak\".\nGli strumenti musicali coreani tradizionali si possono dividere in tipi a fiato, a corda e a percussione. Gli strumenti a fiato comprendono il \"piri\" (oboe cilindrico), il \"taepyeongso\" (ciaramella a canneggio conico), il \"daegeum(flauto traverso), il saenghwang\" (organo a bocca) e lo \"hun\" (ocarina). I cordofoni tradizionali comprendono cetre come il \"gayageum\", il \"geomungo\" e l'\"ajaeng\", e lo \"haegeum\", un viella a due corde, simile a un violino.\nSi usano moltissimi strumenti a percussione tradizionali, incluso il \"kkwaenggwari\" (piccolo gong), il \"jing\" (grande gong), il \"buk\" (tamburo a barile), il \"janggu\" (tamburo a clessidra), il \"bak\" (coppia di bacchette percossi l'un l'altra) ed il \"pyeonjong\" (batteria di campane di metallo), nonch\u00e9 l'\"eo\" (raschietto a forma di tigre) ed il \"chuk\" (scatola di legno).\nDanza.\nCome con la musica, vi \u00e8 una distinzione tra le danze di corte e le danze popolari. Danze di corte comuni sono il \"jeongjaemu\" eseguito nei banchetti, e l'\"ilmu\", eseguito nei rituali confuciani. Il \"jeongjaemu\" si divide in danze native (\"hyangak jeongjae\") e forme importate dalla Cina (\"dangak jeongjae\"). L'\"ilmu\" a sua volta si divide in danza civile (\"munmu\") e danza militare (\"mumu\").\nLe danze religiose comprendono tutte le esibizioni nei riti sciamanici (\"gut\"). Le danze secolari comprendono sia danze di gruppo che esibizioni individuali.\nLa coreografia tradizionale delle danze di corte si riflette in molte produzioni contemporanee.\nPittura.\nI pi\u00f9 antichi dipinti trovati sulla Penisola coreana sono petroglifi di tempi preistorici. Con l'arrivo del buddhismo dalla Cina, furono introdotte tecniche diverse. Queste tecniche si affermarono rapidamente come quelle tradizionali, ma le tecniche indigene sopravvissero ancora.\nVi \u00e8 una tendenza verso il naturalismo con soggetti quali paesaggi realistici, fiori e uccelli che sono particolarmente popolari. L'inchiostro \u00e8 il pi\u00f9 comune materiale utilizzato, ed \u00e8 dipinto su carta di gelso o seta.\nNel XVIII secolo le tecniche indigene erano avanzate, particolarmente nella calligrafia e nell'incisione dei sigilli.\nNella Corea del Nord le arti sono influenzate sia dalla tradizione che dal realismo. Ad esempio, il quasi fotografico \"Ora di pausa alla ferriera\" di Han mostra uomini muscolosi gocciolanti di sudore e che bevono acqua da coppe di latta in una soffocante fonderia. Il \"Picco Chonnyo del Monte Kumgang\" di Seon \u00e8 un classico paesaggio coreano di imponenti scogliere avvolte dalle nebbie (fonte: \"The New York Times\",). Le sorelle Duk Soon Fwhang e Chung Soon Fwang O'Dwyer, che fuggirono negli Stati Uniti alla fine degli anni 1950, evitano affermazioni apertamente politiche, e rendono soggetti della natura apparentemente benevoli - fiori, uccelli, campi, insetti, montagne - come zone di conflitto tempestose ed emotivamente cariche.\nArtigianato.\nMolti degli oggetti di artigianato prodotti in Corea rappresentano produzioni del tutto originali. La maggior parte di essi sono creati per un particolare uso quotidiano, dando spesso priorit\u00e0 all'aspetto pratico piuttosto che a quello estetico. Tradizionalmente, metallo, legno, tessuto, lacca e terracotta erano i principali materiali utilizzati, ma in seguito sono stati impiegati sporadicamente anche vetro, cuoio o carta.\nGli antichi lavori artigianali, come le terrecotte rosse e nere, condividono somiglianze con le terrecotte delle culture cinesi lungo il Fiume Giallo. I resti ritrovati dell'Et\u00e0 del bronzo, tuttavia, sono pi\u00f9 caratteristici ed elaborati.\nSono stati portati alla luce molti sofisticati e raffinati oggetti di artigianato, comprese corone dorate, terrecotte modellate, vasi od ornamenti. Durante il periodo Goryeo era sviluppato l'uso del bronzo. L'ottone, che \u00e8 rame con un terzo di zinco, \u00e8 stato un materiale particolarmente popolare. La dinastia, tuttavia, \u00e8 rinomata per il suo uso di oggetti di celadon.\nDurante il periodo Joseon popolari oggetti di artigianato erano fatti di porcellana e decorati di vernice blu. Durante quel periodo era sviluppato anche l'artigianato in legno. Questo condusse a mobili pi\u00f9 sofisticati, compresi armadi, cassettiere, tavoli o cassetti.\nCeramica.\nL'uso della terracotta sulla Penisola coreana risale al Neolitico. La storia della ceramica coreana \u00e8 lunga e comprende sia le terrecotte coreane (uno sviluppo successivo del tradizionale uso di spirali) che l'argilla martellata per creare i primi manufatti votivi e sculturali. Durante il periodo dei Tre Regni, la terracotta era molto sviluppata a Silla. Essa veniva messa sul fuoco usando una fiamma disossidante, che creava il caratteristico colore celadon grigio azzurro. La superficie era decorata in rilievo con vari motivi geometrici.\nNel periodo Goryeo gli oggetti di celadon verde giada divennero pi\u00f9 popolari. Nel XII secolo furono inventati sofisticati metodi di cesellatura, consentendo decorazioni pi\u00f9 elaborate di diversi colori.\nLa porcellana bianca divenne popolare nel XV secolo, prendendo presto il posto degli articoli in celadon. La porcellana bianca era comunemente dipinta o decorata con il rame. Con le invasioni giapponesi della Corea nel XVI secolo, molti vasai furono rapiti in Giappone dove influenzarono profondamente la ceramica giapponese. \nMolte importanti famiglie di ceramisti giapponesi oggi possono far risalire la loro arte e i loro antenati questi vasai coreani che i Giapponesi rapirono a migliaia, ad esempio durante l'attacco alla Corea del 1592.\nA met\u00e0 del periodo Joseon (tardo XVII secolo) divenne famosa la porcellana bianca e azzurra. I disegni erano dipinti in blu cobalto su porcellana bianca. Con la crescita dell'egemonia del Giappone sulla Penisola coreana verso la fine del XIX secolo, la tradizione locale della porcellana in gran parte declin\u00f2 a favore delle importazioni giapponesi. Tuttavia, il fatto che il Giappone abbia trasferito con la forza intere citt\u00e0 di vasai coreani per accrescere la cultura della ceramica in Giappone cancella l'idea errata che la cultura della ceramica giapponese sia fiorita all'epoca.\nStile di vita.\nCase.\nIn Corea i siti di residenza sono tradizionalmente selezionati facendo ricorso alla geomanzia. Si crede che qualsiasi configurazione topografica generi invisibili forze del bene o del male (\"gi\"). Le energie negative e positive (\"yin\" e \"yang\") devono essere portate in equilibrio.\nUna casa dovrebbe essere costruita contro una collina e con la facciata rivolta a sud per ricevere quanta pi\u00f9 luce solare possibile. Questo orientamento \u00e8 ancora preferito nella Corea moderna. La geomanzia influenza anche la forma dell'edificio, la direzione verso cui guarda ed il materiale con cui \u00e8 costruito.\nLe case coreane tradizionali possono essere strutturate in un'ala interna (\"anchae\") ed una esterna (\"sarangchae\"). La disposizione individuale dipende in gran parte dalla regione e dalla ricchezza della famiglia. Mentre gli aristocratici usavano l'ala esterna per i ricevimenti, i pi\u00f9 poveri nella \"sarangchae\" tenevano il bestiame. Pi\u00f9 ricca era una famiglia, pi\u00f9 grande era la casa. Tuttavia, era proibito a qualsiasi famiglia eccetto il re di avere una residenza di pi\u00f9 di 99 \"kan\". Un \"kan\" \u00e8 la distanza tra due colonne usate nelle case tradizionali.\nL'ala interna normalmente consisteva di un soggiorno, una cucina ed una sala centrale con il pavimento di legno. A questa potevano essere annesse altre pi\u00f9 stanze. Gli agricoltori pi\u00f9 poveri non avevano alcuna ala esterna. Il riscaldamento del pavimento (\"ondol\") si usa da secoli in Corea. I principali materiali per gli edifici sono legno, argilla, tegola, pietra e paglia. Poich\u00e9 legno e argilla erano i materiali pi\u00f9 comuni utilizzati in passato, non molti vecchi edifici sono sopravvissuti fino ai giorni nostri. Il rapimento da parte del Giappone di un'intera citt\u00e0 nota per le sue abilit\u00e0 nella costruzione dei castelli port\u00f2 alla costruzione dei pi\u00f9 famosi castelli e palazzi giapponesi, un atto che il governo giapponese ha riconosciuto e di cui si \u00e8 scusato in modo formale.\nGiardini.\nI principi dei giardini dei templi e dei giardini privati sono gli stessi. Essi generalmente assomigliano ai giardini cinesi, e i Giapponesi a loro volta adottarono una disposizione simile per i loro giardini dalla Corea. Parte della ragione \u00e8 che il giardinaggio in Asia orientale \u00e8 profondamente influenzato dal Taoismo. Il Taoismo enfatizza la natura ed il mistero, prestando grande attenzione ai dettagli della disposizione. In contrasto con i giardini giapponesi e cinesi che sono riempiti di elementi fatti dall'uomo, i giardini coreani tradizionali evitano tutto ci\u00f2 che \u00e8 artificiale, cercando di apparire pi\u00f9 naturali della natura stessa.\nLo stagno di loto \u00e8 un'importante caratteristica del giardino coreano, se c'\u00e8 un corso d'acqua naturale, spesso accanto ad esso viene costruito un padiglione, che consente il piacere di osservare l'acqua. I letti di fiori a terrazza sono una caratteristica comune nei giardini coreani tradizionali.\nIl sito di Poseokjeong vicino a Gyeongju fu costruito nel periodo Silla. Esso mette in luce l'importanza dell'acqua nei giardini coreani di tipo tradizionale. Il giardino di Poseokjeong mostra un corso d'acqua a forma di orecchia di mare. Durante gli ultimi giorni del regno di Silla, gli ospiti del re sedevano a chiacchierare lungo il corso d'acqua, mentre coppe di vino venivano lasciate galleggiare durante i banchetti.\nAbbigliamento.\nL'abito tradizionale conosciuto come \"hanbok\" (\ud55c\ubcf5, \u97d3\u670d) (chiamato \"joseonot\" in Corea del Nord) s'indossa sin dai tempi antichi. Esso consiste di una camicia (\"jeogori\") e di pantaloni (\"baji\"). Il cappello tradizionale si chiama \"gwanmo\" ed esso \u00e8 attribuito un significato particolare.\nA seconda dello stato sociale, i Coreani erano soliti vestire diversamente, rendendo l'abbigliamento un importante segno del rango sociale. Costumi impressionanti, ma talvolta ingombranti, erano indossati dalla classe dominante e dalla famiglia reale. Anche i gioielli erano usati per distinguersi dalla gente comune. Un gioiello tradizionale per le donne era un pendente modellato a forma di certi elementi della natura, fatto di gemme preziose, a cui era legato un fiocco di seta.\nLa gente comune si limitava spesso a vestiti semplici non colorati. Questo abbigliamento da tutti i giorni sub\u00ec relativamente pochi cambiamenti durante il periodo Joseon. L'abbigliamento quotidiano basilare era comune a tutti, ma si facevano distinzioni negli abiti ufficiali e da cerimonia.\nDurante l'inverno la gente indossava abiti imbottiti di cotone, ma erano diffuse anche le pellicce. Poich\u00e9 le persone comuni indossavano normalmente materiali semplicemente bianchi, non colorati, venivano spesso designati come \"quelli vestiti di bianco\".\nGli \"hanbok\" sono classificati secondo i loro scopi: abito da tutti i giorni, abito cerimoniale e abito speciale. Gli abiti cerimoniali s'indossano in occasioni formali, tra cui il primo compleanno di un bambino (\"doljanchi\"), un matrimonio o un funerale. Gli abiti speciali sono destinati a personaggi aventi particolari funzioni come sciamani, ufficiali.\nOggi l'\"hanbok\" si usa ancora durante le occasioni formali. L'uso quotidiano di quest'abito, tuttavia, \u00e8 andato perduto, anche se \u00e8 indossato ancora dagli anziani come pure dai ceti attivi dei superstiti delle famiglie aristocratiche della dinastia Chosun.\nCucina.\nIl riso \u00e8 l'alimento base della Corea. Essendo stato fino ai tempi recenti un paese quasi esclusivamente agricolo, le ricette essenziali in Corea sono modellate da questa esperienza. Le principali colture in Corea sono riso, orzo e fagioli, ma se ne usano molte altre. Essendo la Corea una penisola sono ugualmente importanti il pesce ed altri prodotti ittici.\nNei tempi antichi erano sviluppate anche le ricette fermentate. Queste comprendono il pesce in salamoia e le verdure sottaceto. Questo tipo di cibo fornisce proteine e vitamine essenziali durante l'inverno.\nSono stati sviluppati numerosi men\u00f9. Questi si possono dividere in cibi cerimoniali e cibi rituali. I cibi cerimoniali si usano quando un bambino raggiunge i 100 giorni, al primo compleanno, ad una cerimonia nuziale e al sedicesimo compleanno. I cibi rituali si usano ai funerali, ai riti ancestrali, nelle offerte dello sciamano e come cibo per il tempio.\nIl cibo per il tempio si distingue in quanto non utilizza i comuni cinque ingredienti dai sapori forti della cucina coreana (aglio, erba cipollina, scalogno selvatico, porro e zenzero), n\u00e9 la carne.\nPer le cerimonie e i rituali sono vitali i dolci di riso. La colorazione del cibo e gli ingredienti delle ricette sono abbinati con un equilibrio di \"yin\" e \"yang\".\nOggi, il \"surasang\" (cucina tradizionale di corte) \u00e8 disponibile per l'intera popolazione. In passato i piatti vegetali erano essenziali, ma il consumo di carne \u00e8 aumentato. I piatti tradizionali comprendono \"ssambap\", \"bulgogi\", \"sinseollo\", \"kimchi\", \"bibimbap\", e \"gujeolpan\".\nT\u00e8.\nIl t\u00e8 in Corea risale ad oltre 2.000 anni fa. Esso faceva parte di numerose ricette per il culto, in quanto si sperava che i buoni profumi avrebbero raggiunto gli dei celesti. Il t\u00e8 fu portato in Corea, contestualmente all'introduzione del buddhismo dalla Cina, e diede in seguito origine alla cerimonia del t\u00e8 coreana, di cui la Corea ha oltre 3.000 versioni.\nOriginariamente il t\u00e8 era utilizzato per scopi cerimoniali o come parte della medicina erboristica tradizionale. Il t\u00e8 verde, com'\u00e8 usato in Cina ed in Giappone, non \u00e8 il solo tipo di t\u00e8 bevuto in Corea. Vengono gustati infatti un gran numero di t\u00e8 a base di frutti, foglie, semi o radici, e se ne distinguono cinque gusti: dolce, aspro, salato, amaro e pungente.\nFeste del calendario lunare.\nIl calendario coreano tradizionale era basato sul calendario lunisolare. Le date sono calcolate in base al meridiano della Corea, e le pratiche e le feste sono radicate nella cultura coreana. Il calendario lunare coreano \u00e8 diviso in 24 punti di svolta (\"jeolgi\"), ciascuno della durata di circa 15 giorni. Il calendario lunare era il riferimento temporale per la societ\u00e0 agraria del passato, ma sta scomparendo nel moderno stile di vita coreano.\nIl calendario gregoriano fu adottato ufficialmente nel 1895, ma le festivit\u00e0 tradizionali ed il computo dell'et\u00e0 sono ancora basate sul vecchio calendario. Le generazioni pi\u00f9 anziane celebrano ancora i loro compleanni secondo il calendario lunare.\nLa pi\u00f9 grande festa della Corea oggi \u00e8 \"Seollal\" (il tradizionale Capodanno coreano). Altre importanti feste includono \"Daeboreum\" (la prima luna piena), \"Dano\" (festa di primavera) e \"Chuseok\" (festa del raccolto).\nCi sono anche numerose feste regionali, celebrate secondo il calendario lunare. Vedi anche \"Feste pubbliche in Corea del Nord\" e \"Feste pubbliche in Corea del Sud\".\nGiochi.\nCi sono vari giochi da tavolo praticati in Corea. \"Baduk\" \u00e8 il nome coreano per quello che in occidente \u00e8 conosciuto come \"go\", Questo gioco \u00e8 particolarmente popolare tra gli uomini di mezza et\u00e0 ed anziani. Ha uno stato simile a quello degli scacchi nelle culture occidentali. C'\u00e8 anche una versione coreana degli scacchi chiamata \"janggi\", basata su una vecchia versione degli scacchi cinesi. Lo \"yut\" \u00e8 un popolare gioco da tavolo per famiglie con cui ci si diverte in tutto il paese, specialmente durante le vacanze.\nNon pi\u00f9 praticato comunemente, tranne che in occasioni speciali, il \"chajeon nori\" \u00e8 un gioco tradizionale che coinvolge due squadre di paesani in un gigantesco incontro di giostra.\nMolti giochi popolari sono associati a riti sciamanici e sono stati tramandati da una generazione all'altra. tre riti sono importanti rispetto ai giochi popolari: \"yeonggo\", \"dongmaeng\" e \"mucheon\". Lo \"yeonggo\" \u00e8 un'esibizione di tamburi per invocare gli spiriti. Il \"dongmaeng\" \u00e8 una cerimonia per il raccolto, mentre il \"mucheon\" \u00e8 una serie di danze per il cielo. queste esibizioni furono raffinate durante il periodo dei Tre Regni e vennero aggiunti i giochi.\nIl \"ssir\u016dm\" \u00e8 una forma di lotta libera tradizionale. Altri giochi tradizionali comprendono il tiro di frecce in una pentola (\"tuho\") e un gioco di lancio dei bastoni (\"jeopo\"). Ci sono anche le lotte con le pietre (\"seokjeon\"), l'andare in altalena (\"geunetagi\"), il dramma con balli mascherati, e un gioco di pallone (\"gyeokku\").\nCredenze.\nLa religione originale del popolo coreano era lo sciamanesimo che, anche se non diffusa come nei tempi antichi, sopravvive ancora ai giorni nostri. Alle sciamane femminili o \"mudang\" si ricorre spesso per procurarsi l'aiuto di vari spiriti e raggiungere gli scopi pi\u00f9 disparati.\nIl buddhismo e il confucianesimo furono introdotti in seguito in Corea attraverso gli scambi culturali con la Cina. Il buddhismo era la religione ufficiale della dinastia Goryeo, e molti privilegi furono concessi ai monaci buddhisti durante quel periodo. Tuttavia, il periodo Joseon vide la soppressione del buddhismo, allorquando i monaci e i templi buddhisti furono banditi dalle citt\u00e0 e confinati nelle campagne. Al suo posto una rigida versione del confucianesimo, che alcuni ritengono ancora pi\u00f9 rigida di quella adottata dai Cinesi, divenne la filosofia ufficiale.\nAncora oggi, il confucianesimo gioca un ruolo importante nella societ\u00e0 coreana, com'\u00e8 testimoniato dal fatto che il rispetto per gli anziani (uno dei pilastri della filosofia confuciana) \u00e8 ancora un aspetto essenziale della vita familiare coreana. In tutta la storia e la cultura coreane, indipendentemente dalla separazione, le credenze tradizionali dello sciamanesimo, del buddhismo Mah\u0101y\u0101na, del confucianesimo e del taoismo sono rimaste un'influenza fondamentale della religione del popolo coreano nonch\u00e9 un aspetto vitale della sua cultura, ricordando che tutte queste tradizioni sono coesistite pacificamente per centinaia di anni fino ad oggi, malgrado la forte occidentalizzazione dovuta alle conversioni missionarie cristiane nel Sud o la pressione del comunismo del governo ateista della Corea del Nord.\nSiti del patrimonio mondiale.\nIn Corea vi sono numerosi siti dichiarati patrimonio dell'umanit\u00e0 dall'UNESCO.\nSantuario di Jongmyo.\nIl Santuario di Jongmyo fu aggiunto alla lista dei patrimoni dell'umanit\u00e0 dell'UNESCO nel 1995 e si trova a Seul. Il santuario \u00e8 dedicato agli spiriti degli antenati della famiglia reale della dinastia Joseon ed \u00e8 profondamente influenzato dalla tradizione confuciana. Ogni anno vi viene eseguita un'elaborata rappresentazione di antica musica di corte (con danze di accompagnamento) nota come \"Jongmyo jeryeak\".\nQuando fu costruito nel 1394 si pensava fosse uno dei pi\u00f9 lunghi edifici dell'Asia. Vi sono 19 targhe commemorative di re e 30 delle loro regine, poste in 19 camere. Il santuario fu completamente bruciato durante l'invasione giapponese del 1592, ma fu ricostruito nel 1608.\nChangdeokgung.\nChangdeokgung \u00e8 conosciuto anche come il palazzo della virt\u00f9 illustre. Fu costruito nel 1405, bruciato completamente durante l'invasione giapponese del 1592 e ricostruito nel 1609. Per pi\u00f9 di 300 anni Changdeokgung fu la sede della monarchia. Si trova a Seul.\nIl palazzo si sposa felicemente con lo spazio circostante. Alcuni degli alberi dietro di esso hanno ormai pi\u00f9 di 300 anni, ed uno in particolare addirittura oltre 1.000 anni. Changdeokgung fu aggiunto alla lista dei patrimoni dell'umanit\u00e0 dell'UNESCO nel 1997.\nBulguksa.\nBulguksa \u00e8 noto anche come il tempio della \"Terra di Buddha\" ed \u00e8 sede della \"Grotta di Seokguram\". Costruito nel 751, il tempio \u00e8 costituito da moltissime sale e contiene anche due pagode.\nLa grotta di Seokguram \u00e8 un eremo del tempio di Bulguksa. Si tratta di un santuario di granito, nella cui camera principale si erge una colossale statua di Buddha. Il tempio e la grotta furono inseriti nella lista dei patrimoni dell'umanit\u00e0 dell'UNESCO nel 1995.\nTripitaka Koreana e Haeinsa.\nHaeinsa \u00e8 un grande tempio nella provincia del Sud Gyeongsang. Fu costruito originariamente nell'802 e fu sede delle tavolette di legno dei \"Tripitaka Koreana\", i pi\u00f9 antichi manoscritti lignei buddhisti del mondo. L'incisione di queste tavolette di legno fu iniziata nel 1236 e completata nel 1251. Esse rendono testimonianza della pia devozione del re della Corea e del suo popolo.\nLa parola \"tripitaka\" \u00e8 sanscrita e significa \"tre cesti\", con riferimento alle leggi buddhiste dell'estetica. I \"Tripitaka Koreana\" sono composti di 81.258 tavolette di legno e sono la pi\u00f9 vasta, antica e completa raccolta di scritti buddhisti. Sorprendentemente non vi \u00e8 traccia di errori od omissioni su nessuna delle tavolette di legno. I \"Tripitaka Koreana\" sono largamente considerati come il pi\u00f9 bello ed accurato canone buddhista inciso in caratteri cinesi.\nIl sito entr\u00f2 a far parte della lista dei patrimoni dell'umanit\u00e0 dell'UNESCO nel 1995.\nHwaseong.\nHwaseong \u00e8 la fortificazione della citt\u00e0 di Suwon a sud di Seul, in Corea del Sud. La sua costruzione fu completata nel 1796 e mostra tutte le pi\u00f9 recenti caratteristiche della fortificazione coreana conosciute al tempo. La fortezza contiene anche un magnifico palazzo usato per la visita del re alla tomba di suo padre, vicino alla citt\u00e0.\nLa fortezza si estende sia su terreno piano che collinare, un fatto piuttosto raro in Asia orientale. Le mura sono lunghe 5,52 chilometri e vi sono 41 strutture esistenti lungo il perimetro. Queste comprendono quattro porte cardinali, una chiusa idraulica, quattro porte segrete e una torre di avvistamento.\nHwaseong fu aggiunta alla lista dei patrimoni dell'umanit\u00e0 dell'UNESCO nel 1997.\nSiti dolmenici di Gochang, Hwasun e Ganghwa.\nI siti di \"Gochang\", \"Hwasun\" e \"Ganghwa\" furono inseriti nella lista di dei patrimoni dell'umanit\u00e0 dell'UNESCO nel 2000. Essi ospitano cimiteri preistorici contenenti centinaia di differenti megaliti o dolmen. Questi megaliti sono lapidi ricavate nel I secolo a.C. da blocchi di roccia. Nel mondo si possono trovare altri megaliti, ma da nessun'altra parte si ha una concentrazione come quella dei siti di Gochang, Hwasun e Ganghwa, che infatti si dice possiedano il 50 per cento dei dolmen dell'intero pianeta.\nAree di Gyeongju.\nL'area storica intorno a Gyeongju fu inserita nella lista dei patrimoni dell'umanit\u00e0 dell'UNESCO nel 2000. Gyeongju era la capitale del regno di Silla. Nel centro della citt\u00e0 si possono ancora trovare le tombe dei sovrani di Silla. Esse hanno la forma di camere di roccia sepolte in una collina di terra battuta, paragonate a volte alle piramdi. L'area intorno a Gyeongju, in particolare sul monte Namsan, \u00e8 cosparsa di centinaia di resti del periodo Silla. Poseokjeong \u00e8 uno dei pi\u00f9 famosi di questi siti, ma ci sono moltissimi esempi di arte buddhista coreana, sculture, rilievi, pagode e resti di templi e palazzi costruiti perlopi\u00f9 nel VII ed VIII secolo.\nComplesso di tombe Goguryeo.\nIl complesso di tombe Goguryeo si trova nelle citt\u00e0 di Pyongyang e di Namp'o, nella Corea del Nord. Nel luglio 2004 esso \u00e8 divenuto il primo sito dei patrimoni dell'umanit\u00e0 dell'UNESCO a nord del 38\u00ba parallelo.\nIl sito consiste di 63 tombe individuali del Goguryeo posteriore, uno dei Tre Regni di Corea. Fu fondato tra la Corea del Nord e la Manciuria intorno al 32 a.C. e la capitale fu spostata a Pyongyang nel 427. Questo regno domin\u00f2 la regione tra il V ed il VII secolo d.C."}
{"id": "2265238", "revid": "287204", "url": "https://it.wikipedia.org/wiki?curid=2265238", "title": "Chhotaputki", "text": " \nChhotaputki \u00e8 una suddivisione dell'India, classificata come \"census town\", di 6.693 abitanti, situata nel distretto di Dhanbad, nello stato federato del Jharkhand. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 45' 56 N e 86\u00b0 21' 29 E.\nSociet\u00e0.\nEvoluzione demografica.\nAl censimento del 2001 la popolazione di Chhotaputki assommava a 6.693 persone, delle quali 3.653 maschi e 3.040 femmine. I bambini di et\u00e0 inferiore o uguale ai sei anni assommavano a 1.035, dei quali 526 maschi e 509 femmine. Infine, coloro che erano in grado di saper almeno leggere e scrivere erano 3.594, dei quali 2.311 maschi e 1.283 femmine."}
{"id": "2265246", "revid": "287204", "url": "https://it.wikipedia.org/wiki?curid=2265246", "title": "Chirkunda", "text": " \nChirkunda \u00e8 una citt\u00e0 dell'India di 39.121 abitanti, situata nel distretto di Dhanbad, nello stato federato del Jharkhand. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 44' 12 N e 86\u00b0 47' 48 E.\nSociet\u00e0.\nEvoluzione demografica.\nAl censimento del 2001 la popolazione di Chirkunda assommava a 39.121 persone, delle quali 20.694 maschi e 18.427 femmine. I bambini di et\u00e0 inferiore o uguale ai sei anni assommavano a 5.420, dei quali 2.762 maschi e 2.658 femmine. Infine, coloro che erano in grado di saper almeno leggere e scrivere erano 25.007, dei quali 14.735 maschi e 10.272 femmine."}
{"id": "2265248", "revid": "196390", "url": "https://it.wikipedia.org/wiki?curid=2265248", "title": "Ernst Theodor Wilhelm Hoffmann", "text": ""}
{"id": "2265249", "revid": "287204", "url": "https://it.wikipedia.org/wiki?curid=2265249", "title": "Churi", "text": " \nChuri \u00e8 una suddivisione dell'India, classificata come \"census town\", di 25.075 abitanti, situata nel distretto di Ranchi, nello stato federato del Jharkhand. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 40' 59 N e 85\u00b0 02' 12 E.\nSociet\u00e0.\nEvoluzione demografica.\nAl censimento del 2001 la popolazione di Churi assommava a 25.075 persone, delle quali 13.899 maschi e 11.176 femmine. I bambini di et\u00e0 inferiore o uguale ai sei anni assommavano a 3.637, dei quali 1.850 maschi e 1.787 femmine. Infine, coloro che erano in grado di saper almeno leggere e scrivere erano 16.589, dei quali 10.594 maschi e 5.995 femmine."}
{"id": "2265259", "revid": "991694", "url": "https://it.wikipedia.org/wiki?curid=2265259", "title": "Citt\u00e0 dell'Italia", "text": ""}
{"id": "2265261", "revid": "102045805", "url": "https://it.wikipedia.org/wiki?curid=2265261", "title": "Tempio della Fortuna equestre", "text": "Il tempio della Fortuna equestre (latino: \"aedes Fortunae Equestris\") era un tempio di Roma antica dedicato alla fortuna degli \"equites\".\nFu eretto a seguito del voto di Quinto Fulvio Flacco nel 180 a.C., in memoria di una vittoria della cavalleria romana sui Celtiberi durante la sua campagna in Spagna, e dedicato il 13 agosto 173 a.C..\nEdificato nei pressi del teatro di Pompeo, Flacco volle farne il pi\u00f9 grande e pi\u00f9 splendido tempio di Roma: prelev\u00f2 persino alcune tegole di marmo dal tempio di Giunone Lacinia a Crotone, ma il Senato romano gli ordin\u00f2 di ricollocarle al loro posto.\nIl tempio, ricordato da Vitruvio come esempio \"sistilo\" (con l'intercolumnio pari a due volte il diametro delle colonne), scomparve prima del 22: probabilmente fu distrutto nell'incendio della scena del teatro di Pompeo, nel 21."}
{"id": "2265262", "revid": "3082", "url": "https://it.wikipedia.org/wiki?curid=2265262", "title": "Tempio della Fortuna Equestre", "text": ""}
{"id": "2265265", "revid": "22547155", "url": "https://it.wikipedia.org/wiki?curid=2265265", "title": "Ganz Danubius", "text": ""}
{"id": "2265269", "revid": "33689", "url": "https://it.wikipedia.org/wiki?curid=2265269", "title": "Marco Magrio Basso", "text": "Fu console \"prior\" assieme a Lucio Ragonio Quinziano nel 289."}
{"id": "2265273", "revid": "33689", "url": "https://it.wikipedia.org/wiki?curid=2265273", "title": "Pomponio Vittoriano", "text": "Fu console \"posterior\" assieme all'imperatore Probo nel 282; in quello stesso anno fu \"praefectus urbi\"."}
{"id": "2265277", "revid": "228587", "url": "https://it.wikipedia.org/wiki?curid=2265277", "title": "Michel Meslin", "text": "Ha fondato e diretto l'IRER (\"Institut de recherche pour l'\u00e9tude des religions\").\nDocente in svariate universit\u00e0 europee ed americane, scrisse una dozzina di opere e qualche centinaio di saggi in riviste specializzate. \n\u00c8 tra l'altro stato professore di storia delle religioni comparate e presidente dell'universit\u00e0 Paris IV: Paris-Sorbonne.\nLa sua opera si inscrive in una prospettiva antropologica dello studio dei fatti religiosi. Si tratterebbe dell'unica prospettiva a permettere la comprensione della sacralit\u00e0, vissuta dall'uomo in maniera sempre diversa a seconda della diversit\u00e0 delle culture.\nNel suo saggio classico \"Pour une science des religions\", del 1973, tenta di definire l'analisi scientifica del sacro e di creare i contorni di una antropologia religiosa."}
{"id": "2265281", "revid": "345405", "url": "https://it.wikipedia.org/wiki?curid=2265281", "title": "Analisi grammaticale", "text": "L'analisi grammaticale \u00e8 il procedimento per identificare la categoria lessicale (e le relative sottocategorie) di ogni parola nel contesto nel quale \u00e8 usata. Ogni parola pu\u00f2 appartenere ad una delle nove categorie lessicali dell'italiano, cinque variabili: articolo, aggettivo, sostantivo o nome, pronome, verbo, e quattro invariabili: avverbio, preposizione, congiunzione, interiezione o esclamazione.\nPer la corretta identificazione della categoria lessicale, \u00e8 essenziale la valutazione del contesto nel quale si situa la parola da analizzare. Infatti vi sono parole che possono appartenere a categorie lessicali differenti quando usate in differenti contesti. Un semplice esempio ci mostra questo fatto per la comunissima parola \"la\", che pu\u00f2 essere sia articolo sia pronome: dammi \"la\" (articolo) mela che \"la\" (pronome) porto a scuola. Per la corretta identificazione della categoria lessicale di ciascuna parola occorre quindi considerare le relazioni con le parole adiacenti e con le parole correlate all'interno di una frase. Cinque categorie si dicono variabili perch\u00e9 possono cambiare declinazione: p.es. mela e mele (sostantivo, rispettivamente singolare e plurale), bello e bella (aggettivo, rispettivamente maschile e femminile), mangio e mangiamo (verbo, indicativo presente prima persona singolare e plurale). Altre quattro si dicono invariabili perch\u00e9 non possono mutare: p.es. presto e tardi (entrambe avverbio), con e sopra (entrambe preposizioni).\nLe sottocategorie che specificano nel dettaglio le caratteristiche di una categoria possono essere molto numerose, la tabella riportata in figura \u00e8 un esempio.\nSi pu\u00f2 dire che l'analisi grammaticale serve a riconoscere il ruolo che le parole hanno nella frase. Ciascuna categoria lessicale infatti identifica una funzione per le parole: per esempio i sostantivi indicano le entit\u00e0, materiali o astratte, di cui si parla, gli aggettivi si usano per descrivere le qualit\u00e0 che queste entit\u00e0 hanno, e i pronomi si usano in vece dei sostantivi, costituendone un riferimento astratto ed esterno. Mentre questo concetto \u00e8 ben chiaro e condiviso, le cose si complicano rapidamente entrando nei dettagli. Infatti questa interpretazione funzionale della analisi grammaticale porta ad allontanarsi un pochino dalla impostazione classica, di origine latina e seguita tuttora dalla scuola, quando si affrontano le altre parti del discorso, e a definire talvolta diverse classificazioni o categorie che comprendono parole di diverse categorie lessicali. Per esempio, si pu\u00f2 dire che gli articoli hanno un ruolo di determinatori (\"la\" mela \u00e8 diverso da \"una\" mela), e questo ruolo di determinatori \u00e8 anche assegnabile ad alcune parole che classicamente non sono articoli ma aggettivi (\"questa\" mela, \"quella\" mela): una categoria di determinatori comprenderebbe quindi gli articoli e alcuni aggettivi, quelli che nella grammatica classica sono chiamati appunto aggettivi determinativi.\nPer i verbi occorre definire due grandi classi, peraltro gi\u00e0 riconosciute anche nella grammatica classica: i verbi che indicano azioni (verbi predicativi), come io \"corro\", \"rido\", \"mangio\"; e i verbi che assegnano delle propriet\u00e0, come io \"sono\" sudato, \"mi sento\" allegro, \"divento\" affamato (verbi copulativi). Dal punto di vista di una grammatica moderna, chiamare sempre verbi tutte queste parole \u00e8 abbastanza impreciso, e conviene invece dire che i verbi copulativi stabiliscono delle relazioni ISA, svolgendo una funzione molto simile a quello che in matematica \u00e8 il ruolo del simbolo =.\nInfine, gli avverbi hanno generalmente un ruolo di modificatori, come gi\u00e0 i classici gli riconoscevano; infatti avverbio deriva da \"ad verbum\", vicino alla parola, ad indicare che gli avverbi stanno vicini ad altre parole, senza le quali non avrebbero un significato preciso. Gli avverbi non definiscono ci\u00f2 di cui si parla, si potrebbe dire, ma lo modulano per adattarlo alle esigenze di chi parla. \"Poco\" pane, \"non\" correre, \"troppo\" matura, \"solo\" io sono molto diversi da \"poco\" coraggio, \"non\" fumare, \"troppo\" magra, \"solo\" tu pur usando esattamente gli stessi avverbi. Da questi semplici esempi si vede anche che gli avverbi possono modificare tutte le altre parole, e possono anche modificare altri avverbi, come in \"non troppo velocemente\", dove gli avverbi \"non\" e \"troppo\" modificano l'avverbio \"velocemente\"."}
{"id": "2265283", "revid": "214509", "url": "https://it.wikipedia.org/wiki?curid=2265283", "title": "Part-of-speech tagging", "text": ""}
{"id": "2265284", "revid": "38120", "url": "https://it.wikipedia.org/wiki?curid=2265284", "title": "Tappeto volante (disambigua)", "text": ""}
{"id": "2265293", "revid": "122925370", "url": "https://it.wikipedia.org/wiki?curid=2265293", "title": "Semantica lessicale", "text": "La semantica lessicale \u00e8 un sottocampo della semantica e consiste nello studio di come e che cosa denotano le parole di una lingua. Le parole possono denotare cose nel mondo o concetti, secondo il particolare approccio alla semantica lessicale.\nLe unit\u00e0 di significato nella semantica lessicale sono dette unit\u00e0 lessicali. Apprendere nuove parole e i loro significati equivale ad apprendere nuove unit\u00e0 lessicali. Mentre il processo di apprendimento delle regole grammaticali della propria lingua nativa avviene durante i primi anni di vita, quello relativo all'apprendimento di unit\u00e0 lessicali avviene tipicamente durante tutta la vita di una persona.\nLa semantica lessicale copre teorie di classificazione e decomposizione del significato delle parole, le differenze e le similarit\u00e0 di struttura lessico-semantica tra diverse lingue e all'interno della stessa lingua (campo semantico). Si occupa inoltre del contributo del significato delle parole a quello di una frase. \nNella semantica rientra anche lo studio del fenomeno linguistico della desemantizzazione per cui vengono tolti alcuni significati parziali di una parola per mettere in evidenza un significato pi\u00f9 ampio (per esempio: \"ammazzare il tempo\") "}
{"id": "2265296", "revid": "357887", "url": "https://it.wikipedia.org/wiki?curid=2265296", "title": "Jacques Lu Cont", "text": ""}
{"id": "2265297", "revid": "339392", "url": "https://it.wikipedia.org/wiki?curid=2265297", "title": "Analisi della rete sociale", "text": ""}
{"id": "2265301", "revid": "214509", "url": "https://it.wikipedia.org/wiki?curid=2265301", "title": "Sovradattamento", "text": ""}
{"id": "2265304", "revid": "1534511", "url": "https://it.wikipedia.org/wiki?curid=2265304", "title": "Training e test set", "text": "Nell'apprendimento automatico un training set (o insieme di addestramento) \u00e8 un insieme di dati che vengono utilizzati per addestrare un sistema supervisionato (come una rete neurale o un classificatore probabilistico). Il sistema addestrato viene quindi messo alla prova sul test set. Questi ultimi sono utilizzati in diverse aree dell'informatica quali intelligenza artificiale, apprendimento automatico, programmazione genetica, sistemi intelligenti e nell'area della statistica. \nIl training set spesso consiste di un vettore di input a cui \u00e8 associata una risposta o una determinata classificazione. Una volta eseguito, l'algoritmo apprende, in base alla risposta o alla classificazione, quali caratteristiche discriminano gli elementi appartenenti alle differenti categorie.\nMotivazione.\nL'apprendimento di un classificatore supervisionato \u00e8 tipicamente effettuato a partire da un insieme di addestramento (training set). Molti approcci alla supervisione cercano relazioni empiriche tra i dati dell'insieme di addestramento che tendono a generare il fenomeno del cosiddetto sovradattamento (overfitting). Ci\u00f2 significa che tendono a identificare relazioni nell'insieme di addestramento che non valgono in generale. Per verificare se le relazioni empiriche apprese dal classificatore sono realmente generali, si valuta il classificatore su un test set, tipicamente disgiunto dall'insieme di addestramento."}
{"id": "2265305", "revid": "1534511", "url": "https://it.wikipedia.org/wiki?curid=2265305", "title": "Training set", "text": ""}
{"id": "2265306", "revid": "172126", "url": "https://it.wikipedia.org/wiki?curid=2265306", "title": "Borsa scrotale", "text": ""}
{"id": "2265308", "revid": "339392", "url": "https://it.wikipedia.org/wiki?curid=2265308", "title": "Insieme di addestramento", "text": ""}
{"id": "2265309", "revid": "438678", "url": "https://it.wikipedia.org/wiki?curid=2265309", "title": "Classificatore bayesiano", "text": "Un classificatore \"bayesiano\" \u00e8 un classificatore basato sull'applicazione del teorema di Bayes.\nIl classificatore \"bayesiano\" richiede la conoscenza delle probabilit\u00e0 a priori e condizionali relative al problema, quantit\u00e0 che in generale non sono note ma sono tipicamente stimabili. Se \u00e8 possibile ottenere delle stime affidabili delle probabilit\u00e0 coinvolte nel teorema, il classificatore \"bayesiano\" risulta generalmente affidabile e potenzialmente compatto. Spesso viene detto \"classificatore \"bayesiano\" completo\" (\"full Bayes classifier\" o anche \"belief network\"). Per costruzione, il classificatore \"bayesiano\" minimizza il rischio di classificazione.\nNel gergo della classificazione di testi, con il termine \"classificatore \"bayesiano\"\" ci si riferisce convenzionalmente al cosiddetto \"classificatore \"bayesiano\" ingenuo\" (\"na\u00efve Bayes classifier\"), ossia un classificatore \"bayesiano\" semplificato con un modello di probabilit\u00e0 sottostante che fa l'ipotesi di indipendenza delle \"caratteristiche\", cio\u00e8 assume che la presenza o l'assenza di un particolare attributo in un documento testuale non \u00e8 correlata alla presenza o assenza di altri attributi.\nIn queste ipotesi semplificate (dette appunto \"ingenue\", in inglese anche \"idiot\"), il modello \u00e8 realizzabile con molta maggiore facilit\u00e0. L'esperienza dimostra che il metodo funziona in molti problemi pratici, come per esempio il filtraggio anti-spam adattivo."}
{"id": "2265311", "revid": "767487", "url": "https://it.wikipedia.org/wiki?curid=2265311", "title": "Classificatore (matematica)", "text": "In matematica e nell'apprendimento automatico, un classificatore \u00e8 una mappatura da uno spazio (discreto o continuo) di \"feature\" X a un insieme di etichette Y. Un classificatore pu\u00f2 essere prefissato o basato su apprendimento automatico. Questi ultimi tipi di classificatori si dividono in supervisionati e non supervisionati, secondo se fanno uso o meno di un insieme di addestramento per apprendere il modello di classificazione.\nEsempi di classificatori basati sull'apprendimento automatico sono le reti neurali, i classificatori bayesiani e gli alberi di decisione."}
{"id": "2265312", "revid": "48344", "url": "https://it.wikipedia.org/wiki?curid=2265312", "title": "Sintema Emiliano-Romagnolo inferiore", "text": ""}
{"id": "2265313", "revid": "1444886", "url": "https://it.wikipedia.org/wiki?curid=2265313", "title": "Sabato", "text": "Sabato \u00e8 il sesto giorno della settimana (o settimo, nella settimana ebraica), tra il venerd\u00ec e la domenica. Il nome deriva dall'ebraico \"shabbat\" ovvero \u00abgiorno di riposo\u00bb, filtrato attraverso il greco \u03c3\u03ac\u03b2\u03b2\u03b1\u03c4\u03bf\u03bd e poi il latino \"sabb\u0103tum\"; anticamente era chiamato s\u00e0bbato.\nIl sabato nella storia e nella cultura.\nPer il mondo romano, come gi\u00e0 per l'astrologia caldea, prima dell'avvento del cristianesimo, era \"Saturni dies\", giorno di Saturno, nome usato ancora oggi nei paesi di lingua inglese (\"Saturday\"). Per i Romani era un giorno di cattivo augurio, all'incirca come nell'Italia odierna lo \u00e8 il venerd\u00ec.\nDurante il fascismo prese il nome di \u00absabato fascista\u00bb, connotato da una conclusione anticipata del lavoro, per dedicare il resto della giornata ad attivit\u00e0 culturali, sportive, paramilitari, politiche e professionali.\nNel pensiero di Giacomo Leopardi, espresso nel \"Sabato del villaggio\", il sabato viene assurto a metafora delle speranze e delle illusioni umane, tipiche della giovent\u00f9, che resteranno tuttavia insoddisfatte dall'et\u00e0 adulta, come l'attesa della festa \u00e8 destinata a spegnersi nella deludente domenica. Il poeta conclude cos\u00ec che il piacere non \u00e8 uno stato duraturo, ma solo una condizione di attesa, un passaggio transitorio dal dolore alla noia.\n&lt;poem&gt;\n&lt;/poem&gt;\nIl sabato nell'arte.\n\u00c8 storicamente rappresentato con le sembianze iconografiche di Crono o Saturno, il dio primordiale che diede origine al tempo, spesso munito di una falce, simbolo del lavoro operoso, ma che lo rende anche un dio della morte. Nella Sala delle Arti liberali e dei Pianeti di palazzo Trinci a Foligno, il sabato corrisponde all'et\u00e0 della maturit\u00e0 fra i sette periodi della vita umana.\nFestivit\u00e0 correlate.\nPer alcune categorie di lavoratori \u00e8 giorno di riposo assieme alla domenica, mentre per la maggioranza di loro \u00e8 l'ultimo lavorativo. Il riposo a partire dal pomeriggio del sabato \u00e8 anche detto \u00absabato inglese\u00bb in quanto inizialmente diffuso in Inghilterra, soprattutto per le categorie impiegatizie.\nPer l'ebraismo \u00e8 il settimo e ultimo giorno della settimana, detto \"Shabbat\", giorno di astensione da qualsiasi opera creatrice, dunque anche dal lavoro (\"Esodo\" ), e di celebrazione dell'opera di Dio (\"Deuteronomio\" ) secondo le prescrizioni dei dieci comandamenti. Adottando un processo inverso a quello dei Caldei, gli ebrei chiamano il pianeta Saturno \u00abShabtai\u00bb, cio\u00e8 il pianeta del sabato: hanno dato al pianeta il nome del giorno della settimana.\nNel mondo islamico, essendo il venerd\u00ec il giorno di riposo principale, dal punto di vista lavorativo la funzione che inizia di sabato \u00e8 svolta, appunto, fino al gioved\u00ec."}
{"id": "2265314", "revid": "838137", "url": "https://it.wikipedia.org/wiki?curid=2265314", "title": "Ipotesi di Riemann generalizzata", "text": "In matematica, l'ipotesi di Riemann generalizzata \u00e8 una congettura riguardante gli zeri delle funzioni L di Dirichlet; fu probabilmente formulata per la prima volta da Piltz nel 1884 e rimane tuttora non dimostrata. Pi\u00f9 precisamente, essa afferma che per ogni carattere di Dirichlet \u03c7, tutti gli zeri della funzione L di Dirichlet \"L\"(\"s\",\u03c7) con parte reale compresa tra 0 e 1, stanno nella retta di parte reale uguale a \u00bd. Dato che la funzione zeta di Riemann \u00e8 una particolare funzione L di Dirichlet (precisamente quella associata al carattere di modulo 1), si ha che l'ipotesi di Riemann generalizzata implica l'ipotesi di Riemann.\nDefinizione.\nUn carattere di Dirichlet \u00e8 una funzione aritmetica completamente moltiplicativa \u03c7(\"n\") tale che esiste un intero positivo \"k\" con \u03c7(\"n\" + \"k\") = \u03c7(\"n\") per ogni \"n\" e \u03c7(\"n\") = 0 se il massimo comun divisore di \"n\" e \"k\" \u00e8 maggiore di 1. La funzione L di Dirichlet associata a \u03c7(\"n\") \u00e8 la serie di Dirichlet L(s,\u03c7) definita come\nper ogni numero complesso \"s\" con parte reale maggiore di 1. Le funzioni ottenute in questo modo si possono sempre estendere analiticamente a una funzione meromorfa definita su tutto il piano complesso. L'ipotesi di Riemann generalizzata afferma che per ogni carattere di Dirichlet \u03c7(\"n\"), se la parte reale di uno zero di L(\u03c7,\"s\") \u00e8 compresa tra 0 e 1, allora essa deve essere necessariamente uguale a 1/2.\nL'ipotesi di Riemann generalizzata \u00e8 tuttora indimostrata e pi\u00f9 precisamente la propriet\u00e0 non \u00e8 stata ancora dimostrata per neanche una funzione L di Dirichlet.\nConseguenze dell'ipotesi di Riemann generalizzata.\nDato che implica l'ipotesi di Riemann, l'ipotesi generalizzata ha un gran numero di conseguenze sulla distribuzione dei numeri primi. A differenza di essa per\u00f2, l'ipotesi di Riemann generalizzata riesce a predire con un'ottima approssimazione anche la distribuzione dei primi all'interno delle progressioni aritmetiche.\nPi\u00f9 precisamente, data una progressione aritmetica, ossia una successione della forma \"a\", \"a\"+\"d\", \"a\"+2\"d\", \"a\"+3\"d\", ... con \"a\" e \"d\" numeri naturali, il teorema di Dirichlet sulle progressioni aritmetiche afferma che la progressione contiene infiniti primi se e solo se \"a\" e \"d\" sono coprimi. Inoltre, denotando con \u03c0(\"x\",\"a\",\"d\") il numero di primi minori di \"x\" in questa progressione, si pu\u00f2 dimostrare che \u03c0(\"x\",\"a\",\"d\") \u00e8 asintotico per \"x\" che tende all'infinito a\nove \u03c6(\"d\") denota la funzione \u03c6 di Eulero, Li (\"x\") il logaritmo integrale e \"O\" \u00e8 il simbolo di Landau. Assumendo l'ipotesi di Riemann generalizzata si dimostra che l'errore che si fa con tale approssimazione \u00e8 estremamente piccolo, precisamente che, per \"x\" che tende all'infinito,\nper ogni \u03b5&gt;0.\nAltre importanti conseguenze che seguirebbero dalla dimostrazione di questa ipotesi sono la congettura debole di Goldbach e l'esistenza di una radice primitiva modulo \"p\" minore di 70 (ln(\"p\"))2 per ogni primo \"p\".\nUna dimostrazione dell'ipotesi di Riemann generalizzata avrebbe un profondo impatto anche sulla crittografia, infatti l'algoritmo di primalit\u00e0 di Miller-Rabin risulterebbe di complessit\u00e0 polinomiale. Lo stesso avverrebbe per l'algoritmo di Shanks-Tonelli, uno degli ingredienti principali nell'algoritmo di fattorizzazione del crivello quadratico."}
{"id": "2265316", "revid": "1100311", "url": "https://it.wikipedia.org/wiki?curid=2265316", "title": "Franco Paleari", "text": "Carriera.\nGiocatore.\nPaleari debutta in giovane et\u00e0 nell'Alberto da Giussano, piccola formazione di Legnano, e di l\u00ec si trasferisce in Serie D alla Juve Domo. 5 presenze gli sono sufficienti per essere ingaggiato in Serie B dal Novara. Con i piemontesi non scende mai in campo e va a farsi le ossa prima al Conegliano e poi all'Udinese, allora impegnata nel campionato di Serie C.\nNel 1977 nella semifinale di Coppa Italia di Serie C tra Udinese e Novara (coppa poi vinta dall'Udinese) dagli undici metri segna il decisivo 3-2 per i friulani.\nPassa quindi in prestito al Campobasso prima di fare ritorno ancora all'Udinese dove nelle prime partite \u00e8 ancora titolare. Si infortuna nella partita contro il Brescia, perde il posto a favore di Fausto Borin ed Ernesto Galli e torna ancora a Campobasso dove si ripete ai livelli dell'anno precedente tanto che nel 1980 viene chiamato a difendere i pali dell'Verona in Serie B. Qui gli viene spesso preferito il pi\u00f9 esperto Paolo Conti raccogliendo 8 presenze in campionato.\nLa Cavese neopromossa in Serie B decide allora di chiedere in prestito il giovane Paleari al Verona in cambio di Vanoli. Titolare la prima stagione con mister Pietro Santin (il suo vice Antonio Pigino non ebbe il minimo spazio), nella stagione successiva la Cavese lotta fino alla fine per la Serie A e si colloca a pochi punti dalla zona promozione alle spalle di e . In quella stagione Paleari diventa celebre per la sua fama di para-rigori: alla Cavese vengono assegnati 9 rigori contro e Paleari ne riesce a neutralizzare 5.\nLa stagione successiva passa al dove \u00e8 titolare fra i pali per tre stagioni, due in Serie B intervallate da un anno in Serie C1.\nDopo il fallimento dei rosanero, dal 1986 al 1988 \u00e8, sempre fra i cadetti, al Messina di Scoglio e Salvatore Schillaci, prima di approdare al . Quella in Emilia (stagione 1988-1989) \u00e8 l'ultima esperienza in Serie B di una carriera che si conclude con le maglie di e .\nIn carriera ha totalizzato complessivamente 216 presenze in Serie B.\nAllenatore.\nCessata l'attivit\u00e0 agonistica (con una breve parentesi al dal 1997 al 1999) collabora con il come allenatore dei portieri, allenando tra gli altri Fabrizio Lorieri, Vincenzo Sicignano, Marco Amelia, Antonio Chimenti e Francesco Benussi. Il 23 gennaio 2006 in seguito all'esonero di Silvio Baldini e fino al termine della stagione diventa allenatore del in tandem con Roberto Rizzo, ancora sprovvisto di patentino per allenare in Serie A. Il 3 luglio 2009 lascia definitivamente la societ\u00e0.\nIl 7 luglio 2009 diventa allenatore dei portieri del .\nIl 7 agosto 2012 diventa allenatore dei portieri del Palermo, sotto la guida di Giuseppe Sannino, Gian Piero Gasperini e Alberto Malesani. Il 19 giugno 2013 viene confermato nello staff tecnico della squadra, affidata stavolta a Gennaro Gattuso, restando nei ranghi societari anche dopo l'esonero dell'ex Campione del mondo in favore di Giuseppe Iachini.\nIl 12 giugno 2015 il club rosanero comunica che, a partire dal 1\u00ba luglio seguente, Paleari sar\u00e0 sostituito da Vincenzo Sicignano.\nTre giorni dopo il Trapani annuncia che Paleari sar\u00e0 il preparatore dei portieri del club allenato da Serse Cosmi per la stagione 2015-2016, collaborazione conclusa nel 2018.\nIl 15 dicembre 2021 viene nominato vice tecnico di Paolo Negro al , in Serie C. Viene esonerato dopo due settimane insieme a Negro.\nStatistiche.\nStatistiche da allenatore.\n\"Statistiche aggiornate al 30 giugno 2006.\""}
{"id": "2265317", "revid": "214509", "url": "https://it.wikipedia.org/wiki?curid=2265317", "title": "Natural language processing", "text": ""}
{"id": "2265318", "revid": "214509", "url": "https://it.wikipedia.org/wiki?curid=2265318", "title": "Trattamento automatico del linguaggio", "text": ""}
{"id": "2265320", "revid": "123202811", "url": "https://it.wikipedia.org/wiki?curid=2265320", "title": "The Liberator (periodico 1831)", "text": "\"The Liberator \"era un settimanale abolizionista fondato da William Lloyd Garrison nel 1831 e pubblicato ininterrottamente per 35 anni, dal 1\u00ba gennaio 1831 al 1\u00ba gennaio 1866. Bench\u00e9 la tiratura fosse di sole 3000 copie e tre quarti degli abbonati nel 1834 fossero afroamericani, il giornale si guadagn\u00f2 una certa fama a livello nazionale per il suo intransigente sostegno alla \"immediata e completa emancipazione di tutti gli schiavi\" negli Stati Uniti. Garrison dett\u00f2 la linea del giornale nella sua famosa lettera aperta intitolata \"To the Public\", pubblicata nel primo numero:\n\"The Liberator\" incontr\u00f2 la resistenza di molti parlamenti e gruppi locali: ad esempio la Carolina del Nord accus\u00f2 Garrison di essere un criminale, e la Vigilance Association di Columbia (Carolina del Sud) offr\u00ec una taglia di 1.500 dollari (pari a 25.957,20 dollari del 2005) per chi avesse identificato i distributori del giornale.\n\"The Liberator\" continu\u00f2 ad uscire per tre decenni dalla sua fondazione fino alla fine della Guerra civile americana. Garrison mise fine alla pubblicazione con un articolo di addio alla fine del 1865, quando la ratifica del tredicesimo emendamento della costituzione abol\u00ec la schiavit\u00f9 negli Stati Uniti. Garrison scrisse nella sua rubrica:"}
{"id": "2265326", "revid": "228587", "url": "https://it.wikipedia.org/wiki?curid=2265326", "title": "NAMC YS-11", "text": " \nIl NAMC YS-11 \u00e8 un aereo di linea turboelica costruito dal consorzio giapponese Nihon Aircraft Manufacturing Corporation. Il progetto fu varato dal locale Ministero del Commercio Internazionale e dell'Industria nel 1954. Il primo aeromobile usc\u00ec di fabbrica nel 1962 e la produzione cess\u00f2 nel 1974.\nAd oggi, l'YS-11 \u00e8 l'unico aereo commerciale di successo realizzato da un marchio giapponese, sia prima che dopo la Seconda guerra mondiale. In totale sono stati prodotti 182 esemplari. Sebbene gli apparecchi siano stati progettati e costruiti in Giappone, i motori furono costruiti da Rolls-Royce. Inoltre i dispositivi elettronici, gli strumenti di misura, gli apparati e le avioniche furono acquisiti sia da industrie giapponesi che da fornitori esteri d'oltremare per tutto il periodo di produzione.\nIl consorzio di imprese che diede vita alla NAMC includeva la Mitsubishi Heavy Industries e la Fuji Heavy Industries (quest'ultima ora meglio conosciuta come la societ\u00e0 controllante del costruttore automobilistico Subaru), entrambe principali costruttrici di aerei da caccia sempre durante l'ultima guerra. Il bimotore YS-11 tramand\u00f2 caratteristiche operative molto simili al quadrimotore Vickers Viscount e aveva il 50% di capacit\u00e0 in pi\u00f9 rispetto al concorrente Fokker F.27.\nNel 2007 un esemplare \u00e8 stato preservato presso il Mechanical Engineering Heritage N.13 di Tokyo.\nUtilizzatori.\nAd agosto 2006, un totale di 21 YS-11 di tutte le varianti rimanevano in servizio presso Aboitiz Air (6), Air Link International Airways (1), Air Philippines (3), Asian Spirit (2), Mahfooz Aviation (1), Phuket Airlines (4), South Phoenix Airways (2), Aero Union (1) e Garcela Air Cargo (1).\nDi seguito sono elencati tutti gli operatori di questo apparecchio:"}
{"id": "2265329", "revid": "288070", "url": "https://it.wikipedia.org/wiki?curid=2265329", "title": "YS-11", "text": ""}
{"id": "2265338", "revid": "57342", "url": "https://it.wikipedia.org/wiki?curid=2265338", "title": "Premi C\u00e9sar 1996", "text": "La cerimonia di premiazione della 21\u00aa edizione dei Premi C\u00e9sar si \u00e8 svolta il 3 febbraio 1996 al Th\u00e9\u00e2tre des Champs-\u00c9lys\u00e9es di Parigi. \u00c8 stata presieduta da Philippe Noiret e presentata da Antoine de Caunes. \u00c8 stata trasmessa da Canal+.\nIl film che ha ottenuto il maggior numero di candidature (undici) \u00e8 stato \"Nelly e Mr. Arnaud\" (\"Nelly et Monsieur Arnaud\") di Claude Sautet, mentre il film che ha vinto il maggior numero di premi (tre) \u00e8 stato \"L'odio\" (\"La haine\") di Mathieu Kassovitz.\nVincitori e candidati.\nI vincitori sono indicati in grassetto, a seguire gli altri candidati."}
{"id": "2265339", "revid": "290948", "url": "https://it.wikipedia.org/wiki?curid=2265339", "title": "Chimica delle superfici e interfacce", "text": ""}
{"id": "2265345", "revid": "1971044", "url": "https://it.wikipedia.org/wiki?curid=2265345", "title": "Tonie Marshall", "text": "Nel 2000 \u00e8 stata la prima donna (ed \u00e8 tuttora l'unica) a ricevere il Premio C\u00e9sar per il miglior regista.\nBiografia.\nFiglia dell'attore e regista americano William Marshall e dell'attrice francese Micheline Presle, debutt\u00f2 al cinema come attrice nei primi anni settanta, interpretando fra gli altri \"Niente di grave, suo marito \u00e8 incinto\" (1973) di Jacques Demy, ma in seguito recit\u00f2 soprattutto in diversi lavori per la televisione.\nEsord\u00ec alla regia e alla sceneggiatura nel 1989 con il film \"Pentimento\".\nSeguirono \"Pas tr\u00e8s catholique\" (1994) e \"Enfants de salaud\" (1996), ma il grande successo arriv\u00f2 nel 1999 con \"Sciampiste &amp; Co.\", commedia corale femminile che super\u00f2 il milione di spettatori in patria e vinse ben quattro Premi C\u00e9sar (miglior film, miglior regia, miglior sceneggiatura e miglior promessa femminile alla futura star internazionale Audrey Tautou), prevalendo sui pi\u00f9 quotati avversari \"La ragazza sul ponte\" di Patrice Leconte e \"Giovanna d'Arco\" di Luc Besson.\nDiresse la \"TaboTabo Films\", una societ\u00e0 di produzione da lei creata nel 1993.\n\u00c8 morta a Parigi il 12 marzo 2020, all'et\u00e0 di 68 anni, dopo una lunga malattia."}
{"id": "2265348", "revid": "125110140", "url": "https://it.wikipedia.org/wiki?curid=2265348", "title": "Maria Messina", "text": "Era zia di Annie Messina (figlia del fratello di Maria, Salvatore).\nBiografia.\nNacque a Palermo da Gaetano, ispettore scolastico, e Gaetana Valenza Trajna, discendente di una famiglia baronale di Prizzi. Cresciuta a Messina, trascorse un'infanzia isolata, con i genitori e il fratello. Durante l'adolescenza, viaggi\u00f2 molto nel Centro e Sud dell'Italia, per via dei continui spostamenti del padre, finch\u00e9, nel 1911, la sua famiglia si stabil\u00ec a Napoli. Maria Messina si autoeduc\u00f2 e fu, in seguito, incoraggiata dal fratello maggiore a iniziare una carriera come scrittrice.\nAll'et\u00e0 di ventidue anni, inizi\u00f2 una fitta corrispondenza con Giovanni Verga, e tra il 1909 e il 1921, pubblic\u00f2 una serie di racconti. Grazie all'appoggio di Verga, inoltre, una sua novella, \"Luciuzza\", usc\u00ec nel 1914 sull'importante rivista letteraria \"Nuova Antologia\"; un'altra, \"La M\u00e8rica\", uscita nel 1912 su \"La Donna\", vinse il premio Medaglia d'Oro.\nIntrattenne una fitta corrispondenza anche con altre personalit\u00e0 del tempo, come l'editore fiorentino Enrico Bemporad e il poeta e critico siciliano Alessio Di Giovanni. In totale, produsse diverse raccolte di novelle, cinque romanzi e una selezione di letture per bambini, che le diedero un notevole prestigio. Di un certo valore sono stati i suoi contributi nelle riviste e il suo articolo, \"Inchiesta su Verga\", in un volume collettaneo del 1929, \"Studi verghiani\", a cura di Lina Perroni. Nel 1928 usc\u00ec il suo ultimo romanzo, \"L'amore negato\", mentre la sclerosi multipla, che le era stata diagnosticata a vent'anni, si stava complicando. Maria Messina mor\u00ec, a Pistoia, nel 1944, a causa di questo male.\nVisse molti anni a Mistretta, citt\u00e0 in provincia di Messina, nel cuore dei monti Nebrodi, dove ambient\u00f2 molti suoi racconti. Le sue spoglie mortali, assieme a quelle della madre, sono state traslate, il 24 aprile 2009, proprio a Mistretta, considerata come una sua seconda patria. Maria Messina \u00e8 divenuta \"cittadina onoraria\" dell'antica \"capitale\" dei Nebrodi.\nDopo la morte prematura, il suo nome cominci\u00f2 pian piano a essere dimenticato e i suoi libri ad andare fuori catalogo.\nSoltanto nel 1980 venne riscoperta da Leonardo Sciascia, cosicch\u00e9 numerose opere di Maria Messina sono state ripubblicate da Sellerio dal 1981 al 2009. Successivamente le opere della scrittrice palermitana sono tornate in libreria grazie a Salvatore Asaro, massimo esperto della narrativa messiniana, il quale nel 2017 ne ha fatto ristampare per le Edizioni Croce i romanzi \"Alla deriva\", con la prefazione della scrittrice Elena Stancanelli, \"Le pause della vita\", \"Primavera senza sole\" e \"Un fiore che non fior\u00ec\".\nMaria Messina \u00e8 annoverata tra le scrittrici pi\u00f9 importanti della storia della letteratura italiana del primo Novecento; \u00e8 quindi censita in \"Le autrici della letteratura italiana\".\nLa scrittura.\nLa scrittura di Maria Messina si concentr\u00f2 soprattutto sulla cultura siciliana, avendo, come temi principali, l'isolamento e l'oppressione delle giovani donne siciliane. Inoltre, la sua scrittura si focalizz\u00f2 sulla dominazione e sottomissione inerenti alle relazioni sentimentali tra uomini e donne. Uno dei suoi romanzi pi\u00f9 conosciuti, \"La casa nel vicolo\", segn\u00f2 un punto di svolta verso la descrizione delle condizioni psicologiche: nella sua narrazione, Messina descrisse l'oppressione delle donne come inevitabile e ciclica e, a causa di ci\u00f2, alcuni sostengono che lei non fu una femminista. Ciononostante, le donne che ritrasse furono la rappresentazione di potenti dichiarazioni di atteggiamento di sfida."}
{"id": "2265350", "revid": "55935", "url": "https://it.wikipedia.org/wiki?curid=2265350", "title": "Ogige", "text": ""}
{"id": "2265358", "revid": "547034", "url": "https://it.wikipedia.org/wiki?curid=2265358", "title": "Megan Dodds", "text": "\u00c8 sposata con il fotografo Oliver Pearce da cui ha avuto una figlia, Isabella."}
{"id": "2265360", "revid": "1568601", "url": "https://it.wikipedia.org/wiki?curid=2265360", "title": "Tirich Mir", "text": "Il Tirich Mir (7.708 ) \u00e8 la montagna pi\u00f9 alta della catena dell'Hindu Kush, in Pakistan.\nLa montagna fu scalata per la prima volta il 21 luglio 1950 da una spedizione norvegese composta da Arne N\u00e6ss, Per Kvernberg, Henry Berg e Tony Streather."}
{"id": "2265363", "revid": "1543377", "url": "https://it.wikipedia.org/wiki?curid=2265363", "title": "D\u00f3ra Horv\u00e1th", "text": "Giocava nel ruolo di schiacciatrice.\nCarriera.\nD\u00f3ra Horv\u00e1th, soprannominata Dodo, inizia la sua carriera pallavolistica nella squadra della sua citt\u00e0, ossia Budapest, debuttando nel 2003 con la maglia del Vasas Sport Club, militante nel massimo campionato ungherese, club con il quale vince uno scudetto nel 2005. Nel 2004 viene convocata per la prima volta in nazionale.\nNella stagione 2006-07 viene acquistata dalla Pallavolo Villanterio di Pavia, squadra italiana di serie A2: con la stessa formazione raggiunge nel 2008 la promozione in serie A1, contribuendo notevolmente alla promozione in quanto a fine campionato risulter\u00e0 la migliore realizzatrice della squadra. Nella stagione 2008-09 \u00e8 tra il sestetto titolare della squadra pavese.\nNella stagione 2010-11 viene ingaggiata dall'Asystel Novara con cui resta per due annate, per poi passare nella stagione 2012-13 all'Universal Volley Femminile Modena; tuttavia nel 2013, dopo il fallimento della societ\u00e0, si trasferisce in Russia ingaggiata dal Volejbol'nyj klub Ufimo\u010dka. Nella stagione successiva passa al Rabit\u0259 Bak\u0131 Voleybol Klubu, club della Superliqa azera col quale vince due scudetti; con la nazionale vince la medaglia d'oro all'European League 2015.\nNella stagione 2015-16 ritorna a Modena vestendo la maglia della , che per\u00f2 lascia gi\u00e0 nella stagione seguente, quando viene ingaggiata in Turchia dal , club impegnato nella Sultanlar Ligi col quale vince la Challenge Cup; al termine dell'annata annuncia il proprio ritiro."}
{"id": "2265364", "revid": "343261", "url": "https://it.wikipedia.org/wiki?curid=2265364", "title": "Anolide cubano", "text": ""}
{"id": "2265366", "revid": "547034", "url": "https://it.wikipedia.org/wiki?curid=2265366", "title": "Glen Orchy", "text": "Glen Orchy (gaelico scozzese:Gleann Urchaidh) \u00e8 una lunga valle nell'Argyll e Bute, in Scozia. \nDescrizione.\nLa vallata scorre verso sud-ovest dal Bridge of Orchy (ponte dell'Orchy) () fino a Inverlochy () seguendo il fiume Orchy.\nUno dei pi\u00f9 conosciuti abitanti della valle fu Duncan Ban MacIntyre. \u00c8 anche il nome della locale squadra di Shinty, che richiama i giocatori da tutte le comunit\u00e0 della valle. Il club attualmente gestisce due squadre.\nLa citt\u00e0 neozelandese di Glenorchy trae probabilmente il nome dal Glen Orchy."}
{"id": "2265369", "revid": "287204", "url": "https://it.wikipedia.org/wiki?curid=2265369", "title": "Jaan Eslon", "text": "Vinse nel 1969 il campionato svedese dei giovani. Nel 1976 fu 2\u00ba al torneo di Eksj\u00f6.\nOttenne il suo maggiore successo nel primo torneo di Linares del 1978 (non era ancora per\u00f2 un super-torneo come lo \u00e8 poi diventato).\nMor\u00ec per un attacco cardiaco durante il torneo di Las Palmas 2000."}
{"id": "2265374", "revid": "37401", "url": "https://it.wikipedia.org/wiki?curid=2265374", "title": "Cane di mannara", "text": "Il cane di mannara o cane da pastore siciliano o mastino siciliano \u00e8 un'antichissima razza canina originaria della Sicilia, da sempre adibito alla guardia delle greggi e della masseria. Il suo nome deriva dal termine \"m\u00e0nnara\" (o \"m\u00e0nnira\"), che in siciliano indica la mandria.\n\u00c8 una razza riconosciuta dal 2017 dalla FCI, facente parte del gruppo delle razze italiane canine estinte o in via di estinzione; infatti, esistono ancora pochi esemplari originali in isolate aziende zootecniche dei monti dell'interno della Sicilia: Nebrodi e Madonie.\nStoria.\nCane molto antico, appartenente al ceppo molossoide; le cui origini sembrano risalire all'et\u00e0 del bronzo. \u00c8 considerata la razza italiana pi\u00f9 antica insieme al Cirneco dell'Etna. Fonti suggeriscono la stretta somiglianza con il Cane da pastore greco.\nLa prima citazione, ad un cane di tipo molossoide simile al cane di mannera, \u00e8 negli scritti di Ninfodoro di Siracusa (IV - III secolo a.C.), cos\u00ec come riferisce l'erudito e filosofo romano grande conoscitore della lingua greca classica Claudio Eliano (circa 170\u00a0\u2013 235 d.C. Questi scrive, nel suo: \"De natura animalium\", di cani sacri presenti numerosi nei pressi del tempio di Adrano e del suo boschetto, che \u00ab\"\u2026 superano in grandezza e bellezza i cani molossi.\"\u00bb. E ancora \u00ab\"\u2026 senza fare alcuna distinzione tra stranieri o persone del luogo. Diverso \u00e8 il loro comportamento durante la notte, quando essi accompagnano con grande benevolenza, a guisa di guida e scorta, quelli gi\u00e0 ubriachi e coloro che non si reggono in piedi lungo il cammino, riconducendoli ciascuno alla propria casa. Fanno per\u00f2 espiare il giusto castigo a coloro che, nell'ubriachezza commettono empiet\u00e0: Difatti li assalgono e lacerano la loro veste, e tal punto li fanno rinsavire. Ma sbranano in maniera crudelissima coloro che provano a rubare.\"\u00bb.\n\u00c8 interessante notare il comportamento di questo cane, cos\u00ec come descritto, con il comportamento dei pi\u00f9 tipici cani da pastore.\nSi hanno notizie concrete della sua esistenza in alcuni libri popolari di Luigi Natoli quali \"I Beati Paoli\" o \"La vecchia dell'aceto\".\nSi tratta di una razza che subisce pesantemente il problema della non selezione e del non riconoscimento da parte di alcun ente cinofilo.\nLa sua conservazione, da secoli, \u00e8 stata affidata ai pastori siciliani, che ne hanno preservato, almeno fino al 1935, le sue tipicit\u00e0 morfologiche, caratteriali e attitudinali.\nNel 1935, con la scomparsa ufficiale del lupo dalle terre siciliane, inizia la decadenza inesorabile per questa antica razza, che subisce negli anni anche la moda dei cani \"esteri\", con cui spesso \u00e8 stata incrociata. Il fatto che non vi sia stato un tempestivo riconoscimento ufficiale della razza ha reso s\u00ec che le possibilit\u00e0 di recuperarla si sia ormai ridotta ad una speranza di difficile realizzazione.\nDescrizione.\n\u00c8 esclusivamente un cane da lavoro, resistente alle malattie e agli sbalzi termici tipici della Sicilia, perfettamente adattato alla vita delle campagne siciliane poco adatto ad una vita sedentarie e in un condominio.\nI pochi esemplari di cane di mannara ancora esistenti sono il frutto di una selezione che nei secoli ha privilegiato le doti pratiche e funzionali piuttosto che quelle estetiche.\nLa sua struttura fisica \u00e8 di tipo: sub brachimorfo, occhi in posizione sub frontale, orecchie attaccate in altezza media, piccole in proporzione alla testa, assi cranio facciali paralleli, groppa alta rispetto al garrese, taglia grande, pelo da ondulato a molto ondulato o quasi riccio, di lunghezza medio-lunga, colore del mantello nero, nero focato, tricolore, grigio, fulvo, marrone, nero e bianco, nero mogano. Negli unicolori di cui sopra e anche unitamente alla focatura, il bianco \u00e8 spesso presente in gola, muso e lisca facciale, petto, collare, arti, zampe, punta della coda (cosiddetta monaca), sempre nel bianco sono sovente presenti in forma pi\u00f9 o meno intensa punteggiature dello stesso colore del mantello. Coda a scimitarra o portata alta ricadente sulla groppa, quasi sempre sono presenti gli speroni semplici o doppi agli arti posteriori. Carattere diffidente ma equilibrato.\nNel 2014 l'ENCI (Ente nazionale di cinofilia italiana) ha concesso il Registro Supplementare Aperto (R.S.A.) per la razza denominandola Mastino Siciliano ed ha autorizzato raduni riconosciuti dall'ente stesso per l'iscrizione dei soggetti capostipiti."}
{"id": "2265381", "revid": "339392", "url": "https://it.wikipedia.org/wiki?curid=2265381", "title": "Traktor Stalingrado", "text": ""}
{"id": "2265382", "revid": "1272592", "url": "https://it.wikipedia.org/wiki?curid=2265382", "title": "Castello di San Giorgio (Mantova)", "text": "Il castello di San Giorgio \u00e8 uno dei monumenti pi\u00f9 rappresentativi della citt\u00e0 di Mantova e fa parte della Reggia dei Gonzaga.\nStoria e descrizione.\nCostruito sulle macerie della chiesa di Santa Maria di Capo di Bove a partire dal 1395 e concluso nel 1406 su committenza di Francesco I Gonzaga e su progetto di Bartolino da Novara, il castello di San Giorgio \u00e8 un edificio a pianta quadrata costituito da quattro torri angolari e cinto da un fossato con tre porte e relativi ponti levatoi, volto a difesa della citt\u00e0.\nL'architetto Luca Fancelli, nel 1459 su indicazione del marchese Ludovico II Gonzaga, che liber\u00f2 ambienti di Corte Vecchia per il Concilio indetto da Pio II, ristruttur\u00f2 il castello che perse definitivamente la sua primitiva funzione militare e difensiva.\nIl maniero fu per lunghi anni la residenza di Isabella d'Este, moglie di Francesco II Gonzaga, tra le pi\u00f9 celebri nobildonne del Rinascimento. Isabella volle presso la corte numerosi artisti e umanisti dell'epoca, quali Andrea Mantegna, il Perugino, Leonardo da Vinci, Ludovico Ariosto e Baldassarre Castiglione, facendo di Mantova una delle maggiori corti europee e centro artistico e letterario. Nelle prigioni del castello fu richiuso nel 1496 il condottiero Paolo Vitelli, fatto prigioniero da Francesco II Gonzaga.\nAffiancata al castello e collegata ad esso con un corridoio, nel 1531 venne costruita su disegno di Giulio Romano la Palazzina della Paleologa, demolita nel 1899.\nIl castello, assieme ad altri edifici adiacenti, rimane residenza del principe per circa un secolo, fino al momento in cui Guglielmo Gonzaga trasferir\u00e0 i propri appartamenti nella Corte Vecchia ristrutturata.\nNel 1810 fu rinchiuso nelle prigioni del maniero il patriota tirolese Andreas Hofer prima di essere giustiziato. A partire dal 1815 con l'occupazione austriaca della citt\u00e0, il castello divenne il carcere di massima sicurezza in cui vennero richiusi gli oppositori. Dal 1852 nel castello vennero rinchiusi i Martiri di Belfiore e alcuni patrioti ad essi legati (Ciro Menotti, Teresa Arrivabene).\nIl terremoto dell'Emilia del 2012 ha provocato danni strutturali all'edificio.\nLe sale del castello.\nLa Camera degli sposi.\nLa \"Camera Picta\" (Camera degli Sposi), meravigliosa stanza del piano nobile del torrione nord est del castello di San Giorgio, \u00e8 opera di Andrea Mantegna.\nIl Mantegna l'ha realizzata nell'arco di nove anni, dal 1465 (data incisa sulla parete) al 1475 (data incisa sulla lapide celebrativa all'ingresso della sala), e riadatta lo spazio angusto della stanza cubica con volte su lunette in un susseguirsi di realt\u00e0 e finzione conferendo all'ambiente un'atmosfera \"en plein air\" (dando quindi un'idea di trovarsi in un finto loggiato). \nLo spazio di ogni parete della camera \u00e8 stato diviso dall'artista in tre \"aperture\" che trasmettono allo spettatore, attraverso ampi archi, paesaggi bucolici e tende mosse dal vento una forte antitesi con il ridotto ambiente architettonico.\nGli affreschi sono stati realizzati sia a secco (parete nord; questa tecnica permette una cura minuziosa dei particolari) sia a fresco(parete sud; l'affresco obbliga il pittore ad optare per un gusto pi\u00f9 sintetico). Due sono le scene dipinte raffiguranti componenti della famiglia Gonzaga, la \"\"Scena dell'Incontro\" e la \"Scena della Corte\"\". Con esse Mantegna rende omaggio ai mecenati che tante committenze gli hanno procurato. Nella stanza, non si pu\u00f2 stare pi\u00f9 di 5-10 minuti perch\u00e9 (usando la tecnica della pittura a secco) l'umidit\u00e0 e l'aria espirata, rischiano di staccare gli affreschi dai muri.\nLo scalone di Enea.\nOpera del Bertani del 1549 - da poco eletto dal cardinale Ercole Gonzaga a \"Prefetto delle Fabbriche ducali\" - collega direttamente il castello col \"Salone di Manto\" in Palazzo Ducale. Al termine dello scalone si accede al cortile del castello e al suo loggiato, opera di Luca Fancelli del 1472, su disegno di Andrea Mantegna."}
{"id": "2265383", "revid": "1371684", "url": "https://it.wikipedia.org/wiki?curid=2265383", "title": "Pervaja Gruppa 1945", "text": "L'edizione 1945 della Pervaja Gruppa fu l'8\u00aa del massimo campionato sovietico di calcio, la prima nel dopo guerra e con denominazione rinnovata.\nIl torneo fu vinto dalla , giunta al suo quarto titolo.\nCapocannoniere fu Vsevolod Bobrov (), con 24 reti.\nFormula.\nPer la prima volta il campionato assunse questa denominazione che in russo significa \"Primo Gruppo\".\nI club partecipanti diminuirono da quindici a dodici, con lo scioglimento in tre club delle due fusioni temporanee (denominate ProfSoyuzy) presenti eccezionalmente nella precedente edizione (che, per altro, non fu portata a termine) e la mancata iscrizione alla massima serie Spartak Charkiv, Spartak Odessa, Stachanovec Stalino e Spartak Leningrado. Le squadre si incontrarono tra di loro in gare di andata e ritorno, per un totale di 22 giornate. Il sistema prevedeva due punti per la vittoria, uno per il pareggio e zero per la sconfitta.\nEra prevista un'unica retrocessione in seconda divisione al termine della stagione."}
{"id": "2265386", "revid": "48344", "url": "https://it.wikipedia.org/wiki?curid=2265386", "title": "Corpo Militare", "text": ""}
{"id": "2265387", "revid": "767487", "url": "https://it.wikipedia.org/wiki?curid=2265387", "title": "Carasi", "text": "Carasi \u00e8 una municipalit\u00e0 di Quinta classe delle Filippine, situata nella Provincia di Ilocos Norte, nella Regione di Ilocos.\nCarasi \u00e8 formata da 3 baranggay:"}
{"id": "2265389", "revid": "125326319", "url": "https://it.wikipedia.org/wiki?curid=2265389", "title": "Morir\u00f2 d'amore (singolo Giuni Russo)", "text": "Morir\u00f2 d'amore \u00e8 l'ultimo singolo di Giuni Russo, pubblicato il 7 marzo 2003, dall'etichetta discografica Sony Music.\nIl singolo, cos\u00ec come l'omonimo album, fu pubblicato in concomitanza della partecipazione di Giuni Russo al Festival di Sanremo, dopo ben 35 anni di assenza.\nI brani.\n\"Morir\u00f2 d'amore\".\n\"Morir\u00f2 d'amore\" viene scritta alla fine degli anni ottanta dalla stessa Giuni Russo e da Maria Antonietta Sisini con Vania Magelli e contiene alcune citazioni di varie poesie di San Giovanni della Croce, fondatore dell'Ordine dei carmelitani scalzi.\nIl provino del brano, ancora inedito, viene proposto alla commissione artistica del Festival di Sanremo 1989, ma la commissione decise di bocciarlo; viene riproposto in vista del Festival di Sanremo 1997 ma viene nuovamente bocciato dalla commissione artistica, che definisce addirittura \"stonato\" il provino.\nAlla fine del 2002, gi\u00e0 molto malata, la cantante ritenta nuovamente la carta sanremese contattando personalmente Pippo Baudo, conduttore e direttore artistico di quell'edizione della kermesse. Inizialmente viene valutata la possibilit\u00e0 di sottoporre alla commissione artistica il brano \"Amore intenso\", ma la scelta finale ricade infine sul provino di \"Morir\u00f2 d'amore\", che le era stata precedentemente bocciata per ben due volte.\nIl brano viene finalmente ammesso in gara al Festival di Sanremo 2003, piazzandosi al 7\u00ba posto nella classifica finale e raggiungendo anche il 2\u00ba posto nella graduatoria stilata dalla giuria dei giornalisti per l'assegnazione del Premio della Critica, vinto poi da Sergio Cammariere; il brano, inoltre, \u00e8 valso a Franco Battiato e Roberto Colombo il Premio Volare per il miglior arrangiamento.\nLa parte sperimentale del brano \u00e8 stata fornita da Giuni Russo, che ha anche rimosso l'orchestra dal vivo dal montaggio finale, preferendo la sequenza come proposta pi\u00f9 audace.\nDopo la presentazione del brano a Sanremo, Caterina Caselli, ex produttrice discografica di Giuni Russo, riavvicinatasi a lei dopo anni di incomprensioni, si impegna a lanciare il brano sul mercato internazionale nell'interpretazione di Andrea Bocelli, predisponendone anche l'adattamento in inglese. Il progetto, per\u00f2, non si \u00e8 mai concretizzato.\nQuanto al provino originale, \u00e8 stato pubblicato nel 2009 all'interno del CD allegato alla biografia ufficiale \"Giuni Russo. Da un'estate al mare al Carmelo.\"\n\"Il re del mondo\".\nIl secondo brano contenuto nel CD singolo \u00e8 \"Il re del mondo\", cover di Franco Battiato, il quale la pubblic\u00f2 nel suo album \"L'era del cinghiale bianco\" (1979): \u00e8 un brano sul tratta il tema delle illusioni e si rif\u00e0 ad antiche suggestioni esoteriche.\nAnche Alice ne diede una sua personalissima versione nell'album \"Gioielli rubati\" (1985), interamente dedicato a Franco Battiato.\nGiuni Russo lo ha spesso interpretato dal vivo durante i vari concerti tenuti nel corso degli anni 1990, incidendolo in ben due versioni live incluse negli album \"Voce prigioniera \"(1998) e \"Signorina Romeo Live\" (2002)."}
{"id": "2265391", "revid": "458786", "url": "https://it.wikipedia.org/wiki?curid=2265391", "title": "Pervaja Gruppa 1946", "text": "L'edizione 1946 della Pervaja Gruppa fu la 9\u00aa del massimo campionato sovietico di calcio; fu vinto dal , giunto al suo primo titolo.\nCapocannoniere del torneo fu Aleksandr Ponomar\u00ebv (), con 18 reti.\nFormula.\nFu sostanzialmente confermata la formula adottata nella stagione precedente: i club partecipanti rimasero dodici, con la retrocessa Lokomotiv Mosca sostituita dalla neo promossa Kryl'ja Sovetov Kujby\u0161ev.\nLe squadre si incontrarono tra di loro in gare di andata e ritorno, per un totale di 22 giornate: il sistema prevedeva due punti per la vittoria, uno per il pareggio e zero per la sconfitta.\nLa grossa novit\u00e0 risiedeva nel fatto che non erano previste retrocessioni in seconda divisione al termine della stagione."}
{"id": "2265393", "revid": "767487", "url": "https://it.wikipedia.org/wiki?curid=2265393", "title": "Currimao", "text": "Currimao \u00e8 una municipalit\u00e0 di Quinta classe delle Filippine, situata nella Provincia di Ilocos Norte, nella Regione di Ilocos.\nCurrimao \u00e8 formata da 23 baranggay:"}
{"id": "2265394", "revid": "359348", "url": "https://it.wikipedia.org/wiki?curid=2265394", "title": "Giuseppe Marchiori (critico)", "text": "Critico d'arte e articolista, scrisse monografie e collabor\u00f2 al Corriere Padano. Suoi epistolari sono conservati nella biblioteca di Lendinara. Fondatore nel 1946 della Nuova Secessione Artistica Italiana poi diventata Fronte nuovo delle arti che si sciolse nel 1950 a cui partecipano i pittori Renato Birolli, Emilio Vedova, Bruno Cassinari, Renato Guttuso, Antonio Corpora, Ennio Morlotti, Armando Pizzinato, Afro, Giuseppe Santomaso.&lt;br&gt;\nFu anche pittore dilettante, tanto che la Fondazione Bevilacqua La Masa gli dedic\u00f2 una mostra dal 26 ottobre 2001 al 13 gennaio 2002."}
{"id": "2265397", "revid": "773636", "url": "https://it.wikipedia.org/wiki?curid=2265397", "title": "Pervaja Gruppa 1947", "text": "L'edizione 1947 della Pervaja Gruppa fu la 10\u00aa del massimo campionato sovietico di calcio; fu vinto dal , giunto al suo secondo titolo.\nCapocannonieri del torneo furono Vsevolod Bobrov, Valentin Nikolaev (entrambi del ) e Sergej Solov'\u00ebv (della ), con 14 reti.\nFormula.\nIl numero di club partecipanti furono portato da dodici a tredici, tenendo conto della mancanza di retrocessioni e dell'arrivo del VVS Mosca; sei di esse provenivano da Mosca e dieci in tutto erano russe.\nLe squadre si incontrarono tra di loro in gare di andata e ritorno, per un totale di 26 giornate e 24 incontri per squadra: il sistema prevedeva due punti per la vittoria, uno per il pareggio e zero per la sconfitta.\nNon erano previste retrocessioni in seconda divisione al termine della stagione."}
{"id": "2265403", "revid": "1983214", "url": "https://it.wikipedia.org/wiki?curid=2265403", "title": "Pervaja Gruppa 1948", "text": "L'edizione 1948 della Pervaja Gruppa fu l'11\u00aa del massimo campionato sovietico di calcio, l'ultima con questa denominazione; fu vinto dal , giunto al suo terzo titolo.\nCapocannoniere del torneo fu Sergej Solov'\u00ebv (), con 25 reti.\nStagione.\nNovit\u00e0.\nIl numero di club partecipanti fu innalzato da tredici a quattordici squadre, con l'arrivo della Lokomotiv Mosca e tenendo conto dell'assenza di retrocessioni nella stagione precedente; da notare che met\u00e0 delle squadre partecipanti erano di Mosca e le restanti erano per lo pi\u00f9 russe con le sole eccezioni di Dinamo Tbilisi, Dinamo Kiev e Dinamo Minsk.\nFormula.\nLe squadre si incontrarono tra di loro in gare di andata e ritorno, per un totale di 26 giornate: il sistema prevedeva due punti per la vittoria, uno per il pareggio e zero per la sconfitta.\nDopo due anni di interruzione, era prevista un'unica retrocessione in seconda divisione al termine della stagione, riservata all'ultima classificata."}
{"id": "2265404", "revid": "767487", "url": "https://it.wikipedia.org/wiki?curid=2265404", "title": "Dingras", "text": "Dingras \u00e8 una municipalit\u00e0 di Quarta classe delle Filippine, situata nella Provincia di Ilocos Norte, nella Regione di Ilocos.\nDingras \u00e8 formata da 31 baranggay:"}
{"id": "2265406", "revid": "339392", "url": "https://it.wikipedia.org/wiki?curid=2265406", "title": "Vetra Vilnius", "text": ""}
{"id": "2265409", "revid": "438678", "url": "https://it.wikipedia.org/wiki?curid=2265409", "title": "Dumalneg", "text": "Dumalneg \u00e8 una municipalit\u00e0 di Quinta classe delle Filippine, situata nella Provincia di Ilocos Norte, nella Regione di Ilocos.\nDumalneg \u00e8 formata dal solo baranggay omonimo."}
{"id": "2265413", "revid": "287204", "url": "https://it.wikipedia.org/wiki?curid=2265413", "title": "A lyga 2008", "text": "L'edizione 2008 della A lyga fu la diciannovesima del massimo campionato lituano dal ritorno all'indipendenza; vide la vittoria finale dell', giunto al suo 3\u00ba titolo.\nCapocannoniere del torneo fu Rafael Ledesma (FBK Kaunas), con 14 reti.\nFormato.\nLe squadre scesero da 10 a 8: la retrocessa Interas e la fallita Vilnius non furono sostituite da squadre neopromosse.\nCome da tradizione le 8 squadre si affrontarono in un doppio turno di andata e ritorno, per un totale di 28 partite per squadra. Solo l'ultima classificata retrocesse."}
{"id": "2265415", "revid": "767487", "url": "https://it.wikipedia.org/wiki?curid=2265415", "title": "Marcos (Ilocos Norte)", "text": "Marcos \u00e8 una municipalit\u00e0 di Quarta classe delle Filippine, situata nella Provincia di Ilocos Norte, nella Regione di Ilocos.\nLa municipalit\u00e0 trae il proprio nome dall'omonima dinastia politica di Ilocos Norte. Marcos \u00e8 formata da 13 baranggay:"}
{"id": "2265419", "revid": "767487", "url": "https://it.wikipedia.org/wiki?curid=2265419", "title": "Nueva Era", "text": "Nueva Era \u00e8 una municipalit\u00e0 di Quarta classe delle Filippine, situata nella Provincia di Ilocos Norte, nella Regione di Ilocos.\nNueva Era \u00e8 formata da 11 baranggay:"}
{"id": "2265420", "revid": "767487", "url": "https://it.wikipedia.org/wiki?curid=2265420", "title": "Xmal Deutschland", "text": "Gli Xmal Deutschland, anche conosciuti come X-Mal Deutschland o X Mal Deutschland, sono stati un gruppo musicale gothic rock tedesco occidentale, fondato ad Amburgo nel 1980.\nStoria.\nGli Xmal Deutschland vennero fondati nel 1980 ad Amburgo, in Germania Ovest, dalla cantante Anja Huwe, dalla chitarrista Manuela Rickers, dalla tastierista Fiona Sangster, dalla bassista Rita Simon e dalla batterista Caro May. Il loro primo singolo \"Gro\u00dfstadtindianer\" venne pubblicato un anno dopo dall'etichetta discografica ZickZack. In seguito presero parte alla compilation \"Lieber Zuviel Als Zuwenig\", pubblicata dalla medesima etichetta. In questo periodo Rita Simon fu sostituita da Wolfgang Ellerbrock.\nNel 1982 il gruppo realizz\u00f2 il singolo \"Incubus Succubus\". Nello stesso anno la batterista Caro May lasci\u00f2 la band per formare un nuovo gruppo venendo sostituita da Manuela Zwingmann. Il gruppo non riscosse grande successo in patria, ma con il Tour in Gran Bretagna dei Cocteau Twins, riuscirono ad approdare alla casa discografica indipendente 4AD, con cui pubblicarono il loro primo album di esordio \"Fetisch\". Ne seguirono i singoli \"Qual\" e \"Incubus Succubus II\" nel 1983 che entrarono nelle classifiche indipendenti britanniche, nonostante i testi in lingua tedesca.\nManuela Zwingmann lasci\u00f2 la band un anno dopo venendo sostituita da Peter Bellendir. Nel 1984 realizzarono il singolo \"Reigen\" e il secondo album \"Tocsin\", il cui lancio venne affiancato da un tour mondiale nel 1985. Il seguente EP \"Sequenz\" era sostanzialmente il remake dell'EP \"The Peel Session\" registrato il 30 aprile 1985, ma pubblicato soltanto l'anno successivo. L'EP conteneva le canzoni \"Jahr Um Jahr II\", \"Autumn\" e \"Polarlicht\", fu omessa \"Der Wind\", registrata comunque durante la \"Peel Session\".\nNel 1986 aprirono un concerto degli Stranglers al Wembley Arena di Londra. Nel 1987, passati alla Xile/Phonogram, registrarono negli studi di Amburgo l'album \"Viva\" contenente molte canzoni in inglese, fra cui un poema di Emily Dickinson.\nDopo la realizzazione di \"Viva\", Manuela Rickers, Fiona Sangster e Peter Bellendir lasciarono il gruppo. Anja Huwe e Wolfgang Ellerbrock continuarono a lavorare con Frank Z. degli Abw\u00e4rts alla chitarra, Henry Staroste alle tastiere e Curt Cress alla batteria. Nel 1989 pubblicarono con la Metronome l'album \"Devils\" e i singoli \"Dreamhouse\" e \"I'll be near you\".\nDopo queste uscite discografiche gli Xmal Deutschland proseguirono la loro attivit\u00e0 fino al 1990 con brevi apparizioni dal vivo, dopodich\u00e9 la formazione si sciolse definitivamente."}
{"id": "2265422", "revid": "116055113", "url": "https://it.wikipedia.org/wiki?curid=2265422", "title": "Amaseno (disambigua)", "text": ""}
{"id": "2265429", "revid": "767487", "url": "https://it.wikipedia.org/wiki?curid=2265429", "title": "Pagudpud", "text": "Pagudpud \u00e8 una municipalit\u00e0 di Quarta classe delle Filippine, situata nella Provincia di Ilocos Norte, nella Regione di Ilocos.\nPagudpud \u00e8 formata da 16 baranggay:"}
{"id": "2265437", "revid": "729019", "url": "https://it.wikipedia.org/wiki?curid=2265437", "title": "Retinopatia", "text": "Impiegato soprattutto nel campo medico-oculistico, il termine retinopatia indica qualunque malattia o disturbo della retina.\nTipologia.\nEsistono molte forme di retinopatia:"}
{"id": "2265440", "revid": "287204", "url": "https://it.wikipedia.org/wiki?curid=2265440", "title": "Virsl\u012bga 2008", "text": "L'edizione 2008 della Virsl\u012bga fu la 17\u00aa del massimo campionato lettone di calcio dalla ritrovata indipendenza e la 34\u00aa con questa denominazione; vide la vittoria finale dello Ventspils, giunto al suo terzo titolo.\nCapocannoniere del torneo fu V\u012bts Rimkus (Ventspils), con 14 reti.\nNovit\u00e0.\nIl numero dei partecipanti fu portato da otto a dieci squadre. Oltre alle otto partecipanti della precedente stagione, quando non erano previste retrocessioni, si iscrissero regolarmente le Bl\u0101zma e Vindava, promosse grazie al secondo e al primo posto dell 1. L\u012bga 2007.\nFormula.\nLa formula fu radicalmente modificata , ricalcando quella utilizzata nei campionati 1995 e 1996: erano previste due, infatti due fasi. Nella prima le 10 squadre si incontrarono in gironi di andata e di ritorno, per un totale di 18 turni. Le squadre classificate nelle prime 6 posizioni disputarono un play-off per il titolo, le ultime 4 un play-out.\nIn questa seconda fase i punteggi della prima furono conservati; nel girone per il titolo le sei squadre si incontrarono in gironi di andata e ritorno, per un totale di ulteriori 10 incontri. In quello per la retrocessione, invece, si effettuarono due turni di andata e uno di ritorno, per un totale di ulteriori 12 incontri. In tutte le fasi furono assegnati tre punti per la vittoria, uno per il pareggio e zero per la sconfitta.\nLa squadra ultima classificata nel girone di play-out retrocedeva direttamente in 1. L\u012bga 2009; la squadra classificata al penultimo posto, invece, effettuava uno spareggio (con turni di andata e ritorno) con la seconda di 1. L\u012bga 2008."}
{"id": "2265444", "revid": "767487", "url": "https://it.wikipedia.org/wiki?curid=2265444", "title": "Ulysses (film)", "text": "Ulysses \u00e8 un film del 1967 diretto da Joseph Strick, basato sul romanzo \"Ulisse\" di James Joyce\nFu presentato in concorso al 20\u00ba Festival di Cannes."}
{"id": "2265449", "revid": "438678", "url": "https://it.wikipedia.org/wiki?curid=2265449", "title": "La bocca della verit\u00e0", "text": "La bocca della verit\u00e0 (\"The Horse's Mouth\") \u00e8 un film del 1958 diretto da Ronald Neame.\nRiconoscimenti.\nIl film \u00e8 stato presentato in concorso alla Mostra del cinema di Venezia, dove Alec Guinness ha vinto la Coppa Volpi per la migliore interpretazione maschile.\nNel 1958 il National Board of Review of Motion Pictures l'ha inserito nella lista dei migliori film stranieri dell'anno e ha premiato Kay Walsh come miglior attrice non protagonista."}
{"id": "2265452", "revid": "438678", "url": "https://it.wikipedia.org/wiki?curid=2265452", "title": "Settimo velo", "text": "Settimo velo (\"The Seventh Veil\") \u00e8 un film del 1945 diretto da Compton Bennett, all'esordio nella regia.\n\u00c8 stato presentato in concorso al Festival di Cannes 1946.\nTrama.\nLa celebre pianista Francesca Cunningham cade in un profondo stato depressivo dopo un incidente che le ha procurato lievi ferite alle mani, tanto da tentare un suicidio gettandosi da un ponte nel fiume, dopo essere fuggita dalla clinica dove \u00e8 ricoverata.\nCurandola con la psicoanalisi, sotto ipnosi, il Dr. Larsen la porta a descrivere gli eventi della sua vita fin da quando era ragazza per comprendere il motivo del tentato suicidio. In una serie di flashback la donna, rimuovendo i successivi \"veli\" per recuperare i ricordi, parla raccontando di come, all'et\u00e0 di 14 anni, rimasta orfana di entrambi i genitori, era stata affidata all'unico parente in vita, lo zio Nicola, che divenne quindi il suo tutore fino alla maggiore et\u00e0.\nNicola, in realt\u00e0 cugino di secondo grado, \u00e8 un ricco musicista claudicante che vive solo in una grande villa. Egli \u00e8 un uomo ancora giovane, severo, geloso del suo talento e misogino, avendo avuto una relazione difficile con la defunta madre, tuttavia, \u00e8 un brillante insegnante di musica che incoraggia Francesca ad eccellere, ma anche ad evitare ogni coinvolgimento emotivo.\nIl Dr. Larsen viene cos\u00ec a conoscenza di alcuni importanti episodi della sua vita: un esame di musica andato male a causa di una punizione corporale quand'era in un collegio, il rapporto di amore-odio col suo tutore, l'amore per un musicista jazz e quello per un pittore, la conquista della celebrit\u00e0.\nInviata al \"Royal College of Music\" di Londra per proseguire gli studi, Francesca fa la conoscenza di Piero, un americano che suona in una orchestrina jazz. L'uomo \u00e8 attratto dalla ragazza che inizialmente sembra non interessarsi a lui, ma poi i due si innamorano e Francesca gli chiede di sposarla. Ma la ragazza non ha ancora compiuto i 21 anni e Nicola, come suo tutore, rifiuta il suo consenso comunicandole che l'indomani partiranno per Parigi, per completare la sua formazione musicale e, per evitare che la ragazza scappi di casa, di sera, la chiude a chiave nella sua stanza.\nPassano gli anni, Francesca \u00e8 divenuta ormai una pianista celebre e con Nicola torna in Gran Bretagna, quando la donna viene invitata a esibirsi alla \"Royal Albert Hall\", scopre con grande delusione che Piero, che non aveva dimenticato, si \u00e8 sposato con un'altra donna.\nIn seguito Nicola incarica Maxwell Leyden, famoso pittore, di dipingere un ritratto di Francesca. Presto per\u00f2 i due si innamorano progettando di andare a vivere insieme. Nicola, appresa la notizia, furioso, colpisce con il suo bastone le mani della donna mentre ella sta suonando il pianoforte, non provocandole per\u00f2 lesioni.\nFrancesca fugge con Maxwell, ma i due sono coinvolti in un grave incidente automobilistico e la donna viene ricoverata con entrambe le mani ustionate. Francesca si convince cos\u00ec, con disperazione, che non potr\u00e0 pi\u00f9 suonare il pianoforte.\nLa terapia del Dr. Larsen ha per\u00f2 successo, Francesca recupera la fiducia in se stessa e, da sola nella sua stanza, inizia di nuovo a suonare il pianoforte.\nIl Dr. Larsen avverte i tre uomini che sono di sotto nell'atrio, Nicola, Piero e Maxwell: Francesca tra poco scender\u00e0 e si sapr\u00e0 quale dei tre \u00e8 il suo vero grande amore. Nicola, sicuro di non essere il prescelto, si allontana in una stanza attigua, ma Francesca si precipita proprio da lui.\nSignificato del titolo.\nNel tentativo di spiegare gli effetti della psicanalisi sulla mente umana, il dottor Larsen spiega ai suoi colleghi la Teoria di Stephen:\n\u00ab\"La mente umana \u00e8 come Salom\u00e8 all'inizio della sua danza, nascosta al mondo esterno da sette veli. Veli di pudore, timore, paura. Con gli amici, in genere, si lasciano cadere alcuni veli, forse tre o quattro in tutto; con l'amante ne cadono cinque, o anche sei, ma giammai il settimo. Perch\u00e9 la mente umana copre la sua nudit\u00e0; nasconde i pensieri segreti. Salom\u00e8 abbandon\u00f2 il settimo velo spontaneamente ma questo non accadr\u00e0 mai con la mente e perci\u00f2 io uso la narcosi. Cinque minuti di narcosi e cade il settimo velo e vede cosa davvero ci sia di dietro e cos\u00ec si pu\u00f2 guarire\"\u00bb."}
{"id": "2265454", "revid": "1342360", "url": "https://it.wikipedia.org/wiki?curid=2265454", "title": "Coppa della Livonia", "text": "La Coppa della Livonia \u00e8 un competizione calcistica che si \u00e8 giocata tra il 2003 e il 2005, nel 2008 e l'ultima volta nel 2011 tra la squadra campione d'Estonia (vincitrice della Meistriliiga) e la squadra campione di Lettonia (vincitrice della Virsl\u012bga). Queste cinque edizioni si sono sempre giocate in Lettonia, nell'impianto Skonto Hall di Riga.\nDopo sette anni di assenza, \u00e8 tornata a disputarsi nel 2018, per la prima volta in Estonia."}
{"id": "2265456", "revid": "438678", "url": "https://it.wikipedia.org/wiki?curid=2265456", "title": "I cercatori d'oro", "text": "I cercatori d'oro (\"Road to Utopia\") \u00e8 un film del 1946 diretto da Hal Walker.\nInterpretato dal trio formato da Bing Crosby, Bob Hope e Dorothy Lamour, fu il quarto film della serie \"Road to...\". Ambientato in Alaska ai tempi della corsa all'oro, racconta di due artisti di vaudeville che corrono dietro alla fortuna. Gli sceneggiatori Norman Panama e Melvin Frank ottennero la candidatura all'Oscar alla migliore sceneggiatura non originale.\nTrama.\nA casa di Sal e Chester, una coppia di anziani benestanti, riappare, dopo essere scomparso per trentacinque anni, il vecchio amico Duke Johnson che tutti davano per morto. I tre ripercorrono con la memoria la storia della loro amicizia ai bei tempi della corsa all'oro del Klondike, quando si erano incontrati e, insieme, avevano vissuto una storia avventurosa.\nProduzione.\nIl film fu prodotto dalla Paramount Pictures (con il nome Paramount Pictures Inc.). Venne girato nel 1943, ma non usc\u00ec prima del 1946.\nDistribuzione.\nDistribuito dalla Paramount Pictures, usc\u00ec nelle sale cinematografiche USA il 22 marzo dopo una prima tenuta a New York il 27 marzo 1946."}
{"id": "2265460", "revid": "212348", "url": "https://it.wikipedia.org/wiki?curid=2265460", "title": "Marito a sorpresa", "text": ""}
{"id": "2265465", "revid": "767487", "url": "https://it.wikipedia.org/wiki?curid=2265465", "title": "Codice penale (film)", "text": "Codice penale (\"The Criminal Code\") \u00e8 un film del 1930 diretto da Howard Hawks. Adattato da Fred Niblo Jr. e Seton I. Miller, il soggetto del film si basa sull'omonimo lavoro teatrale di Martin Flavin, andato in scena a Broadway il 2 ottobre 1929. Niblo e Miller furono candidati nel 1931 all'Oscar alla migliore sceneggiatura non originale.\nFilm sonoro, fu girato in monofonia con il sistema Western Electric.\nTrama.\nSei anni di duro lavoro nel mulino della prigione hanno messo a dura prova il giovane Graham, condannato per omicidio colposo dopo una rissa. Il medico e lo psichiatra del penitenziario raccomandano che gli venga cambiata mansione prima che il danno psicologico diventi irreversibile. Il direttore della prigione, ricordandosi che fu lui, in qualit\u00e0 di procuratore distrettuale, a farlo finire dietro le sbarre, cerca di aiutarlo assumendolo come suo domestico. Graham apprezza il gesto del direttore, e in particolare la compagnia della figlia, Mary.\nUno dei compagni di cella di Graham cerca di scappare con altri due, ma qualcuno informa le guardie, che uccidono uno di loro. Ned Galloway, l'altro compagno di cella di Graham, giura di vendicare questa morte con l'uccisione dell'informatore e avvertendo Graham di stargli lontano. Il direttore crede che Graham non sia l'assassino ma che sappia chi sia stato. Promettendogli la libert\u00e0 vigilata, il direttore chiede il nome dell'assassino. Graham sceglie la strada dell'omert\u00e0, quindi il direttore lo manda in isolamento, sperando che cambi idea.\nMary ritorna da un viaggio e rimane scossa quando scopre che Graham \u00e8 stato di nuovo rinchiuso. Proclama il suo amore per lui e sollecita la sua liberazione. Il padre le promette di farlo, ma nel frattempo il capitano Gleason fa pressione su Graham per farlo confessare. Galloway \u00e8 grato che Graham sia rimasto fedele e si fa mandare di proposito in isolamento e uccide Gleason, con il quale aveva un conto in sospeso.\nProduzione.\nLe riprese del film durarono dal 23 settembre al 10 novembre 1930.\nIl film, una A Howard Hawks Production, fu prodotto dalla Columbia Pictures Corporation. Ne vennero girate, contemporaneamente, due versioni per il mercato straniero: una in spagnolo e una in francese.\nFonti moderne riportano che a Hawks non piaceva per niente l'ultimo atto del lavoro teatrale di Flavin. Gli piaceva invece la prima parte di quel dramma carcerario. Decise cos\u00ec di cercare di risolvere il problema incontrando una ventina di galeotti cui chiese consiglio chiedendo loro come poteva andare a finire la storia. Lo stesso Hawks dichiar\u00f2 che furono gli stessi carcerati a suggerirgli l'intero ultimo atto e la fine del dramma.\nDistribuzione.\nIl copyright del film, richiesto dalla Columbia Pictures Corp., fu registrato il 15 gennaio 1931 con il numero LP1894.\nDistribuito dalla Columbia e presentato in prima a Boston il 31 dicembre 1930, il film usc\u00ec nelle sale cinematografiche statunitensi il 3 gennaio 1931. Nel 1931, venne distribuito dalla United Artists anche in Irlanda (28 agosto) e nel Regno Unito (5 ottobre). In Francia usc\u00ec il 1 febbraio 1932 con il titolo \"Le Code criminel\"; in Giappone nel marzo 1932; in Svezia, come \"De d\u00f6mdas lag\", il 22 ottobre 1932."}
{"id": "2265471", "revid": "1356", "url": "https://it.wikipedia.org/wiki?curid=2265471", "title": "Amaseno (torrente)", "text": "LAmaseno \u00e8 un breve corso d'acqua della provincia di Frosinone, che sorge nel comune di Veroli, in localit\u00e0 \"Valle Amaseno\", da non confondersi con l'omonimo fiume Amaseno, non eccessivamente distante, che si svolge tra la Provincia di Frosinone e la Provincia di Latina. \u00c8 a regime torrentizio, perci\u00f2 in molti casi non \u00e8 considerato neppure un fiume vero e proprio, bench\u00e9 nell'ultimo tratto la portata di magra sia solitamente costante.\nPercorso.\nAttraversa il comune di Veroli fino a Casamari e lambendo l'abbazia, entra nel comune di Monte San Giovanni Campano prima di unirsi al corso del fiume Liri presso Campolato, nella campagna di Arce. Aumentando notevolmente la sua consistenza grazie alle numerose sorgenti presenti nel tratto inferiore del corso, in localit\u00e0 \"Boccafolle\" attraversa una piccola gola dove ancora oggi vive una cospicua popolazione di \"falchi\" e aironi.\nIdronimo.\nL'idronimo \u00e8 un nome \"restituto\", cio\u00e8 un nome latino che poi era stato dimenticato nel medioevo e ripristinato in base a fonti letterarie in et\u00e0 moderna. Dopo l'Unit\u00e0 d'Italia fu recuperato e utilizzato per indicare il torrente, che le popolazioni locali prima conoscevano diversamente, a seconda del comune in cui passava, e solo in Veroli si ricordava nella forma originaria. \nL'etimologia va ricercata nella lingua osco-sabellica meridionale, fatto che proverebbe che in realt\u00e0 anche la lingua volsca sia stata pi\u00f9 vicina ai dialetti sanniti che a quelli umbri settentrionali, del resto Monte San Giovanni Campano era nel municipium volsco di Arpino. Il nome Amaseno, infatti, \u00e8 frequente in tutta l'area ausone, sotto vari aspetti, dal vicino Amaseno in provincia di Latina, a numerosissimi altri in forme derivate dalla stessa radice \"ausern/aufern\", che significherebbe palude. Di qui i toponimi di Aufidena e Ofena in Abruzzo, i fiumi Uffente, Ofanto, Ofanto a Majella, Biferno, Basento, Osento, Olivento, Alento, Sarmento, Aterno, Ufita, Advento, Aventino."}
{"id": "2265478", "revid": "72396", "url": "https://it.wikipedia.org/wiki?curid=2265478", "title": "Presidenti del Genoa Cricket and Football Club", "text": ""}
{"id": "2265479", "revid": "450700", "url": "https://it.wikipedia.org/wiki?curid=2265479", "title": "Microalbuminuria", "text": ""}
{"id": "2265480", "revid": "767487", "url": "https://it.wikipedia.org/wiki?curid=2265480", "title": "Duplicity", "text": "Duplicity \u00e8 un film del 2009 scritto e diretto da Tony Gilroy, e interpretato da Clive Owen e Julia Roberts, che tornano a lavorare insieme dopo \"Closer\".\nIl film \u00e8 stato distribuito negli Stati Uniti il 20 marzo 2009 e nelle sale italiane il 10 aprile 2009.\nTrama.\nDubai, 2003. Ray Koval, agente segreto del MI6, ad un party per la festa del 4 luglio, crede di aver sedotto la bella Claire Stenwick. Quando per\u00f2 dopo la notte d'amore con la presunta impiegata del consolato americano si risveglia drogato e senza alcuni segretissimi documenti, capisce che lei, in realt\u00e0, lavorava per la CIA.\nNew York, 2008. Ray Koval \u00e8 da poco assunto allo spionaggio della multinazionale Equikrom e deve incontrare l'informatore della storica concorrente Burkett &amp; Randle, quando scorge proprio Claire. Annulla l'appuntamento e si precipita all'inseguimento della donna, finendo per scoprire che era proprio lei la spia della concorrenza che avrebbe dovuto incontrare. Il precedente di Dubai non aiuta il rapporto tra i due, ma lo scambio previsto viene comunque portato a termine.\nSi scopre cos\u00ec che la Burkett &amp; Randle sta per lanciare sul mercato un prodotto formidabile. Alla Equikrom la tensione sale cos\u00ec alle stelle e diventa di primaria importanza scoprire quale sia questa \"bomba\" commerciale pronta ad esplodere.\nAlcuni flashback ci fanno scoprire piano piano che Ray e Claire, che in realt\u00e0 dopo Dubai si erano incontrati a Roma nel 2006, sono amanti e complici. Dunque stanno solo inscenando delle parti coi rispettivi datori di lavoro, pronti a gabbarli entrambi per il proprio esclusivo tornaconto.\nCos\u00ec, sempre sul filo del doppio gioco (da cui il titolo \"Duplicity\") riescono a tessere una perfetta trama grazie alla quale Claire dapprima viene a conoscenza del prodotto segreto, uno shampoo che vince la calvizie, quindi riesce addirittura ad impossessarsi della formula alla base dello stesso e a trasmetterla a Ray e dunque al concorrente sleale. Questo, per bocca del suo amministratore delegato, intervenuto ad una grande \"convention\" della propria ditta, annuncia al mondo intero la \"scoperta del secolo\".\nRay e Claire, nel frattempo, impossessatisi separatamente di una copia della formula, fuggono e si ritrovano a Zurigo, pronti a rivendere la preziosa informazione ad una societ\u00e0 svizzera che offre loro 35 milioni di dollari.\nGli svizzeri per\u00f2, in pochi minuti, verificano che quella formula \u00e8 una bufala. Cos\u00ec scopriamo che i due abilissimi spioni, che pensavano di aver messo su un perfetto raggiro, sono stati solo lo strumento dello scaltrissimo amministratore della Burkett &amp; Randle, che si \u00e8 servito di loro per esporre al ridicolo il suo grande concorrente.\nProduzione.\nLe riprese sono iniziate il 9 marzo 2008 e hanno avuto luogo in varie location, tra cui New York, le Bahamas e Roma. Oltre la coppia Owen-Roberts, il cast \u00e8 arricchito dalla presenza di Tom Wilkinson e Paul Giamatti, quest'ultimo in sostituzione di Billy Bob Thornton.\nNelle scene girate a Roma, Claire si lamenta della mancata sveglia nell'albergo: \"Benvenuta in Italia\", commenta Ray, alludendo alla presunta (o proverbiale) in-efficienza italiana.. In realt\u00e0, poco dopo scopriamo che \u00e8 stato Ray stesso ad annullare la sveglia richiesta da Claire."}
{"id": "2265488", "revid": "339392", "url": "https://it.wikipedia.org/wiki?curid=2265488", "title": "Stazione meteorologica di Venezia San Niccol\u00f2", "text": ""}
{"id": "2265493", "revid": "320578", "url": "https://it.wikipedia.org/wiki?curid=2265493", "title": "WSD", "text": ""}
{"id": "2265498", "revid": "1442080", "url": "https://it.wikipedia.org/wiki?curid=2265498", "title": "Sky Uno", "text": "Sky Uno \u00e8 un canale televisivo italiano di propriet\u00e0 del gruppo Sky Italia, \u00e8 il primo canale Sky di tipo generalista, interamente dedicato all'intrattenimento.\nNato il 1\u00ba aprile 2009, posizionato all'interno del pacchetto \"Sky TV\", \u00e8 disponibile anche in HD (sia la versione principale sia quella timeshift).\nDal 1\u00ba ottobre 2018 \u00e8 diretto da Antonella D'Errico.\nStoria.\nSky Uno nasce il 1\u00ba aprile 2009 dall'unione di Sky Vivo e Sky Show. Per la prima puntata del \"Fiorello Show\" spettatori (3,53% di \"share\") si sintonizzano sul nuovo canale per guardare lo show, risultato record per il canale.\nDall'11 agosto 2009 il canale rileva la messa in onda del famoso talk show statunitense \"Late Show with David Letterman\" fino all'agosto 2011 quando Sky non rinnova l'accordo con la CBS, lasciando la trasmissione dello show a Rai 5.\nLa voce ufficiale dei promo del canale \u00e8 il doppiatore Simone D'Andrea.\nA marzo 2010 debutta lo sport con i X Giochi paralimpici invernali.\nDal 28 giugno 2010, con il timeshift Sky Uno +1, il canale cambia il logo e trasmette nel formato panoramico .\nIl 17 febbraio 2011 va in onda il primo episodio della serie televisiva storica \"Spartacus - Sangue e sabbia\", stabilendo un record per il canale, infatti l'episodio viene visto da spettatori medi complessivi, diventando il programma pi\u00f9 visto di Sky Uno dalla sua nascita, dopo \"X Factor\" e il \"Fiorello Show\".\nIn contemporanea con Sky Olimpiadi 1 e Sky 3D, su Sky Uno va in onda la cerimonia di apertura e di chiusura delle Olimpiadi di Londra.\nIl 20 ottobre 2011 Sky Uno, in concomitanza con la partenza della nuova edizione di \"X Factor\" inizia a trasmettere in alta definizione.\nDal 25 ottobre 2012 anche Sky Uno +1 trasmette in alta definizione.\nIl 26 settembre 2013 il canale si uniforma a Sky Arte HD con un nuovo logo. Il 16 ottobre 2013 Sky Uno si trasferisce alla posizione 108 e nasce Sky Uno +2 con la programmazione di Sky Uno due ore dopo alla posizione 140. Dal 23 marzo 2014 Sky Uno +2 cessa di trasmettere.\nDall'8 settembre 2015 a seguito dell'abbandono di Mediaset delle reti generaliste a diffusione libera sul satellite, Sky Uno viene diffuso anche al canale 105.\nIl 18 settembre 2014 parte l'ottava edizione di X Factor con Alessandro Cattelan e giudici Morgan, Mika, Fedez e Victoria Cabello. Il 18 dicembre parte la quarta edizione di \"MasterChef Italia\" con Bruno Barbieri, Carlo Cracco e Joe Bastianich. Dal 12 marzo 2015 parte la sesta edizione del talent show \"Italia's Got Talent\", passato da Canale 5 a Sky Uno cos\u00ec da abbattere i costi di produzione, condotto da Vanessa Incontrada con i giudici Claudio Bisio, Nina Zilli, Frank Matano e Luciana Littizzetto.\nIl 10 settembre 2015 il canale si uniforma all'inglese Sky One con un nuovo logo e nuove grafiche.\nNello stesso giorno parte la nona edizione di \"X Factor\" con Alessandro Cattelan e i giudici Elio, Mika, Skin e Fedez. Il 17 dicembre parte la quinta edizione di \"MasterChef Italia\" con Carlo Cracco, Bruno Barbieri, Joe Bastianich e la novit\u00e0 del quatro giudice Antonino Cannavacciuolo. Il 10 marzo 2016 va in onda la terza edizione di \"Junior MasterChef Italia\" con giudici Bruno Barbieri, Alessandro Borghese e Gennaro Esposito. Il 16 marzo 2016 parte la settima edizione di Italia's Got Talent con Lodovica Comello alla conduzione e i giudici Claudio Bisio, Nina Zilli, Luciana Littizzetto e Frank Matano. Il 22 marzo 2016 parte la prima stagione di \"Top Gear Italia\", versione italiana del famoso programma automobilistico della BBC, condotto da Joe Bastianich, Guido Meda, Davide Valsecchi e The Stig.\nCon la stagione 2016-2017, il 15 settembre 2016 parte la decima edizione di \"X Factor\" con Alessandro Cattelan e i giudici Arisa, Alvaro Soler, Manuel Agnelli e Fedez. Il 4 ottobre parte la terza stagione di \"Hell's Kitchen Italia\" condotta dallo chef Carlo Cracco, mentre 10 ottobre torna l\"'Edicola Fiore\" con Fiorello e Stefano Meloccaro.\nIl 5 novembre 2016 Sky Uno, con Sky Atlantic, Sky Arte HD, Sky Cinema e Sky Primafila si uniformano agli omonimi canali britannici con una nuova grafixa.\nDal 22 luglio al 9 agosto 2017 Sky Uno +1 HD diventa \"Sky Uno Loves Animals\" riproponendo programmi dedicati agli animali di diversi canali, quali Sky Cinema, Nat Geo Wild, Discovery Channel, Animal Planet e DeA Kids. Dal 19 aprile 2018 il canale \u00e8 visibile anche sul digitale terrestre tramite Mediaset Premium al canale 318 con, fino al 2 luglio, una programmazione differente rispetto alla versione originale.\nIl 2 luglio 2018 si uniforma ancora una volta all'inglese Sky One con un nuovo logo e una nuova grafica. Lo stesso giorno la versione in alta definizione comincia a trasmettere in Super HD 24 ore su 24.\nIl 5 settembre 2018, il canale abbandona la posizione 105 della piattaforma Sky Italia per lasciarla a Canale 5 HD.\nDal 13 settembre 2018, arriva anche alla posizione 104 della piattaforma Sky Italia, la quale viene abbandonata, il 2 gennaio 2019, per lasciare spazio a Rete 4 HD ed agli altri canali Mediaset.\nDal 1\u00ba gennaio 2020 al 1\u00ba agosto 2021 il canale \u00e8 stato disponibile su TIMvision.\nIl 15 gennaio 2021 si uniforma per l'ennesima volta all'inglese Sky One con un nuovo logo e una nuova grafica.\nDal 1\u00ba aprile 2021 \u00e8 visibile in HD anche su Sky Go.\nAltre versioni.\nSky Uno +1.\nIl 20 aprile 2009, con la fine della messa in onda del reality show \"Grande Fratello 9\", in onda 24 ore su 24 su SKY Show, Sky ha deciso di sopprimere anche quest'ultimo canale; dal 21 aprile \u00e8 partita quindi la versione \"timeshift\" Sky Uno +1 al canale 116, in sua sostituzione. Dall'8 novembre 2010 ha traslocato sul canale 110 e dal 16 ottobre 2013 si trova alla posizione 109.\nSky Uno HD.\nSky Uno HD \u00e8 partito dal 20 ottobre 2011 sui canali 105 e 108 dello Sky Box HD. Il canale \u00e8 il simulcast di Sky Uno e trasmette la sua programmazione in alta definizione. I programmi che non sono disponibili in HD subiscono l'upscaling.\nSky Uno +1 HD.\nSky Uno +1 HD \u00e8 partito dal 25 ottobre 2012 sul canale 109 dello Sky Box HD. Il canale \u00e8 il simulcast di Sky Uno +1 e trasmette la sua programmazione in alta definizione.\nSky Uno +2.\nSky Uno +2 \u00e8 partito il 16 ottobre 2013 sul canale 140 ed era il canale \"timeshift\" che proponeva la programmazione di Sky Uno posticipata di due ore. Era disponibile fino al 23 marzo 2014.\nPalinsesto.\nLa programmazione \u00e8 quella di un canale generalista: propone un mix tra serie tv, film, quiz, reality e talent show, quasi tutti in prima visione assoluta.\nX Factor.\nX Factor va in onda su Sky Uno dal 20 ottobre 2011 (in precedenza andava in onda su Rai 2). Il 3 novembre 2011 con la terza puntata di \"X Factor - Le Selezioni\" il canale ottiene il miglior risultato di sempre in prime time con telespettatori e il 2,3% di share.\nIl 17 novembre 2011 parte la prima puntata di \"X Factor - Live Show\" che ottiene un nuovo record d'ascolti che totalizza spettatori e il 2,26% share con un indice di permanenza del 47% nonostante le 3 ore di diretta,\nRecord anche per Xtra Factor che totalizza spettatori ed un indice di permanenza del 59% nonostante la tarda notte (ottava rete in prime time, alle spalle delle reti Rai, Mediaset e di LA7).\nIl 5 gennaio 2012 la finale di X Factor ottiene un ascolto medio di spettatori con il 3,95% di share medio e picchi che superano l'8%, portando la media giornaliera di Sky Uno a 160\u00a0000 spettatori.\nDalla 9\u00aa edizione i Live di X Factor vengono trasmessi in esclusiva su Sky Uno (tranne la finale).\nMasterChef Italia.\nDopo una prima edizione trasmessa sul canale gratuito Cielo, le trasmissioni della seconda edizione sono iniziate il 14 dicembre 2012.\nAttualmente giunto a dieci edizioni, \"Masterchef Italia\", nella puntata finale della sesta edizione, ha raggiunto, considerando anche il timeshift, il risultato di oltre telespettatori, facendo ottenere al canale il risultato pi\u00f9 alto di sempre.\nItalia's Got Talent.\nItalia's Got Talent va in onda su Sky Uno dal 12 marzo 2015 (in precedenza andava in onda su Canale 5). Tuttavia dalla stagione successiva Sky Italia trasmette la trasmissione anche in chiaro su TV8, e un disclaimer avvisa che il programma \u00e8 pensato per il canale free."}
{"id": "2265501", "revid": "94647", "url": "https://it.wikipedia.org/wiki?curid=2265501", "title": "Absintismo", "text": ""}
{"id": "2265509", "revid": "214509", "url": "https://it.wikipedia.org/wiki?curid=2265509", "title": "Decision tree", "text": ""}
{"id": "2265518", "revid": "124246657", "url": "https://it.wikipedia.org/wiki?curid=2265518", "title": "Varici esofagee", "text": "Le varici esofagee rappresentano una grave condizione patologica caratterizzata dalla formazione di varici a carico delle vene del plesso sotto-mucoso dell'esofago.\nLa patogenesi delle varici \u00e8 direttamente legata a uno stato di ipertensione portale quale si riscontra frequentemente nella cirrosi epatica, di cui rappresentano una pericolosa complicazione.\nGeneralit\u00e0.\n \nVarici.\nPer varice si intende un vaso venoso che per cedimento della parete si dilata e diventa tortuoso. Questa alterazione morfologica colpisce le vene per la loro particolare struttura e si riscontra con maggiore frequenza in quelle che hanno una determinata funzione e posizione. \nSistema vascolare dell'Azygos e dell'Emiazygos.\nIl sangue venoso confluisce in due grossi collettori che sono la Vena cava superiore e la Vena cava inferiore che si versano direttamente nell'atrio destro del cuore. Questi grossi vasi drenano rispettivamente la parte superiore e quella inferiore del corpo e costituiscono due sistemi distinti tra loro. Un'importante eccezione \u00e8 rappresentata dal sistema delle vene azygos ed emiazygos.\nSistema vascolare portale.\nIl sangue proveniente dall'apparato digerente ricco di sostanze nutritive viene convogliato interamente alla ghiandola epatica per essere utilizzato in vari processi metabolici. Giunge direttamente al fegato attraverso un grosso ramo venoso, la Vena porta che si forma dalla confluenza nella vena mesenterica superiore, della vena mesenterica inferiore e di tutte le vene provenienti dalla milza (vena lienale) e dallo stomaco. Il sangue del fegato si versa poi nelle vene sovraepatiche che dopo un breve tragitto giungono nella Vena cava inferiore\nSistema venoso dell'esofago.\nL'esofago, organo che attraversa tre comparti: collo, torace e addome, \u00e8 dotato di una ricca vascolarizzazione venosa che forma un plesso subito sotto lo strato mucoso. Per la sua lunghezza e dislocazione si trova ad essere tributario di entrambe le vene cave che di fatto \"mette in comunicazione\". Questa comunicazione \u00e8 virtuale in quanto ordinariamente il sangue proveniente dall'esofago segue percorsi diversi:\nEziopatogenesi.\nIl sangue esercita sulle pareti della vena porta una pressione intorno ai 10\u201314\u00a0cm di H2O. Nel corso di alcune malattie questa pressione aumenta notevolmente fino a raggiungere valori superiori ai 20\u201325\u00a0cm di H2O. Si parla in questi casi di Ipertensione portale, una condizione che determina conseguenze emodinamiche e quindi patologiche importanti.\nNel caso della cirrosi epatica circa il 70-80% dei pazienti va incontro, nell'arco di 5 anni, a formazione di varici esofagee, con il seguente meccanismo patogenetico:\nQuesta situazione emodinamica consente al sangue portale di scaricarsi ma l'aumento del flusso ematico, soprattutto nella parte inferiore del plesso, e l'aumento di pressione sulle delicate pareti delle vene esofagee determina quelle alterazioni che sono responsabili della formazione di varici.\nSintomatologia e diagnosi.\nLe varici esofagee non avendo una sintomatologia particolarmente evidente si manifestano quando la loro rottura determina imponenti emorragie digestive.\nIn altri casi sono alcuni dati anamnestici o clinici di cirrosi che possono farne sospettare l'esistenza e indurre a quelle indagini strumentali che possano metterle in evidenza, valutarne l'entit\u00e0, suggerire il percorso terapeutico pi\u00f9 idoneo:\nDal punto di vista anatomo-patologico le varici vengono classificate secondo vari sistemi. Uno di questi, messo a punto nel 1980 dalla Societ\u00e0 Giapponese per lo studio della Ipertensione portale e successivamente rivisitato con l'aggiunta di nuovi parametri, si basa su:\nEvoluzione e prognosi.\nI pazienti cirrotici vanno incontro a formazione di varici esofagee con percentuali molto variabili a seconda della gravit\u00e0 della malattia epatica, dell'epoca di insorgenza della stessa (incremento di circa il 10% annuo), della presenza o meno di ascite. \nCirca un terzo dei pazienti cirrotici, nel 70-70% dei casi entro i primi due anni dal riscontro delle varici, va incontro a rottura delle varici con conseguenti emorragie drammatiche, che risultano mortali in oltre la met\u00e0 dei casi. Dei restanti pazienti oltre l'80% ripete l'episodio emorragico, entro l'arco di un anno, con esiti fatali.\nTerapia.\nLa terapia delle varici esofagee costituisce un argomento complesso oggetto di numerosi studi e di revisioni periodiche a testimonianza della difficolt\u00e0 di trovare una soluzione condivisa. I risultati, non sempre soddisfacenti, sono legati alle varie fasi della malattia in cui si interviene e che possono essere cos\u00ec riassunte:\nDi seguito vengono ricordate alcune delle possibilit\u00e0 terapeutiche:"}
{"id": "2265524", "revid": "125005917", "url": "https://it.wikipedia.org/wiki?curid=2265524", "title": "Maja Ognjenovi\u0107", "text": "Biografia.\nClub.\nMaja Ognjenovi\u0107 inizia la sua carriera da pallavolista professionisti nella stagione 2002-03 con il , nella Prva liga serbo-montenegrina. Nella stagione seguente passa alla , con la quale resta legata per tre anni, vincendo uno scudetto. Nel campionato 2006-08 si trasferisce in Romania tra le file del , in Divizia A1, conquistando due scudetti consecutivi.\nNella stagione 2008-09 si trasferisce in Italia, giocando tra le file della di Jesi, in Serie A1, con la quale conquista la Challenge Cup, ma gi\u00e0 nell'annata seguente approda al club turco dell', in Voleybol 1. Ligi. Emigra quindi in Grecia per vestire la maglia dell', in A1 Ethnik\u012b nel campionato 2010-11, contruistando la Coppa di Grecia. nel corso del campionato seguente, precisamente nel gennaio 2012, dopo un periodo di inattivit\u00e0 a livello di club, viene ingaggiata dall', ancora nella massima divisione italiana.\nNella stagione 2012-13 passa al club polacco dell' di Breslavia, mentre nella stagione seguente viene ingaggiata dalla neopromossa , vincendo due scudetti consecutivi, la Coppa di Polonia 2013-14 ed una Supercoppa polacca.\nRitorna in Italia nel campionato 2015-16, vestendo la maglia del di Piacenza, in Serie A1, mentre nel campionato successivo ritorna all', in Sultanlar Ligi, aggiudicandosi il campionato mondiale per club 2016 e la Coppa CEV 2017-18.\nPer l'annata 2018-19 si trasferisce nella Superliga russa, che disputa la aggiudicandosi la Supercoppa russa 2018, pur non essendo a referto per problemi di salute, la coppa nazionale e lo scudetto.\nLa stagione seguente fa nuovamente ritorno nel massimo campionato turco, ingaggiata stavolta dal , con cui, nell'annata 2020-21, vince la Coppa di Turchia e lo scudetto, venendo premiata come miglior palleggiatrice. Nella stagione 2021-22 difende i colori dell', sempre in Sultanlar Ligi.\nNazionale.\nNel 2005 entra a far parte della nazionale della Serbia e Montenegro, con cui vince la medaglia di bronzo al campionato mondiale 2006.\nNel 2007, dopo la divisione del Montenegro, entra a far parte della nazionale serba raggiungendo la finale al campionato europeo; un anno dopo partecipa invece ai Giochi della XXIX Olimpiade di Pechino. Nel 2010 vince la medaglia d'oro all'European League, venendo anche premiata come migliore palleggiatrice, successo e premio bissato anche nell'edizione successiva del torneo.\nNel 2011 si aggiudica la medaglia di bronzo al World Grand Prix e la medaglia d'oro al campionato europeo, dove viene insignita del premio come miglior palleggiatrice. In seguito vince la medaglia di bronzo all'European League 2012 e al World Grand Prix 2013; partecipa inoltre ai Giochi della XXX Olimpiade di Londra. Nel 2015 conquista l'argento alla Coppa del Mondo e il bronzo al campionato europeo.\nTra il 2016 e il 2019 attraversa il periodo pi\u00f9 felice della sua carriera in nazionale: partecipa Giochi della XXXI Olimpiade di Rio de Janeiro, dove vince la medaglia d'argento, poi conquista quella d'oro al campionato mondiale 2018 e al campionato europeo 2019.\nNel 2021 conquista la medaglia di bronzo ai Giochi della XXXII Olimpiade di Tokyo e quella d'argento al campionato europeo."}
{"id": "2265526", "revid": "125983167", "url": "https://it.wikipedia.org/wiki?curid=2265526", "title": "Aleksandr Michajlovi\u010d Gor\u010dakov", "text": "Principe, diplomatico, Ministro degli esteri della Russia dal 1856 al 1882, Cancelliere dell'Impero.\nFu il protagonista politico dell'espansione dell'Impero russo in Asia centrale, riusc\u00ec ad annullare le pesanti clausole imposte alla Russia dal Trattato di Parigi, condusse le trattative per la Lega dei tre imperatori e ottenne la neutralit\u00e0 dell'Austria consentendo nel 1877 l'attacco della Russia all'Impero ottomano.\nGli inizi, l'incarico e la Questione italiana.\nDi antica famiglia nobile risalente alla dinastia dei Rjurikidi, Gor\u010dakov entr\u00f2 giovanissimo nel servizio diplomatico, fu ambasciatore di Russia a Stoccarda (Regno di W\u00fcrttemberg) e rappresentante dello Zar alla Dieta della Citt\u00e0 libera di Francoforte. Nel 1854 fu nominato ambasciatore a Vienna dove si adoper\u00f2 affinch\u00e9 l'Austria rimanesse neutrale nella Guerra di Crimea, al termine della quale la Russia, sconfitta, dovette sottostare nel 1856 alle decisioni del Congresso di Parigi.\nNello stesso anno, divenuto Ministro degli esteri per volont\u00e0 del nuovo Zar Alessandro II, in sostituzione di Karl Vasil'evi\u010d Nesselrode, Gor\u010dakov si trov\u00f2 subito ad affrontare il compito di giustificare l'azione repressiva dell'esercito russo in Polonia a seguito della Rivolta di Gennaio.\nIl nuovo ministro degli esteri dovette anche gestire la pressione di ambienti vicini alla corte che incitavano lo Zar a spingersi, nel contesto del \"Grande Gioco\", in conquiste verso l'India britannica. Gor\u010dakov avvert\u00ec Alessandro II che, data l'importanza che gli inglesi attribuivano all'India, non era pensabile uno spostamento di truppe verso i suoi confini: sarebbe stato troppo pericoloso.\nMa egli era meno pacifista di quello che appariva. Assumendo la carica di Ministro degli Esteri, Gor\u010dakov si era prefissato lo scopo di abolire le umilianti clausole del Trattato di Parigi (1856) e riferendosi alla condizione della Russia dopo la sconfitta di Crimea pronunci\u00f2 una battuta che rimase famosa: \u00abLa Russia non tiene il broncio. La Russia riflette\u00bb.\nPer addivenire a qualche risultato sulle clausole, la Russia accett\u00f2 di firmare un trattato con la Francia nel 1859. L'alleanza, piuttosto blanda, non prevedeva da parte russa che una promessa di neutralit\u00e0 benevola nel caso Francia e Regno di Sardegna avessero attaccato l'Austria. Di conseguenza il 30 ottobre 1859 Gor\u010dakov ottenne da parte del Piemonte la pi\u00f9 alta onorificenza di Casa Savoia: l'Ordine Supremo della Santissima Annunziata.\nQuando per\u00f2, nel 1860, Giuseppe Garibaldi dopo lo sbarco a Marsala, vinte le prime battaglie contro l'esercito borbonico, divenne una minaccia per gli equilibri italiani, la voce di protesta pi\u00f9 alta che si alz\u00f2 fu proprio quella di Gor\u010dakov, che moltiplic\u00f2 al Piemonte le richieste di impedire nuove azioni, sollecitando le potenze ad un energico intervento. La campagna diplomatica scatur\u00ec, molto probabilmente, dal tentativo di sottolineare le azioni illegali di una delle potenze vincitrici della guerra di Crimea (Il Regno di Sardegna) e indebolire cos\u00ec il valore politico delle clausole del Trattato di Parigi.\nIl \"Grande gioco\" (fino al 1870).\nIn attesa che i tempi fossero maturi sulla questione delle clausole, qualche anno dopo, prevalse a San Pietroburgo la tesi di riprendere il \"Grande gioco\" e l'esercito russo nel 1864 occup\u00f2 varie cittadine e fortezze del Khanato di Kokand, in Asia centrale. Trascorso qualche mese, il governo zarista, incoraggiato dal fatto che Londra non aveva accolto la richiesta di aiuto del Khan, si prepar\u00f2 anche al passo successivo.\nGor\u010dakov, prevedendo per questa volta proteste, stil\u00f2 un \"memorandum\" che avrebbe dovuto placare i timori europei. Il documento paragonava la posizione russa a quella delle altre grandi potenze nei rispettivi territori coloniali e fu diramato nel dicembre 1864:\n\u00abLa posizione della Russia in Asia centrale \u00e8 quella di tutti gli Stati civilizzati entrati in contatto con popolazioni nomadi semiselvagge prive di una stabile organizzazione sociale. In questi casi accade sempre che lo Stato pi\u00f9 civilizzato si veda costretto, nell'interesse della sicurezza delle proprie frontiere e relazioni commerciali, a esercitare una certa qual supremazia su quei popoli che per le loro caratteristiche di turbolenza e riottosit\u00e0 si configurano come vicini indesiderabili.[...]\u00bb. Per quanto, concludeva Gor\u010dakov, la Russia, consolidata la frontiera con il Khanato di Kokand, non intendeva procedere oltre.\nIl passo successivo fu per\u00f2 la presa di Tashkent, nel 1865. Londra protest\u00f2 come previsto osservando che la nuova conquista nel Khanato di Kokand si trovava molto al di l\u00e0 dei confini meridionali indicati come limite nel \"memorandum\".\nI russi fecero dapprima sbollire le proteste inglesi ma poi risult\u00f2 evidente come anche l'assicurazione data da Gor\u010dakov sull'indipendenza stessa dei canati fosse illusoria.\nL'incontro di Heidelberg.\nL'assorbimento dei Canati dell'Asia centrale nell'Impero russo, in una forma o nell'altra, fu infatti in quegli anni il principale obiettivo di Gor\u010dakov; per varie ragioni. Prima di tutto per il timore che gli inglesi vi arrivassero per primi e monopolizzassero il commercio della regione, poi per orgoglio nazionale, dopo la battuta d'arresto in Europa, e infine per motivi strategici: minacciando pi\u00f9 da vicino le frontiere dell'India britannica, la Russia avrebbe accresciuto il suo potere politico.\nNel 1868 l'esercito russo conquist\u00f2 Samarcanda, nell'Emirato di Bukhara che divenne protettorato dell'Impero russo, e l'anno dopo cominciarono i preparativi per una spedizione contro il Khanato di Khiva.\nA questo punto i fautori inglesi di una politica meno remissiva convinsero il governo britannico presieduto da William Ewart Gladstone della necessit\u00e0 di parlar chiaro ai russi.Il Ministro degli Esteri inglese Lord Clarendon si incontr\u00f2 cos\u00ec ad Heidelberg con Gor\u010dakov. Questi, messo alle strette, attribu\u00ec la responsabilit\u00e0 delle conquiste ai militari locali e alla loro ambizione, piuttosto che allo Zar Alessandro. Nello stesso tempo assicur\u00f2 che la Russia non intendeva avanzare oltre e, certamente, non aveva progetti per l'India. Lord Clarendon, scettico, propose allora di definire una zona neutrale fra i due rispettivi imperi e il ministro russo rispose che l'Afghanistan faceva al caso. Iniziarono cos\u00ec fra San Pietroburgo e Londra delle trattative e delle corrispondenze che, per\u00f2, si arenarono sulla difficolt\u00e0 di stabilire l'impervia frontiera settentrionale dell'Afghanistan, ancora in parte inesplorata.\nNei Balcani.\nAnche nei Balcani, fin dal 1856, Gor\u010dakov condusse la sua politica con una certa disinvoltura. Egli, non proprio panslavista, sostenne tuttavia l'indipendenza delle province autonome slave dell'Impero ottomano.\nL'anno del suo insediamento disapprov\u00f2 la proposta francese che spingeva il Montenegro a riconoscere la sua sudditanza ai turchi. Due anni dopo propose una conferenza sulla questione serba e quando Mihailo Obrenovi\u0107 torn\u00f2 sul trono serbo (1860) e inizi\u00f2 ad adoperarsi per l'indipendenza, mostr\u00f2 di essere pronto ad appoggiarlo.\nMa quando nel 1861 i turchi bombardarono Belgrado, Gor\u010dakov rimase sconcertato e diede la precedenza alla pace sul suo desiderio di vendetta.\nL'abolizione delle clausole di Parigi.\nIntanto, in Europa, nel luglio 1870 la Francia aveva attaccato la Prussia. la Russia decise di avere un atteggiamento favorevole, ma interessato, nei riguardi della Prussia.\nIl Primo ministro a Berlino Otto von Bismarck, infatti, aveva promesso di sostenere la Russia nell'abolizione delle clausole del Trattato di Parigi (1856) che smilitarizzavano il Mar Nero. Chiese solo alla Russia di non sollecitare la questione fino alla fine della guerra. Gor\u010dakov, invece, approfittando delle gravi sconfitte subite dalla Francia, dichiar\u00f2 nulle quelle clausole rinnegandole nell'ottobre del 1870.\nA sostegno del suo atto unilaterale, Gor\u010dakov dichiar\u00f2 che la pace di Parigi era gi\u00e0 stata violata molte volte. In Romania, nel 1866, le potenze europee avevano permesso che fosse eletto un principe straniero (il tedesco Karl von Hohenzollern-Sigmaringen) ma erano rimaste inattive al momento di soccorrere gli altri sudditi cristiani dell'Impero turco. Squadre navali avevano violato la neutralit\u00e0 del Mar Nero e l'invenzione delle corazzate aveva modificato gli equilibri strategici degli anni cinquanta. In queste circostanze lo Zar non poteva pi\u00f9 considerarsi vincolato al trattato del 1856.Nel 1871, dopo la sconfitta francese, le principali potenze ratificarono la decisione russa.\nLa Lega dei tre imperatori.\nDopo la Guerra franco-prussiana, Gor\u010dakov si rese conto che si doveva evitare la completa umiliazione della Francia e riport\u00f2 un piccolo successo diplomatico quando convinse Bismarck a ridurre l'indennit\u00e0 a carico del Tesoro francese, facendola portare da sei a cinque miliardi di franchi. Ma della Terza Repubblica francese, nata dalle ceneri della catastrofe bellica, lui, come ministro dell'Impero zarista, si fidava molto poco.\nSentimento condiviso e che port\u00f2 a Berlino, nel 1872, gli imperatori Guglielmo I di Germania, Francesco Giuseppe I d'Austria e Alessandro II di Russia ad un incontro per porre le basi di quella che sar\u00e0, l'anno dopo, la Lega dei tre imperatori.\nGor\u010dakov e il suo omologo austriaco Gyula Andr\u00e1ssy discussero soprattutto sulla questione della Polonia, in gran parte facente parte del territorio russo. Il ministro dello Zar era, in particolare, preoccupato per i diritti autonomistici che l'Austria aveva concesso alla Galizia, che avrebbero potuto risvegliare i moti di rivolta polacchi. Andr\u00e1ssy fu molto rassicurante e dichiar\u00f2 a Gor\u010dakov che cos\u00ec come per la questione della Bosnia ed Erzegovina (provincia turca su cui l'Austria aveva delle mire) egli voleva mantenere lo \"status quo\".\nMa nel 1875 durante una grave crisi nei rapporti fra Germania e Francia, Gor\u010dakov, eludendo la Lega e delineando future amicizie e alleanze, prima prese le parti di Parigi, assieme alla Gran Bretagna, e poi diffuse l'impressione che, grazie a questa mossa, aveva salvato la pace in Europa per aver evitato un attacco tedesco alla Francia (in francese: \u00ab\"J'ai sauv\u00e9 la paix de l'Europe\"\u00bb). Il Cancelliere Bismarck, and\u00f2 su tutte le furie.\nLa ripresa del \"Grande gioco\" (1873-1875).\nIl 28 maggio 1873, senza colpo ferire, messo in fuga il Khan con la minaccia dei nuovi cannoni di fabbricazione tedesca, il generale russo Konstantin von Kaufman conquistava Khiva. A seguito di alcune rimostranze britanniche, Gor\u010dakov dichiar\u00f2:\n\u00abDal fatto che noi abbiamo in parecchie occasioni comunicato [...] la nostra ferma risoluzione di non perseguire una politica di conquiste o annessioni, il governo di Londra sembra trarre la convinzione che da parte nostra si siano contratti nei suoi confronti obblighi precisi al riguardo\u00bb.\nMa poi assicurava: \u00abSua Maest\u00e0 Imperiale non ha intenzione di ampliare le attuali frontiere in Asia centrale, n\u00e9 dal lato di Buchara, n\u00e9 dal lato di Krasnovodsk\u00bb e comunque, pur mantenendo formalmente l'assicurazione, nel 1875, dopo la ribellione al khan fantoccio dei russi (Muhammad Khudayar Khan), il Khanato di Kokand fu annesso all'Impero dello Zar.\nIn un decennio, la Russia aveva incorporato un territorio molto vasto, con una duplice strategia politica: quella ufficiale, conciliante, di Gor\u010dakov, e quella aggressiva dei comandanti militari del posto, che, se necessario, poteva essere sconfessata.\nLa guerra contro l'Impero ottomano.\nNel 1876 i principati slavi della Serbia e del Montenegro entrarono in guerra contro l'Impero ottomano accanto alla Bosnia ed Erzegovina. Nel luglio dello stesso anno Gor\u010dakov e l'omologo austriaco Andr\u00e1ssy cercarono di coordinare le risposte.\nGli incontri di Reichstadt e Budapest.\nI due ministri degli Esteri si incontrarono nel luglio 1876 a Reichstadt (oggi Z\u00e1kupy), in Boemia. Per quanto d'accordo sulla maggior parte delle questioni, le due delegazioni si lasciarono in contrasto riguardo alla Bosnia ed Erzegovina, la provincia che si era ribellata ai turchi.\nIn caso di sconfitta ottomana, secondo Andr\u00e1ssy, l'intera provincia doveva passare all'Austria. Raccogliendo invece il volere dei capi degli insorti bosniaci, secondo Gor\u010dakov, una parte della Bosnia doveva essere ceduta alla Serbia e l'intera Erzegovina al Montenegro. San Pietroburgo, comunque, promise di non intervenire nel conflitto. Ma le vittorie turche e la collera che suscitavano nei panslavisti russi, convinsero Gor\u010dakov e Alessandro II che la Russia sarebbe dovuta scendere in campo.\nA gennaio e a marzo del 1877, ci furono nuovi incontri fra gli austriaci e i russi, questa volta a Budapest.\nConvinzione di Gor\u010dakov era che la Russia avesse perso la Guerra in Crimea per l'atteggiamento ostile, anche se non belligerante, dell'Austria. Tale politica di Vienna aveva impedito che tutte le forze russe si concentrassero sul fronte delle operazioni. Questa volta, per non esporre nuovamente la Russia al pericolo di un attacco alle spalle, Gor\u010dakov si risolse a ripagare il consenso di Vienna all'azione contro i turchi con l'abbandono della Bosnia-Erzegovina all'Austria.\nLa guerra e la Pace di Santo Stefano.\nLe concessioni di Gor\u010dakov resero possibile l'invasione russa dell'Impero ottomano ed egli non si fece mancare i lati positivi della questione: a Bucarest, durante il conflitto, scandalizz\u00f2 i benpensanti applaudendo ogni sera in un caf\u00e9 chantant le \u201coscenit\u00e0\u201d di alcune canzonette francesi.\nDopo la vittoria della Russia, ritenendo forse Gor\u010dakov troppo vicino all'Austria (o troppo poco panslavista), Alessandro II deleg\u00f2 all'ambasciatore a Costantinopoli Nicolaj Pavlovi\u010d Ignat'ev, la redazione del trattato di pace che, firmato a Santo Stefano, fu molto pesante per i turchi.\nLa Pace di Santo Stefano non fu, quindi, opera del Ministro degli Esteri, che gi\u00e0 si era espresso, ancora nel 1876, contro l'idea di cambiamenti territoriali. Ad uno dei suoi collaboratori aveva detto che la Russia era una \u00abgrande \"non\" potenza\u00bb e doveva ormai rifiutare ogni espansionismo.\nIl Congresso di Berlino.\nPer nulla soddisfatte di come erano andate le cose con la Pace di Santo Stefano, la Gran Bretagna e soprattutto l'Austria che non aveva ottenuto la Bosnia, reclamarono un Congresso per rettificare a discapito dei russi le clausole della pace.\nNonostante l'et\u00e0 avanzata, Gor\u010dakov, a ottant'anni, fu il primo plenipotenziario dell'Impero russo al Congresso che, mediatore Bismarck, si riun\u00ec a Berlino il 13 giugno 1878.\nAmmalatosi, non pot\u00e9 perci\u00f2 partecipare alle prime fasi delle trattative, decisive per l'annullamento della Grande-Bulgaria, satellite logistico della Russia, nato con la Pace di Santo Stefano. Guarito e apparso al convegno sorretto da due servi dichiar\u00f2 che nel corso delle precedenti deliberazioni i suoi colleghi, P\u00ebtr Andreevi\u010d \u0160uvalov e Paul d'Oubril, avevano fatto delle concessioni che oltrepassavano di molto quelle che lui aveva in mente. Prosegu\u00ec tuttavia dicendo che la Russia non perseguiva fini egoistici: come aveva combattuto esclusivamente per il Cristianesimo e la civilt\u00e0, cos\u00ec ora faceva anche gravi sacrifici perch\u00e9 si ristabilisse la concordia. La Russia, concluse, voleva mostrare al mondo che desiderava scambiare gli allori della vittoria con la palma della pace.\nGor\u010dakov, durante le trattative, diede la sua completa adesione all'occupazione austriaca della Bosnia; nel contempo non si fece convincere dall'appello del Presidente del Consiglio rumeno Ion C. Br\u0103tianu e pretese il ritorno alla Russia della Bessarabia meridionale, persa con il Congresso di Parigi.\nTornato a San Pietroburgo prima di \u0160uvalov, Gor\u010dakov confer\u00ec sul congresso con lo Zar Alessandro II, e fu probabilmente la causa della caduta in disgrazia del suo collaboratore.\nLa fine boccaccesca.\nDopo Berlino i rapporti fra Gor\u010dakov e Bismarck peggiorarono, cos\u00ec come quelli fra Russia e Germania. Nel 1882 il Ministro degli Esteri, a 84 anni, si ritir\u00f2 dal servizio e lasci\u00f2 il posto a Nikolaj Karlovi\u010d Girs.\nL'anno dopo, l'11 marzo 1883 a Baden, residenza termale tedesca, Gor\u010dakov fu colto dalla morte nel letto di una prostituta. La ragazza, atterrita, si precipit\u00f2 dalla polizia che, come \u00e8 facile comprendere, volle evitare lo scandalo. Si dispose che il corpo dell'ex ministro fosse trasportato senza dare nell'occhio nell'albergo dove egli alloggiava. La salma fu dunque adagiata in una grande cesta e coperta con della biancheria. Cos\u00ec l'ex ministro giunse all'albergo e il pope della cappella ortodossa pot\u00e9 provvedere a tutto il resto."}
{"id": "2265530", "revid": "110157", "url": "https://it.wikipedia.org/wiki?curid=2265530", "title": "Regione Sudorientale", "text": "La Regione Sudorientale ( \"\u0408\u0443\u0433\u043e\u0438\u0441\u0442\u043e\u0447\u0435\u043d \u0440\u0435\u0433\u0438\u043e\u043d\") \u00e8 una delle regioni statistiche della Macedonia del Nord. Comprende 10 comuni e confina con la Grecia e la Bulgaria. Internamente, confina con le regioni orientale e di Vardar.\nComuni.\nLa regione \u00e8 divisa in 10 comuni:\nSociet\u00e0.\nEvoluzione demografica.\nIn base al censimento del 2002, la popolazione \u00e8 di 171.416 abitanti."}
{"id": "2265535", "revid": "1543377", "url": "https://it.wikipedia.org/wiki?curid=2265535", "title": "Lemmatizzazione", "text": "La lemmatizzazione \u00e8 il processo di riduzione di una forma flessa di una parola alla sua forma canonica (non marcata), detta lemma.\nNell'elaborazione del linguaggio naturale, la lemmatizzazione \u00e8 il processo algoritmico che determina automaticamente il lemma di una data parola. Il processo pu\u00f2 coinvolgere altre attivit\u00e0 di elaborazione del linguaggio, quali ad esempio l'analisi morfologica e grammaticale.\nIn molte lingue, le parole appaiono in diverse forme flesse. Per esempio, in italiano il verbo \"camminare\" pu\u00f2 apparire come \"cammina\", \"cammin\u00f2\", \"camminando\" e cos\u00ec via. La forma canonica, \"camminare\", \u00e8 il lemma della parola ed \u00e8 la forma di riferimento per cercare la parola all'interno di un dizionario. La combinazione della forma canonica con la relativa parte del discorso \u00e8 chiamata il lessema della parola."}
{"id": "2265538", "revid": "1632387", "url": "https://it.wikipedia.org/wiki?curid=2265538", "title": "Regione Sudoccidentale", "text": "La Regione Sudoccidentale \u00e8 una delle regioni statistiche Macedonia del Nord. Comprende 13 comuni in un territorio di 3.340\u00a0km\u00b2, con una popolazione di oltre 221.000 abitanti, e confina con l'Albania.\nComuni.\nLa regione \u00e8 divisa in 13 comuni:\nSociet\u00e0.\nEvoluzione demografica e territorio.\nIn base al censimento del 2002 la popolazione \u00e8 di 221.651 abitanti"}
{"id": "2265540", "revid": "28592", "url": "https://it.wikipedia.org/wiki?curid=2265540", "title": "Santuario di Sant'Anna di Vinadio", "text": ""}
{"id": "2265544", "revid": "115373911", "url": "https://it.wikipedia.org/wiki?curid=2265544", "title": "Via Alessandro Scarlatti", "text": "Via Alessandro Scarlatti \u00e8 un'importante strada commerciale di Napoli. \u00c8 dedicata al grande musicista palermitano Alessandro Scarlatti.\nFu tracciata nel 1887, insieme alla contigua piazza Vanvitelli, dalla piemontese \"Banca Tiberina\", come nucleo del nuovo quartiere Vomero, situato sull'omonima collina e frutto del Piano di ampliamento e risanamento. La via, i cui edifici furono costruiti in stile umbertino (seppur pi\u00f9 modesto rispetto a quello delle nuove strade al centro di Napoli come Corso Umberto I), scendendo verso ponente in lieve pendenza, rappresentava l'asse principale del quartiere (destinato ad essere ampliato alla fine degli anni cinquanta del XX secolo con la creazione di un prolungamento chiamato Via Cilea e la costruzione di un ponte a collegare le due strade). Su di essa si affacciavano (e si affacciano) le numerosissime vetrine di grandi negozi internazionali e non.\nNegli anni settanta, in seguito ad un crollo, alcuni edifici ottocenteschi furono sostituiti da altri pi\u00f9 moderni, tra cui il palazzo della Benetton e quello in cui sorse la cosiddetta \"Galleria Scarlatti\", mentre nel tratto finale della via, con la costruzione del ponte, Villa Doria fu distrutta per far posto al centro commerciale \"Forum Scarlatti\".\nAlla met\u00e0 degli anni novanta, poi, la parte inferiore della via fu pedonalizzata, divenendo frequentatissima grazie anche alla vicinanza della stazione Vanvitelli della linea 1. La zona pedonale fu estesa anche alle traverse, e, nel 2008, alle vie circostanti come via Luca Giordano. Dal 17 ottobre 2002 la parte superiore della strada \u00e8 stata dotata di un sistema di scale mobili, che agevola l'accesso all'area di San Martino.\nSingolare \u00e8 la vicenda legata alla pedonalizzazione della strada: all'epoca in cui il provvedimento fu proposto e attuato, i commercianti della strada si opposero tenacemente, temendo una forte perdita di clientela con l'allontanamento del traffico veicolare. Come si \u00e8 invece rivelato pi\u00f9 tardi, si \u00e8 trattata di una scelta vincente, che ha fortemente rivalutato l'area, gli esercizi commerciali e gli edifici ubicati in loco.\nVia Scarlatti \u00e8 ora una delle strade pi\u00f9 eleganti e ben frequentate di Napoli. Molte persone dell'alta borghesia napoletana vengono ogni giorno a fare shopping su questa strada dove si trovano le pi\u00f9 importanti catene di negozi come Zara, Coin, Benetton e Nike."}
{"id": "2265546", "revid": "1305772", "url": "https://it.wikipedia.org/wiki?curid=2265546", "title": "9 (disambigua)", "text": ""}
{"id": "2265547", "revid": "3115", "url": "https://it.wikipedia.org/wiki?curid=2265547", "title": "Il club dei filosofi dilettanti", "text": "Il club dei filosofi dilettanti \u00e8 il primo libro della serie di romanzi di Alexander McCall Smith, \"Il club dei filosofi dilettanti\". \u00c8 ambientato ad Edimburgo, in Scozia ed ha per protagonista Isabel Dalhousie, direttrice della \"Rivista di Etica applicata\".\nTrama.\nIsabel Dalhousie, direttrice della \"Rivista di Etica applicata\", assiste durante un concerto alla Usher Hall di Edimburgo alla morte di un giovane uomo, caduto dalla balconata del teatro.\nLa donna, per\u00f2, non \u00e8 convinta delle conclusioni tratte dalla polizia locale e, moralmente coinvolta, decide d'indagare personalmente, immischiando nella faccenda Jamie, l'ex ragazzo di sua nipote Cat.\nQuest'ultima, nel frattempo, \u00e8 innamorata di Toby che per\u00f2 non convince appieno la protagonista."}
{"id": "2265550", "revid": "1543377", "url": "https://it.wikipedia.org/wiki?curid=2265550", "title": "Marco Fulvio Petino", "text": "Biografia.\nFu eletto console nel 299 a.C. con Tito Manlio Torquato. Port\u00f2 a termine l'assedio della citt\u00e0 umbra di Nequinum, l'attuale Narni."}
{"id": "2265555", "revid": "287204", "url": "https://it.wikipedia.org/wiki?curid=2265555", "title": "Lago Caddo", "text": "Il lago Caddo (in inglese: \"Caddo Lake\", in francese: \"Lac Caddo\") \u00e8 un lago degli Stati Uniti d'America di 103 km\u00b2, situato nelle zone umide sul confine tra gli Stati di Texas e Louisiana, nel nord della contea di Harrison e nel sud della Contea di Marion nel Texas orientale, e nella parrocchia di Caddo in Louisiana. \nIl lago \u00e8 cos\u00ec chiamato in relazione al popolo nativo americano Caddo o \"Caddoans\", che visse in questa regione dal XVI secolo fino alla sua espulsione nel XIX secolo. Quella del lago Caddo \u00e8 una zona umida protetta internazionalmente nell'ambito della convenzione di Ramsar."}
{"id": "2265557", "revid": "3831", "url": "https://it.wikipedia.org/wiki?curid=2265557", "title": "Via Scarlatti", "text": ""}
{"id": "2265561", "revid": "1543377", "url": "https://it.wikipedia.org/wiki?curid=2265561", "title": "Martin Frobisher", "text": "Al suo secondo viaggio, Frobisher trov\u00f2 ci\u00f2 che presumeva essere un minerale contenente oro, e ne riport\u00f2 in patria duecento tonnellate, dove una prima stima ne fiss\u00f2 il valore a cinque sterline la tonnellata. Incoraggiato, Frobisher fece ritorno in Canada con una flotta maggiore e prese a scavare numerose miniere attorno alla Baia di Frobisher. Gli riusc\u00ec di estrarre 1350 tonnellate di minerale da riportare indietro, dove dopo anni di tentativi di fusione si cap\u00ec che quel carico e il precedente erano in realt\u00e0 pressoch\u00e9 privi di valore.\nCome corsaro inglese, invece, accumul\u00f2 grandi ricchezze a spese delle navi francesi. Egli \u00e8 stato successivamente nominato cavaliere per i suoi servigi alla Corona nel respingere la Invincibile Armada nel 1588.\nBiografia.\nIl primo viaggio alla ricerca del Passaggio a Nord-Ovest.\nGi\u00e0 nel 1560 o 1561, Frobisher aveva preso la decisione di intraprendere un viaggio alla ricerca di un passaggio a nord-ovest che costituisse una nuova rotta per il commercio con India e Cina (all'epoca nota come Catai).\nGli ci vollero quindici anni per mettere assieme i finanziamenti per il suo progetto. Nel 1576 Frobisher riusc\u00ec a persuadere la \"Russia Company\", un consorzio mercantile inglese che aveva gi\u00e0 precedentemente finanziato diverse spedizioni in cerca del Passaggio a Nord-Ovest, ad appoggiare la sua.\nCon l'aiuto di Michael Lock, il direttore della Russia Company, Frobisher fu in grado di racimolare fondi sufficienti per tre velieri: il \"Gabriel\" e il \"Michael\" di circa venti-venticinque tonnellate l'uno, e un piccolo vascello da dieci tonnellate, con un equipaggio di trentacinque uomini in totale.\nSi mise all'ancora a Blackwall, e dopo aver ricevuto l'assenso della Regina Elisabetta I d'Inghilterra a Greenwich, fece vela il 7 giugno 1576, verso le Isole Shetland.\nDurante una tempesta, Frobisher e il suo equipaggio persero il vascello pi\u00f9 piccolo, e furono anche costretti ad abbandonare il \"Michael\", ma il 28 luglio dal \"Gabriel\" fu avvistata la costa del Labrador.\nAlcuni giorni dopo raggiunsero l'insenatura della Baia di Frobisher, e dal momento che i ghiacci e il vento ostacolavano il proseguimento a Nord, Frobisher diede ordine di correggere la rotta a Ovest (dove credeva di trovare un passaggio), per vedere \"se per di l\u00e0 gli riusciva di sboccare in mare aperto, da dietro\".\nApprodarono all'Isola Baffin il 18 agosto 1576, dove la spedizione entr\u00f2 in contatto con alcuni nativi.\nDopo essersi accordato con uno di questi affinch\u00e9 gli facesse da guida per una futura ricognizione della zona, Frobisher ordin\u00f2 a cinque dei suoi uomini di riaccompagnarlo a terra su una scialuppa, raccomandando loro di evitare di avvicinarsi troppo ad altri nativi.\nCon ogni probabilit\u00e0, i marinai disattesero l'ordine e furono catturati e fatti prigionieri dagli Inuit. Dopo giorni di ricerche Frobisher non li aveva ancora intercettati, e alla fine prese in ostaggio l'uomo con cui aveva preso accordi, per vedere se gli fosse stato possibile negoziare uno scambio coi marinai scomparsi.\nIl tentativo si rivel\u00f2 vano; dei cinque membri dell'equipaggio non si seppe pi\u00f9 nulla, anche se una leggenda Inuit dice che gli uomini vissero con loro per qualche anno prima di morire nel tentativo di lasciare l'Isola Baffin su una barca da loro costruita.\nFrobisher fece ritorno a Londra, dove arriv\u00f2 il 9 ottobre. Fra le cose frettolosamente imbarcate dagli uomini, c'era anche un \"pezzo di una pietra nera\". Sulla sua superficie, c'erano piccoli frammenti in rilievo. Solo uno dei quattro esperti consultati sostenne che quel minerale contenesse oro, e aggiunse anche che egli \"knew how to flatter nature\". In ogni caso, i sostenitori di Frobisher -con Michael Lok e la\" Russia Company\" in testa- decisero di fare leva su quest'ultima consulenza per mettere insieme nuovi capitali per un'altra spedizione.\nIl secondo viaggio.\nL'anno seguente, fu organizzata una spedizione molto pi\u00f9 imponente della prima. La Regina vendette la nave \"Ayde\", della Marina Reale, alla \"Company of Cathay\" e forn\u00ec mille sterline per sostenere le spese della spedizione. Alla \"Company of Cathay\" fu anche accordata una licenza che concedeva un diritto esclusivo di navigazione in tutte le direzioni tranne l'Est. Frobisher fu nominato Alto Ammiraglio di tutte le Terre ed Acque che fosse riuscito a scoprire.\nIl 27 maggio 1577 la spedizione, composta (oltre all\"'Ayde\") dalle navi \"Gabriel\" e \"Michael\", e con un totale di centocinquanta uomini di complemento inclusi minatori, operai di raffinerie, e soldati, lasci\u00f2 Blackwall e fece vela dal Nord della Scozia per giungere a Hall's Island all'imboccatura della Baia di Frobisher il 17 luglio. Pochi giorni dopo, con una cerimonia solenne, in nome della Regina Frobisher prese ufficialmente possesso dell'intera regione e del lato Sud della Baia.\nDa quel momento, svariate settimane vennero impiegate a raccogliere il minerale, ma furono compiuti pochissimi progressi a livello di esplorazione dell'isola, dal momento che Frobisher era stato esplicitamente invitato dai committenti a \"rimandare l'eventuale scoperta del Passaggio a data da destinarsi\". Si imbastirono anche lunghe negoziazioni e alcune schermaglie coi nativi, e caparbi ma inutili tentativi di recuperare gli uomini catturati l'anno precedente.\nLa data di partenza fu il 23 agosto, e la \"Ayde\" raggiunse Milford Haven il 23 settembre. La \"Gabriel\" e la \"Michael\" arrivarono in seguito, separatamente a Bristol e Yarmouth.\nFrobisher fu accolto e omaggiato dalla Regina a Windsor. Furono effettuati grandi preparativi e affrontate spese ingenti per \"setacciare\" la mole di minerale trasportato in patria (circa duecento tonnellate). Le operazioni richiesero molto tempo, il che port\u00f2 a dissapori tra le parti finanziariamente coinvolte.\nIl terzo viaggio.\nNel frattempo, la fiducia della Regina e di altri nelle potenzialit\u00e0 dei territori appena scoperti (che lei stessa ribattezz\u00f2 \"Meta Incognita\") restava salda; fu quindi deciso di allestire la pi\u00f9 grande delle spedizioni, con tutto il necessario per stabilire una colonia di cento individui. A Frobisher fu di nuovo data udienza dalla Regina, e Sua Maest\u00e0 gli pose al collo una pregiata catena d'oro.\nIl 3 giugno 1578, la spedizione, composta questa volta da un totale di quindici vascelli, part\u00ec da Harwich, e veleggiando attraverso la Manica il 20 giugno raggiunse il sud della Groenlandia, dove Frobisher con alcuni suoi uomini riuscirono a sbarcare.\nIl 2 luglio fu avvistato il promontorio della Baia di Frobisher. Il mare in burrasca e le pericolose condizioni del ghiaccio impedirono l'attracco, e oltre a causare l'affondamento del \"Dennis\" -un veliero da cento tonnellate- spinsero la flotta dentro un altro stretto (Hudson). Dopo aver percorso circa sessanta miglia lungo questo \"stretto sbagliato\", Frobisher con evidente riluttanza invert\u00ec la rotta, e dopo parecchi beccheggi e separazioni fra le unit\u00e0, la flotta pot\u00e9 finalmente gettare l'ancora in Frobisher's Bay.\nFu compiuto qualche tentativo di trovare una sistemazione per la colonia, e nel frattempo fu imbarcato un grosso quantitativo di minerale. Ma fra i \"coloni\" prevalsero il malcontento e il disaccordo, e ci\u00f2 imped\u00ec il successo dell'esperimento. L'ultimo giorno di agosto la flotta part\u00ec per il ritorno in Inghilterra, ove giunsero agli inizi di ottobre. Il carico fu subito condotto in un impianto di fusione in Powder Mill Lane a Dartford, nel Kent. Nonostante i vari tentativi, il minerale apparentemente non copriva nemmeno i costi di fusione, e alla fine fu adoperato per l'edificazione di strade.\nQuesto signific\u00f2 anche la fine dei tentativi di Frobisher di perlustrare il Passaggio a Nord-Ovest.\nOperazioni contro gli spagnoli.\nNel 1580 Frobisher prest\u00f2 servizio col grado di Capitano su una delle navi della Regina, col compito di impedire i tentativi della Spagna di appoggiare gli irlandesi nella loro resistenza all'intromissione inglese; nello stesso anno fu insignito della carica di Cancelliere della \"Royal Navy\".\nNel 1585 comand\u00f2 la Primrose, in qualit\u00e0 di viceammiraglio di Sir Francis Drake nella sua spedizione nelle Indie Occidentali. Poco dopo, il Paese era minacciato dalle incursioni della \"Invincibile Armada\" e il nome di Frobisher fu uno dei quattro di cui Drake fece menzione in una lettera alla regina, in qualit\u00e0 di \"uomini di straordinaria esperienza che questo regno ha\". Per gli eccezionali servigi resi a bordo del \"Triumph\", nella dispersione della Armada, Martin Frobisher fu nominato Cavaliere. Continu\u00f2 a incrociare lungo il Canale fino al 1590, quando fu incaricato di comandare una piccola flotta verso le coste della Spagna.\nGli ultimi anni.\nNel 1591 torn\u00f2 in patria, dove spos\u00f2 la sua seconda moglie, figlia di Lord Wentworth, diventando allo stesso tempo proprietario terriero nello Yorkshire e nel Nottinghamshire. Trov\u00f2 comunque poco piacevole la vita di campagna e l'anno seguente assunse il comando di una flotta armata da Sir Walter Raleigh verso le coste spagnole, da dove torn\u00f2 con un ricco bottino.\nNel novembre del 1594, fu assunto in uno squadrone di soccorso e assalto a Brest, dove rimedi\u00f2 un colpo di pistola a Fort Crozon, una fortezza difesa dagli spagnoli, e a causa della inadeguata assistenza medica mor\u00ec pochi giorni dopo: il 15 novembre, a Plymouth. I suoi organi furono sepolti nella Chiesa di St. Andrew, nella stessa Plymouth, il 22 novembre. Il suo corpo venne in seguito trasportato a Londra e sepolto a St Giles-without-Cripplegate.\nLascito.\nUna delle costruzioni della \"Queen Elizabeth's Grammar School\", a Blackburn, \u00e8 intitolata a Frobisher, cos\u00ec come uno dei quattro edifici della \"Bishopsgate School\", a Englefield Green. Inoltre, l'incrociatore \"HMS Frobisher\" della Marina Reale porta il suo nome, e cos\u00ec anche Frobisher Bay, nella regione canadese di Nunavut."}
{"id": "2265563", "revid": "154893", "url": "https://it.wikipedia.org/wiki?curid=2265563", "title": "Halma Stern", "text": ""}
{"id": "2265565", "revid": "154893", "url": "https://it.wikipedia.org/wiki?curid=2265565", "title": "Stern-Halma", "text": ""}
{"id": "2265571", "revid": "3115", "url": "https://it.wikipedia.org/wiki?curid=2265571", "title": "Clanzi in Valle", "text": "Clanzi in Valle (in sloveno Klanec pri Komnu, in tedesco \"Clanz\") \u00e8 un paese della Slovenia, frazione del comune di Comeno.\nLa localit\u00e0 , che si trova nella parte orientale del vallone di Brestovizza (\"Brestov\u0161ki dol\") a 183.8 metri s.l.m. ed a 4.8 kilometri dal confine italiano, \u00e8 situata a 5,5\u00a0km ad ovest del capoluogo comunale.\nDurante il dominio asburgico Clanzi in Valle fu frazione del comune di Brestovizza in Valle.\nGeografia fisica.\nRappresentato nella carta IGM al 25.000: 40A-III-NE"}
{"id": "2265572", "revid": "1924342", "url": "https://it.wikipedia.org/wiki?curid=2265572", "title": "Reborn (Era)", "text": "Reborn \u00e8 il quarto album in studio del gruppo new age francese Era, pubblicato il 24 marzo 2008."}
{"id": "2265574", "revid": "1305772", "url": "https://it.wikipedia.org/wiki?curid=2265574", "title": "Valle (Comeno)", "text": "Valle, o Valle di Brestovizza (in sloveno Vale, in tedesco \"Walle\") \u00e8 un paese della Slovenia, frazione del comune di Comeno.\nLa localit\u00e0 , che si trova nel vallone di Brestovizza (\"Brestov\u0161ki dol\") a 136.3 metri s.l.m. ed a 6.5 kilometri dal confine italiano, \u00e8 situata a nord-est del Monte Ermada e confina direttamente con l'Italia.\nNell'insediamento (\"naselja\") \u00e8 inoltre presente la frazione di Maieri (\"Majerji\").\nDurante il dominio asburgico Valle fu frazione del comune di Brestovizza in Valle.\nGeografia fisica.\nRappresentato nella carta IGM al 25.000: 40A-III-NE\nAlture principali.\nCima Cescove (\"Bezgov vrh\"), mt 206.9"}
{"id": "2265578", "revid": "767487", "url": "https://it.wikipedia.org/wiki?curid=2265578", "title": "Antoine Saint-John", "text": " \n\u00c8 noto principalmente per aver interpretato il colonnello Gunther Reza in Gi\u00f9 la testa, film di Sergio Leone del 1971,e il pittore Zweick nell'horror-splatter \"...E tu vivrai nel terrore! L'aldil\u00e0\", diretto da Lucio Fulci nel 1981."}
{"id": "2265579", "revid": "357887", "url": "https://it.wikipedia.org/wiki?curid=2265579", "title": "Les Rythmes Digitales", "text": ""}
{"id": "2265588", "revid": "287204", "url": "https://it.wikipedia.org/wiki?curid=2265588", "title": "Antonio Cicala", "text": "Biografia.\nAntonio Cicala nacque nel 1874 in Sicilia. Arriv\u00f2 negli Stati Uniti d'America giovanissimo, nel 1889 , dove poco tempo dopo divent\u00f2 un uomo d'onore della Famiglia Morello. Apr\u00ec un negozio di alimentari al n. 9 di \"Spring Street\", a Manhattan, il suo fornitore all'ingrosso era Ignazio Lupo, che gestiva la sua attivit\u00e0 a \"Mott Street\". A partire dal 1901, fu coinvolto nel grosso giro di fabbricazione e contrabbando di dollari falsi, ideato e gestito dai Fratelli Morello. Due anni dopo, nel 1903, fu uno dei sospetti nel famoso caso dell'omicidio del barile.\nCicala, insieme al suo figlioccio Salvatore Cin\u00e0, su ordine dei Morello fu incaricato dell'acquisto di tutte le attrezzature necessarie per la fabbricazione delle banconote false. I due uomini, insieme a Vincenzo Giglio, erano le persone che materialmente fabbricavano le banconote per conto dell'intera cosca. Una volta finita la stampa, Cicala, insieme ad altri personaggi della Cosca, si recava in citt\u00e0 come Chicago, Pittsburgh e Buffalo, per consegnare la moneta falsa agli esponenti mafiosi di queste citt\u00e0, ai fini di smerciarla.\nMa poich\u00e9 i servizi segreti americani avevano incominciato ad indagare sulla banda, Cicala ed altri esponenti di spicco della Cosca erano ormai tenuti sott'occhio e seguiti per tutta New York. Cicala veniva visto spesso a casa di Giuseppe Morello, il capo della Famiglia, ed era visto spesso anche nel bar di Pietro Inzerillo, altro pezzo da novanta della Famiglia, un altro dei sospettati del celebre omicidio del barile. Il 15 novembre 1909, Cicala venne arrestato nel suo appartamento, al 54 di \"Spring Street\" sulla Bowery. Inizialmente fu condannato a 12 anni di carcere, ma fu rilasciato dal penitenziario di Atlanta, il 21 febbraio, del 1915."}
{"id": "2265592", "revid": "120869152", "url": "https://it.wikipedia.org/wiki?curid=2265592", "title": "Stemming", "text": "Lo stemming \u00e8 il processo di riduzione della forma flessa di una parola alla sua forma radice, detta \"tema\". Il tema non corrisponde necessariamente alla radice morfologica (lemma) della parola: normalmente \u00e8 sufficiente che le parole correlate siano mappate allo stesso tema (per esempio, che \"andare\", \"andai\", \"and\u00f2\" mappino al tema \"and\"), anche se quest'ultimo non \u00e8 una valida radice per la parola. \nLa creazione di un algoritmo di \"stemming\" \u00e8 stato un annoso problema dell'informatica. Il processo di \"stemming\" \u00e8 utilizzato nei motori di ricerca per l'espansione d'interrogazioni e in altri problemi di elaborazione del linguaggio naturale."}
{"id": "2265596", "revid": "184755", "url": "https://it.wikipedia.org/wiki?curid=2265596", "title": "Tiocianato", "text": "Tiocianato (detto anche solfocianuro o rodanato) \u00e8 l'anione [SCN]\u2212. Forma molti sali inorganici come il tiocianato di sodio e il tiocianato di potassio. In chimica organica i tiocianati sono i composti che contengono il gruppo funzionale SCN. Il tiocianato di mercurio(II) era in passato usato in pirotecnica.\nIl tiocianato \u00e8 analogo allo ione cianato, [OCN]\u2212, dove uno zolfo ha sostituito l'ossigeno. Lo ione [SCN]\u2212 \u00e8 uno pseudoalogenuro, perch\u00e9 le sue reazioni sono simili a quelle degli ioni alogenuri. Il vecchio nome rodanato (dalla parola rosa in lingua greca) deriva dal colore rosso dei suoi complessi con il ferro. Il tiocianato si forma per reazione dello zolfo elementare o del tiosolfato con il cianuro:\nLa seconda reazione \u00e8 catalizzata dall'enzima rodanasi (una zolfo transferasi) e pu\u00f2 essere importante nella disintossicazione dal cianuro.\nStruttura, legame e chimica di coordinazione.\nLa carica negativa del tiocianato \u00e8 suddivisa in modo pressoch\u00e9 paritario tra le estremit\u00e0 di zolfo e azoto. Di conseguenza il tiocianato pu\u00f2 agire da nucleofilo sia con lo zolfo che con l'azoto\u00a0\u2014 \u00e8 un legante ambidentato. [SCN]\u2212 pu\u00f2 anche fungere da legante a ponte, collegando due (M\u2212SCN\u2212M) o anche tre metalli (come &gt;SCN\u2212 o \u2212SCN&lt;). Sperimentalmente si osserva che in genere metalli che siano acidi hard tendono a legarsi con l'estremit\u00e0 N, mentre metalli che siano acidi soft tendono a legarsi con l'estremit\u00e0 S. Tuttavia sono importanti anche altri fattori cinetici e di solubilit\u00e0, per cui si pu\u00f2 osservare isomeria di legame, come ad esempio in [Co(NH3)5(NCS)]Cl2 e [Co(NH3)5(SCN)]Cl2.\nNomenclatura degli isomeri di legame del tiocianato.\nI derivati del tiocianato possono dar luogo a isomeri di legame, sia in molecole organiche che nei composti con metalli di transizione. Quando il gruppo organico o il metallo \u00e8 attaccato allo zolfo si usa il nome \"tiocianati\": in R\u2212S\u2212C\u2261N c'\u00e8 un legame singolo S-C e un triplo legame C-N. Quando il sostituente \u00e8 attaccato all'azoto si usa il nome \"isotiocianato\": in R\u2212N=C=S ci sono due legami doppi S-C e C-N.\nReazioni.\nLo ione tiocianato \u00e8 usato in test per rivelare la presenza dei ferro(III). Aggiungendo [SCN]\u2212 ad una soluzione contenente ioni Fe3+ si forma il complesso [Fe(NCS)(H2O)5]2+, che ha un tipico colore rosso sangue.\nI tiocianati organici aromatici si idrolizzano formando tiocarbammati nella sintesi di Riemschneider dei tiocarbammati:"}
{"id": "2265599", "revid": "1924342", "url": "https://it.wikipedia.org/wiki?curid=2265599", "title": "Sessions@AOL", "text": "Sessions@AOL, chiamato anche AOL Sessions, \u00e8 un programma televisivo statunitense di genere musicale, pensato da AOL per la pubblicazione come contenuto esclusivo sul portale web AOL Radio, in cui un artista musicale \u00e8 invitato a suonare, spesso in maniera diversa dall'originale o acustica, in uno studio di registrazione apposito. Di solito le performance vengono accompagnate da interviste e/o documentari, sempre pubblicati in rete. A partire dal 2003 la rete televisiva statunitense Fuse trasmette alcune di queste registrazioni.\nMolti artisti successivamente ripubblicano queste performance come EP o singoli in formato digitale."}
{"id": "2265600", "revid": "44627", "url": "https://it.wikipedia.org/wiki?curid=2265600", "title": "AOL Sessions", "text": ""}
{"id": "2265604", "revid": "599013", "url": "https://it.wikipedia.org/wiki?curid=2265604", "title": "Germ\u00e1n Sciutto", "text": ""}
{"id": "2265606", "revid": "17204", "url": "https://it.wikipedia.org/wiki?curid=2265606", "title": "Burgertime", "text": ""}
{"id": "2265607", "revid": "120888689", "url": "https://it.wikipedia.org/wiki?curid=2265607", "title": "Futbol Club Barcelona 1990-1991", "text": "Questa voce raccoglie le informazioni riguardanti il Futbol Club Barcelona nelle competizioni ufficiali della stagione 1990-1991."}
{"id": "2265619", "revid": "1718925", "url": "https://it.wikipedia.org/wiki?curid=2265619", "title": "Magnificent", "text": "Magnificent \u00e8 il secondo singolo tratto da \"No Line on the Horizon\", il dodicesimo album da studio del gruppo musicale irlandese degli U2. La canzone \u00e8 introdotta da una sequenza elettronica, per poi assumere un sound maggiormente rock. Inizialmente si sarebbe dovuta chiamare \"French Disco\", ma poi durante le fasi di registrazione la band ha cambiato idea.\n\"Magnificent\" \u00e8 stata suonata live, prima del lancio del singolo, 4 volte: il 27 febbraio sia al BBC Radio Theatre che sul tetto del Broadcasting House, sede della BBC; il 3 marzo durante il David Letterman Show e il 6 marzo alla Fordham University.\nVideo musicale.\nOspiti della trasmissione \"Good Morning America - Weekend\", Bono e Adam Clayton avevano confermato che sarebbero tornati presto a F\u00e8s (Marocco) per girare il video di \"Magnificent\". L'intervista \u00e8 stata registrata dopo il mini concerto a sorpresa alla Fordham University.\nIl regista del videoclip \u00e8 stato ancora una volta Alex Courtes, che si \u00e8 gi\u00e0 occupato delle riprese per i video di \"Get on Your Boots\", \"Vertigo\" e \"City of Blinding Lights\". \u00c8 stato girato nel mese di marzo interamente a F\u00e8s, luogo nel quale \u00e8 stato realizzato \"No Line on the Horizon\" e dove gi\u00e0 nel 1991 la band si era recata per girare il video di \"Mysterious Ways\". Il 6 maggio 2009, attraverso Yahoo! Music, \u00e8 stato possibile vedere il videoclip un'ora prima del lancio ufficiale da parte del sito ufficiale degli U2.\nTracce.\nTesti e musiche degli U2, Brian Eno e Daniel Lanois.\nCuriosit\u00e0.\nLa canzone \u00e8 dedicata a Ennio Morricone"}
{"id": "2265624", "revid": "767487", "url": "https://it.wikipedia.org/wiki?curid=2265624", "title": "Dora Musumeci", "text": "Biografia.\nIl padre Salvatore Musumeci, detto \"Tot\u00f2\", \u00e8 violinista presso il Teatro Massimo Vincenzo Bellini di Catania, ed avvia la figlia allo studio della musica sin da bambina.\nComincia a suonare il pianoforte e diviene in breve tempo una bambina prodigio, iniziando ad esibirsi all'et\u00e0 di sette anni ed entrando, nel 1944, in un'orchestra con cui effettuer\u00e0 nel dopoguerra un tour in Tripolitania.\nAppassionatasi al jazz, dopo il diploma al Conservatorio di San Pietro a Majella di Napoli abbandona la musica classica, divenendo la prima pianista jazz italiana ed ottenendo, nel 1947, il primo articolo monografico su di lei pubblicato su Musica Jazz.\nInizia ad esibirsi sia in Italia che all'estero, suonando con grandi nomi come Lionel Hampton e Dizzy Gillespie, e pubblica le prime incisioni; forma quindi un proprio complesso, il cui bassista e cantante \u00e8 Roby Matano (in seguito con I Campioni).\nNel 1956 vince il Festival del Jazz di Modena e pubblica l'album \"La regina dello swing\" per la Cetra di Torino.\nViene spesso ospitata in trasmissioni televisive e radiofoniche, e continua a pubblicare dischi per varie case discografiche; dal vivo inoltre esegue spesso arrangiamenti jazz di canzoni di musica leggera.\nForma un quartetto a suo nome (composto, oltre che da lei, da \"fair\" Little Cickets alla chitarra, Tonino Ferrelli al contrabbasso e Roberto Petrin alla batteria), con cui incide per l'etichetta Consorti, legata ad un noto negozio di dischi della capitale.\nNegli anni '60 si esibisce al Piper Club di Roma insieme a Romano Mussolini, Giovanni Tommaso e Lionel Hampton, portando quindi il jazz nel tempio della beat; partecipa inoltre anche alla registrazione di alcune colonne sonore, lavorando tra gli altri anche con Ennio Morricone.\nNel decennio successivo abbandona progressivamente il jazz per riavvicinarsi alla musica classica, e diviene anche insegnante di pianoforte al Conservatorio Francesco Cilea di Reggio Calabria; pubblica molti studi per pianoforte con scopi didattici.\nSi dedica inoltre alla composizione di musiche per spettacoli radiofonici, tra cui nel 1972 \"La scuola dei buffoni\" di Michel de Ghelderode, per la regia di Romano Bernardi, o teatrali, come \"L'aria del continente\" di Nino Martoglio (nell'allestimento di Turi Ferro).\nIl 19 settembre del 2004 viene investita da un'automobile a Catania (mentre sta attraversando corso Italia sulle strisce pedonali), subendo un esteso trauma cervicale, fratture multiple e un violento trauma polmonare. Morir\u00e0 dopo 20 giorni di coma all'ospedale Garibaldi di Catania."}
{"id": "2265625", "revid": "56620", "url": "https://it.wikipedia.org/wiki?curid=2265625", "title": "Fiume Bruna", "text": ""}
{"id": "2265627", "revid": "2134764", "url": "https://it.wikipedia.org/wiki?curid=2265627", "title": "Sebasti\u00e1n Gin\u00f3bili", "text": "Al 2012 \u00e8 al terzo posto nella classifica di presenze nel massimo campionato argentino, con 935 presenze."}
{"id": "2265636", "revid": "1543377", "url": "https://it.wikipedia.org/wiki?curid=2265636", "title": "Leander Starr Jameson", "text": "Noto anche come \"Doctor Jim\", \"The Doctor\" o \"Lanner\", \u00e8 conosciuto soprattutto per l'operazione militare passata alla storia come la Spedizione di Jameson.\nBiografia giovanile e famiglia.\nNato il 9 febbraio 1853, dai Jameson di Edimburgo, Scozia, figlio di Robert William Jameson (1805\u20131868),a Writer of the Signet, e Christian Pringle, figlia del Maggiore Generale Pringle di Symington. Robert William e Christian Jameson ebbero 12 figli, dei quali il pi\u00f9 giovane fu Leander Starr, nato a Stranraer, Galloway nel sudovest della Scozia, nipote del Professor Robert Jameson, Regius Professor di Storia Naturale all'Universit\u00e0 di Edimburgo.\nL'alquanto strano nome di Leander derivava dal fatto che suo padre Robert William Jameson era stato salvato dall'annegamento la mattina della sua nascita da un viaggiatore americano, che lo aveva ripescato dal canale o fiume dalle sponde ripide in cui William era caduto mentre passeggiava aspettando la nascita del figlio. Il premuroso straniero chiamato \"Leander Starr\" fu immediatamente nominato padrino del neonato, che prese il proprio nome dal suo. Il padre, Robert William, inizi\u00f2 la sua carriera come avvocato ad Edimburgo. Fu Patrocinante in Cassazione, prima di diventare uno scrittore di commedie, poeta e direttore della \"Wigtownshire Free Press\".\nRadicale e riformista, Robert William Jameson fu autore del poema drammatico \"Nimrod\" (1848) e del \"Timoleon\", una tragedia in cinque atti pervasa di sentimenti che si rifacevano al movimento anti-schiavista. Il \"Timoleon\" fu rappresentato al teatro Adelphi di Edimburgo nel 1852, e conobbe una seconda edizione. A tempo debito, la famiglia Jameson si trasfer\u00ec a Londra, Inghilterra, andando a vivere nella zona di Kensington-Chelsea. Leander frequent\u00f2 la Godolphin e Latymer School a Hammersmith, dove consegu\u00ec ottimi risultati sia nelle materie di studio che nello sport prima di iscriversi all'Universit\u00e0.\nStarr segu\u00ec i corsi della facolt\u00e0 di Medicina presso l'University College Hospital, a Londra, dove entr\u00f2 dopo aver superato gli esami di ammissione nel gennaio del 1870. Si distinse come studente di medicina, conseguendo la medaglia d'oro in \"materia medica\". Dopo la laurea, Leander Starr entr\u00f2 nella scuola di specializzazione presso lo University College Hospital (laurea nel 1875; abilitazione nel 1877).\nLavor\u00f2 in qualit\u00e0 di internista, chirurgo interno e dimostratore di anatomia. Pur avendo la possibilit\u00e0 di intraprendere una promettente carriera a Londra, nel 1878 la sua salute si guast\u00f2 a causa del superlavoro e, quindi, si trasfer\u00ec in Sudafrica dove apr\u00ec un ambulatorio medico a Kimberley. L\u00ec si conquist\u00f2 una grande reputazione come medico. Oltre ad annoverare il presidente Kruger e il capo Matabele Lobengula Kamalo tra i suoi pazienti, fece conoscenza con Cecil Rhodes. Lobengula espresse riconoscenza per il positivo trattamento della sua gotta da parte di Jameson, onorandolo con il raro titolo di inDuna del suo reggimento favorito, l'Imbeza. Bench\u00e9 Jameson fosse un bianco, fu ammesso alle cerimonie di iniziazione connesse al suo rango.\nLo status di inDuna gli confer\u00ec dei vantaggi e, nel 1888, esercit\u00f2 positivamente la propria influenza sul re dei Matabele inducendolo ad assegnare la concessione (la cosiddetta \"Rudd Concession\") a John Moffat, emissario di Rhodes. Di conseguenza, fu fondata la Compagnia Britannica del Sudafrica (\"La Compagnia\"). La concessione, pare estorta tramite un traduttore che spiegava in modo scorretto le parole dei britannici, consisteva nell'apertura di miniere e la colonizzazione del territorio compreso tra i fiumi Limpopo e Zambesi, territorio che, successivamente, fu chiamato Rhodesia.\nQuando la compagnia procedette ad aprire il Mashonaland, Jameson abbandon\u00f2 il suo ambulatorio medico e si aggreg\u00f2 alla spedizione pionieristica del 1890. Da quel momento in poi le sue fortune si legarono ai progetti di Rhodes per il nord. Immediatamente dopo che la colonna di pionieri ebbe occupato il Mashonaland, Jameson, insieme a F. C. Selous e a A. R. Colquhoun, and\u00f2 ad est nel Manicaland, svolgendo un ruolo importante nell'assicurare la maggior parte di quel paese, su cui il Portogallo reclamava diritti, alla Compagnia Concessionaria. Nel 1891 Jameson successe a Colquhoun come amministratore del Mashonaland. Nel 1893 Jameson fu la figura chiave nella Prima Guerra dei Matabele venendo coinvolto negli incidenti che condussero al massacro della Pattuglia Shangani.\nPersonalit\u00e0.\nLa personalit\u00e0 di Jameson sembra aver ispirato une certo grado di devozione da parte dei suoi contemporanei. Elizabeth Longford scrive di lui: \"Qualunque cosa uno senta per lui o per i suoi progetti quando non \u00e8 presente, non pu\u00f2 fare a meno di restarne affascinato in sua presenza... Le persone si legavano a Jameson con straordinario fervore, cosa ancora pi\u00f9 straordinaria dato che egli non faceva nulla per alimentarlo. Manifestava un'attitudine di duro cinismo verso la vita, la letteratura ed ogni articolata forma di idealismo, particolarmente verso l'adulazione degli eroi che lui stesso evocava ... Quando mor\u00ec, il \"Times\" stim\u00f2 che la stupefacente presa sui suoi seguaci era stata pari solo a quella di Parnell, il patriota irlandese. (Longford, 1982, p.44)\nLongford nota anche che Rudyard Kipling scrisse la poesia \"Se\" avendo Leander Starr Jameson in mente come ispiratore per le caratteristiche secondo le quali egli raccomandava ai giovani di vivere (particolarmente il figlio di Kipling, a cui la poesia \u00e8 dedicata nelle ultime strofe). Longford scrive: \"Jameson sarebbe successivamente diventato l'ispiratore e l'eroe della poesia di Rudyard Kipling \"Se\"...\" (Longford, 1982, p. 44). Prova diretta che la poesia \"Se\" venne scritta ispirandosi a Jameson \u00e8 disponibile anche nell'autobiografia di Rudyard Kipling \"Qualcosa di me stesso\" (Macmillan Uniform Edition, pubblicata nel 1937) nella quale Kipling scrive (p. 191) che \"Se--\" era \"stata ispirata dalla personalit\u00e0 di Jameson.\"\nCome sotto riferito, nel 1895, Jameson condusse circa 500 suoi compatrioti in quello che divenne noto come Jameson Raid contro i boeri in Sudafrica. Il Jameson Raid venne poi citato da Winston Churchill come il principale fattore che port\u00f2 alla Seconda Guerra Boera che si svolse tra il 1899 e il 1902. Ma la storia raccontata in Gran Bretagna fu piuttosto diversa. La sconfitta britannica fu interpretata come una vittoria e Jameson venne dipinto come un audace eroe. La poesia celebra l'eroismo, la dignit\u00e0, lo stoicismo e il coraggio di fronte al disastro del fallito raid, per il quale egli venne ingiustamente considerato un capro espiatorio.\nIl carattere persuasivo di Jameson, che divenne poi noto con il termine di \"Fascino di Jameson\", fu descritto in dettaglio da G. Seymour Fort (1918), che descrive il suo infaticabile, logico e sagace temperamento in questo modo: \"\"... Non era sua abitudine parlare a lungo, n\u00e9 era, tranne se non eccezionalmente interessato, un buon ascoltatore. Aveva una mente cos\u00ec logica ed era cos\u00ec rapido ad afferrare una situazione, che spesso tagliava corto mediante un energico commento o una battuta personale che spesso sconcertava chi parlava.\"\n\"Nonostante la sua carriera avventurosa, i semplici ricordi ovviamente lo annoiavano; era sempre in movimento, per il miglioramento di condizioni presenti o future, e nelle discussioni era un maestro della persuasione, creando inconsciamente in coloro che lo circondavano un desiderio latente di seguirlo, se lui avesse condotto. La sorgente di questa influenza persuasiva elude ogni analisi, e, come il mistero della leadership, \u00e8 pi\u00f9 psichica che mentale. In quest'ultimo rispetto, Jameson era splendidamente equipaggiato; aveva un grosso potere di concentrazione, un raziocinio di tipo logico, e una svelta capacit\u00e0 di diagnosi, mentre dal lato frivolo, possedeva una conversazione spiritosa e la capacit\u00e0 di celiare che era al contempo cinica e personale...\"\n\"... Si ammant\u00f2 di cinismo come in un cappotto, non solo per proteggersi contro la sua stessa rapida simpatia umana, ma per celare l'austero standard di dovere e onore che si era imposto. Cercava continuamente di nascondere ai suoi amici il suo vero atteggiamento verso la vita, e l'alta stima che riponeva nei valori etici accettati... Egli era essenzialmente un patriota che non cercava per se stesso ricchezze, potere, fama, comodit\u00e0, n\u00e9 tantomeno un facile ancoraggio per la riflessione. L'ampia sfera del suo lavoro e dei suoi successi, e l'accettato dominio della sua personalit\u00e0 e della sua influenza si basavano entrambi sulla sua adesione al principio secondo cui le considerazioni personali andavano sempre subordinate al lavoro, alla lealt\u00e0 del suo servizio ad alti ideali. Tutta la sua vita sembra illustrare la verit\u00e0 del detto che nell'autostima e nell'autocentrismo non c'\u00e8 profitto, e che solo nell'autosacrificio nel perseguire scopi impersonali un uomo pu\u00f2 salvare la propria anima e beneficare i propri simili\"\". (Fort, 1918, 331-335)\nLa spedizione in Sudafrica.\nNel novembre del 1895 un pezzo di territorio d'importanza strategica, la \"Striscia di Pitsani\", che era parte del Protettorato del Bechuanaland e confinava con il Transvaal, fu ceduto alla Compagnia Britannica del Sudafrica dall'Ufficio Coloniale, ufficialmente per proteggere la ferrovia che attraversava il territorio. Cecil Rhodes, Primo Ministro della Colonia del Capo e amministratore della Compagnia, era ansioso di portare il Sudafrica sotto il dominio britannico ed incoraggi\u00f2 gli Uitlander a emanciparsi dalle repubbliche boere, sottraendosi alla dominazione degli Afrikaner. Rhodes sperava che l'intervento dell'esercito privato della compagnia potesse innescare la rivolta degli Uitlander, con conseguente rovesciamento del governo del Transvaal. Le forze di Rhodes furono ammassate nella Striscia di Pitsani a questo scopo.\nIl giorno di Santo Stefano, Joseph Chamberlain inform\u00f2 Lord Salisbury di attendersi una rivolta e di sapere per certo che ci sarebbe stata un'invasione ma che non era sicuro di quando. Il successivo Jameson Raid fu un disastro, finito con la capitolazione delle forze d'invasione. Chamberlain, a Highbury, ricevette un telegramma segreto dall'Ufficio Coloniale il 31 dicembre che lo informava dell'inizio del Raid.\nNel 1895 Jameson aveva radunato un esercito privato all'esterno del Transvaal in preparazione al rovesciamento violento del governo Boero. L'idea era quella di fomentare una sommossa tra i lavoratori stranieri (\"Uitlanders\") nel territorio, sfruttando lo scoppio della sommossa come scusa per invadere ed annettere il territorio. Diventato impaziente, Jameson lanci\u00f2 il raid che da lui prese il nome il 29 dicembre 1895, riuscendo a spingersi fino a 35 chilometri da Johannesburg prima che forze boere superiori di numero costringessero lui e i suoi uomini ad arrendersi.\nFavorevole agli obiettivi ultimi del raid, Chamberlain rimase contrariato dalla tempistica dell'invasione e sottoline\u00f2 che \"se ha successo mi roviner\u00e0. Andr\u00f2 a Londra per impedirlo\". Si rec\u00f2 velocemente in treno all'Ufficio Coloniale, e ordin\u00f2 a Sir Hercules Robinson, Governatore Generale della Colonia del Capo, di ripudiare le azioni di Jameson e avvis\u00f2 Rhodes che la Compagnia Concessionaria sarebbe stata in pericolo se si fosse scoperto che il Primo Ministro era coinvolto nel Raid. I prigionieri furono inviati a Londra per il processo, mentre il governo del Transvaal ricevette una notevole somma a compenso dalla Compagnia. Jameson fu processato in Inghilterra per aver guidato il raid; per tutto questo tempo fu idolatrato dalla stampa e dalla societ\u00e0 londinese.\nDurante il processo a Jameson, l'avvocato di Rhodes, Bourchier Hawksley, rifiut\u00f2 di produrre i cablogrammi che erano stati scambiati tra Rhodes e i suoi agenti di Londra nel corso del novembre e del dicembre 1895. Secondo Hawksley, questi dimostravano che l'Ufficio Coloniale \"influenzava le azioni di quelli in Sudafrica\" che avevano partecipato al Raid e perfino che Chamberlain aveva passato di mano il controllo della Striscia di Pitsani Strip per facilitare l'invasione. Nove giorni prima del Raid Chamberlain aveva chiesto al suo Assistente Sottosegretario di incoraggiare Rhodes ad affrettarsi a causa del deterioramento della situazione venezuelana.\nJameson, nonostante fosse difeso in tribunale dal famoso avvocato Sir Edward Clarke, fu condannato a 15 mesi di prigione, ma venne subito graziato. A giugno del 1896, Chamberlain offr\u00ec le sue dimissioni a Salisbury, avendo mostrato al Primo Ministro che uno o due cablogrammi lo coinvolgevano nella pianificazione del Raid. Salisbury rifiut\u00f2 di accettare l'offerta, probabilmente riluttante di perdere la pi\u00f9 popolare figura del governo. Salisbury reag\u00ec aggressivamente a sostegno di Chamberlain, appoggiando la minaccia del Ministro per le Colonie di ritirare la concessione alla Compagnia se i cablogrammi fossero stati rivelati. Di conseguenza, Rhodes rifiut\u00f2 di rivelare i cablogrammi. Non essendo stata prodotta alcuna prova che Chamberlain fosse complice della pianificazione del Raid, la Commissione d'Inchiesta che investigava gli eventi riguardanti il Raid non ebbe altra scelta che quella di assolvere Chamberlain da ogni responsabilit\u00e0.\nJameson era stato Amministratore Generale per il Matabeleland al momento del Raid e la sua intrusione in Transvaal lasci\u00f2 sguarnito il Matabeleland di molti dei suoi soldati lasciando l'intero territorio vulnerabile. Approfittando di questa debolezza e del malcontento con la Compagnia britannica del Sudafrica, i Matabele si rivoltarono nel marzo del 1896 in quella che oggi in Zimbabwe viene celebrata come la Prima Guerra d'Indipendenza \u2013 la Seconda Guerra dei Matabele.\nCentinaia di coloni bianchi vennero uccisi nelle prime settimane della guerra e molti di pi\u00f9 sarebbero morti nel corso del successivo anno e mezzo per mano dei Matabele e degli Shona. Con poche truppe a loro difesa, i coloni dovettero velocemente costruire da loro stessi un accampamento fortificato (laager) al centro di Bulawayo. Contro i 50.000 Matabele arroccati nella loro roccaforte delle Matobo Hills i coloni oraganizzarono pattuglie a cavallo affidate a figure leggendarie come Burnham, Baden-Powell, e Selous. Dopo che i Matabele deposero le armi, la guerra continu\u00f2 fino all'ottobre del 1897 nel Mashonaland.\nCarriera politica successiva.\nNonostante il fallimento del suo raid, Jameson godette di una vita politica di successo proprio a seguito dell'invasione, ricevendo molti onori negli anni successivi. Nel 1903 Jameson si mise in evidenza come leader del Partito Progressivo Britannico nella Colonia del Capo. Quando il partito vinse, divenne primo ministro della Colonia del Capo dal 1904 al 1908. Serv\u00ec come leader del Partito Unionista del Sudafrica dalla sua fondazione nel 1910 fino al 1912. Jameson fu creato baronetto nel 1911 e ritorn\u00f2 in Inghilterra nel 1912.\nSecondo Rudyard Kipling, la sua famosa poesia \"Se\" (\"If\") fu scritta a celebrazione delle qualit\u00e0 personali di Leander Starr Jameson che gli consentirono di superare le difficolt\u00e0 del raid, per il quale egli sub\u00ec gran parte del biasimo, bench\u00e9 Joseph Chamberlain, il Ministro per le Colonie dell'epoca, fu, secondo alcuni storici, implicato negli eventi del raid. Jameson fu seppellito sulla Malindidzimu Hill,l or World's View, una collina di granito nel Parco Nazionale Matobo 40 km a sud di Bulawayo. Fu designata da Cecil Rhodes come il luogo di riposo per coloro i quali servirono fedelmente la Gran Bretagna in Africa. Anche Rhodes \u00e8 sepolto l\u00e0.\nLeander Starr spir\u00f2 nel pomeriggio di luned\u00ec 16 novembre 1917 a Londra. Il suo corpo fu deposto in una tomba del Kensal Green Cemetery il 29 novembre 1917, dove rimase fino al termine della Prima Guerra Mondiale.\nIan Colvin (1923) scrisse che il corpo di Jameson fu allora:\n\"...portato in Rhodesia e il 22 maggio del 1920, deposto in una tomba intagliata nel granito in cima alla montagna che Rhodes aveva chiamato \" La Veduta sul Mondo\", accanto alla tomba dell'amico.\n\"La tua fermezza rende il mio cerchio preciso,\nE mi fa finire dove ho cominciato.'\nL\u00ec in cima quei due giacciono insieme\".\n(Colvin, 1923, Vol.2, p.320).\nBiografie, ritratti e onorificenze.\nLa vita di Leander Starr Jameson \u00e8 stata oggetto di numerose biografie, compresa \"La vita di Jameson\" di Ian Colvin (1922, Vol.1 e 1923, Vol.2), e \"Dr. Jameson\" di G.Seymour Fort, (1918). Il Jameson Raid \u00e8 stato oggetto di numerosi articoli e libri e rimane un affascinante enigma storico pi\u00f9 di cent'anni dopo che esso ebbe luogo.\nEsistono tre ritratti di Leander Starr Jameson alla Galleria Nazionale dei Ritratti di Londra. Uno di questi fu dipinto da uno dei fratelli maggiori di Leander, Middleton Jameson, (1851\u20131919), altrimenti noto come 'Midge', a cui era devoto.\nLeander fu insignito dell'Ordine di San Michele e San Giorgio ( KCMG, The Most Honourable Order of the Bath), dell'Ordine del Bagno (CB, Companion of the Order of the Bath), della Libert\u00e0 della Citt\u00e0 di Londra (Freedom of the City of London), della Libert\u00e0 della Citt\u00e0 di Manchester (Freedom of the City of Manchester) e della Libert\u00e0 della Citt\u00e0 di Edimburgo (Freedom of the City of Edinburgh), per i servizi resi all'Impero Britannico.\nDocumenti storici recenti.\nAd oggi, gli eventi riguardanti il coinvolgimento di Leander nel Jameson Raid, essendo in certo qual modo estranei alla personalit\u00e0 del soggetto e alla sua precedente storia, al resto della sua vita e della successiva carriera politica di successo, rimangono pressoch\u00e9 un enigma per gli storici. Nel 2002, la Van Riebeck Society ha pubblicato \"Sir Graham Bower's Secret History of the Jameson Raid and the South African Crisis, 1895-1902\" (a cura di Deryck Schreuder e Jeffrey Butler, Van Riebeeck Society, Citt\u00e0 del Capo, Seconda Serie No.33), che fornisce ulteriori dettagli alle prove storiche secondo le quali il giudizion e l'imprigionamento degli incursori di Jameson al momento del loro processo costitu\u00ec una subdola manovra del governo britannico, il risultato di manovre politiche di Joseph Chamberlain e del suo staff per coprire il proprio coinvolgimento e la propria conoscenza del raid.\nNel suo lavoro di revisione della \"Sir Graham Bower's Secret History ...\", Alan Cousins (2004) nota che \"Un certo numero di temi importanti e di fatti emergono\" dalla storia di Bower \"... forse il pi\u00f9 eclatante \u00e8 il racconto di Bower secondo cui egli fu scelto come capro espiatorio dell'insuccesso del raid: \"dato che era necessario trovare un capro espiatorio non mi rest\u00f2 che servire il mio Paese in questo modo\".\"\nCousins fa notare di Bower che: \"appare evidente un chiaro senso del suo rigido codice d'onore, ed una convinzione che non solo l'unit\u00e0, la pace, e la serenit\u00e0 del Sudafrica, ma anche la pace in Europa sarebbero state messe in pericolo se avesse rivelato la verit\u00e0. Egli riteneva che, avendo dato a Rhodes la sua parola di non divulgare certe conversazioni private, non gli restava che tener fede a tale promessa, ma anche perch\u00e9 si era convinto che sarebbe stato molto dannoso per la Gran Bretagna se egli avesse rivelato qualcosa alla commissione parlamentare riguardo allo stretto coinvolgimento di Sir Hercules Robinson e Joseph Chamberlain nel loro disdicevole incoraggiamento della pianificazione della rivolta a Johannesburg.\"\nInfine, Cousins osserva che \"...nelle sue riflessioni, Bower esprime un giudizio di condanna nei confronti di Chamberlain, accusandolo di aver 'mentito spudoratamente' al parlamento e di aver reso pubblici documenti falsi per l'inchiesta. Nel rapporto del comitato, Bower vene considerato colpevole di complicit\u00e0, mentre nessuna accusa venne mossa contro Joseph Chamberlain o Robinson. Bower non venne mai redento nel corso della sua vita, e non fu mai pi\u00f9 reintegrato in quella che riteneva la sua giusta posizione nel servizio coloniale: egli fu, in effetti, degradato al posto di segretario coloniale nelle Mauritius. Nei suoi commenti traspaiono chiaramente l'amarezza ed il senso di tradimento\".\nLe speculazioni sulla vera natura dei retroscena del raid di Jameson sono state fatte per molti anni dopo l'evento e vengono fatte ancora oggi."}
{"id": "2265639", "revid": "80339", "url": "https://it.wikipedia.org/wiki?curid=2265639", "title": "Suzunsky rayon", "text": ""}
{"id": "2265640", "revid": "599", "url": "https://it.wikipedia.org/wiki?curid=2265640", "title": "Equazioni diofantee", "text": ""}
{"id": "2265641", "revid": "80339", "url": "https://it.wikipedia.org/wiki?curid=2265641", "title": "Suzunsky", "text": ""}
{"id": "2265643", "revid": "80339", "url": "https://it.wikipedia.org/wiki?curid=2265643", "title": "Distretto di Suzun", "text": ""}
{"id": "2265644", "revid": "339392", "url": "https://it.wikipedia.org/wiki?curid=2265644", "title": "Klax", "text": ""}
{"id": "2265645", "revid": "27723", "url": "https://it.wikipedia.org/wiki?curid=2265645", "title": "Convegno Giovanile Internazionale", "text": ""}
{"id": "2265646", "revid": "27723", "url": "https://it.wikipedia.org/wiki?curid=2265646", "title": "Congresso Internazionale Giovanile", "text": ""}
{"id": "2265647", "revid": "27723", "url": "https://it.wikipedia.org/wiki?curid=2265647", "title": "Internacia Junulara Kunveno", "text": ""}
{"id": "2265651", "revid": "287204", "url": "https://it.wikipedia.org/wiki?curid=2265651", "title": "Gran Premio di Cina 2004", "text": "Il Gran Premio della Cina 2004 \u00e8 stato un Gran Premio di Formula 1, disputato il 26 settembre sul nuovo circuito di Shanghai. La gara \u00e8 stata vinta da Rubens Barrichello su Ferrari.\nPrima della gara.\nLa Ford annuncia che l'intero reparto F1 \u00e8 in vendita: oltre al team vengono messi sul mercato la Cosworth e diverse altre societ\u00e0.\nJarno Trulli viene appiedato dalla e sostituito da Jacques Villeneuve, il quale ritorna cos\u00ec alla guida di una monoposto dopo quasi un anno di inattivit\u00e0. Il licenziamento del pilota italiano \u00e8 dovuto a screzi con il team manager Flavio Briatore, il quale gestiva anche la carriera del pilota abruzzese, e che aveva gi\u00e0 da tempo firmato un contratto con la per il .\nDopo avere saltato sei Gran Premi a causa dei postumi dell'incidente occorsogli al Gran Premio degli Stati Uniti, Ralf Schumacher torna alla guida della .\nTimo Glock riprende il posto di Giorgio Pantano alla . Il pilota italiano, di ritorno in Formula Indy, deluso dalla scarsa competitivit\u00e0 della monoposto irlandese, rinuncia a partecipare agli ultimi tre Gran Premi della stagione, non pagando l'ultima rata prevista dal contratto.\nLa del collaudatore Anthony Davidson scende in pista nelle prove libere con una speciale livrea giallobl\u00f9, ispirata a quella della Subaru Impreza 555 e che sostituisce il \"main sponsor\" stagionale Lucky Strike con State Express 555 (altro marchio della multinazionale British American Tobacco proprietaria del team angloamericano), con la volont\u00e0 di utilizzarla per l'intero fine settimana cinese; tuttavia la cosa viene stoppata dalla Federazione sicch\u00e9 per qualifiche e gara, pur mantenendo la transitoria sponsorizzazione 555, viene ripristinata grossomodo la canonica livrea bianca della stagione.\nQualifiche.\nBarrichello conquista la seconda pole position consecutiva dopo quella ottenuta a Monza, precedendo R\u00e4ikk\u00f6nen e Button. Sorprende il quarto posto di Massa, migliore prestazione in carriera per il pilota brasiliano, cos\u00ec come il quinto di Ralf Schumacher, appena rientrato dopo sei Gran Premi di assenza. Sesto \u00e8 Alonso, davanti a Fisichella, Panis, Coulthard e Montoya. Sato, qualificatosi ottavo, viene retrocesso in diciottesima posizione per aver cambiato il motore; Michael Schumacher compie un testacoda durante il suo giro cronometrato e rientra ai box, dovendo cos\u00ec scattare dal fondo della griglia.\nGara.\nResoconto.\nAl via, Barrichello e R\u00e4ikk\u00f6nen mantengono la testa della corsa; si inserisce alle loro spalle Alonso, mentre Button scivola al quinto posto, sopravanzato anche da Massa. L'inglese recupera la posizione sul pilota della Sauber nel corso del terzo giro, dopo un intenso duello; una tornata pi\u00f9 tardi Massa viene sopravanzato anche da Fisichella e Ralf Schumacher. Nel frattempo, fatica parecchio a rimontare Michael Schumacher, bloccato in diciassettesima posizione dietro alla Toyota di Panis, partito malissimo per un problema al launch control. Al sesto passaggio, Button supera anche Alonso, portandosi in terza posizione; il pilota della BAR fa subito segnare il giro pi\u00f9 veloce in gara. Dopo dieci giri di gara, Massa apre la prima serie di pit stop; poco dopo, Michael Schumacher si tocca con Klien durante un tentativo di sorpasso ai danni dell'austriaco.\nSchumacher prosegue, mentre Klien si deve ritirare con una sospensione danneggiata. Barrichello e R\u00e4ikk\u00f6nen riforniscono insieme al 12\u00ba passaggio; il brasiliano tiene dietro il rivale. Alonso e Button restano in pista rispettivamente una e due tornate pi\u00f9 a lungo, mantenendo la quarta e la terza posizione. Pi\u00f9 indietro Michael Schumacher, che stava spingendo al massimo per tentare di rimontare, finisce in testacoda, perdendo parecchio tempo; il pilota tedesco \u00e8 l'ultimo a rifornire, nel corso del 20\u00ba passaggio, dopo aver passato sia Fisichella che il fratello.\nIn testa alla corsa, Barrichello fatica a contenere R\u00e4ikk\u00f6nen; il margine del ferrarista sul finlandese resta stabilmente sotto il secondo. In terza posizione segue, un po' pi\u00f9 staccato, Button; il pilota inglese \u00e8 per\u00f2 partito con una strategia sulle due soste, contro le tre dei rivali. Alonso conserva il suo quarto posto, precedendo Ralf Schumacher, Fisichella e Coulthard. R\u00e4ikk\u00f6nen rifornisce per la seconda volta al 27\u00ba giro; quando anche Barrichello effettua la sua seconda sosta ai box, due tornate pi\u00f9 tardi, il suo vantaggio sul finlandese \u00e8 aumentato. Passa quindi in testa Button, che rifornisce al 35\u00ba giro. Nello stesso momento, Michael Schumacher fora una gomma, perdendo ancora pi\u00f9 terreno rispetto alla testa della corsa.\nAl 36\u00ba passaggio, R\u00e4ikk\u00f6nen effettua la sua terza ed ultima sosta ai box, anticipandola nel tentativo di sopravanzare Barrichello; il finlandese torna per\u00f2 in pista alle spalle di Button, in terza posizione. Una tornata pi\u00f9 tardi, Coulthard e Ralf Schumacher vengono a contatto mentre lottavano per la settima posizione; lo scozzese sperona il pilota della Williams ed entrambi sono costretti ai box, Coulthard per sostituire una gomma forata e Ralf Schumacher per effettuare dei controlli. Il pilota tedesco rientra per\u00f2 ai box proprio mentre la sua squadra sta aspettando Montoya; Schumacher perde perci\u00f2 due giri e, dopo aver effettuato un giro di prova, torna definitivamente ai box.\nNel frattempo, Barrichello spinge al massimo per aumentare il pi\u00f9 possibile il proprio vantaggio su Button; quando il brasiliano rifornisce, nel corso del 42\u00ba passaggio, il pilota della BAR resta alle sue spalle. Negli ultimi giri Barrichello gestisce il proprio vantaggio sugli inseguitori, che si avvicinano al ferrarista ma non lo insidiano mai seriamente. Barrichello ottiene quindi la seconda vittoria consecutiva, davanti a Button, R\u00e4ikk\u00f6nen, Alonso, Montoya, Sato, Fisichella e Massa; Villeneuve, al ritorno dopo un anno di inattivit\u00e0, conquista solo l'undicesimo posto, concludendo davanti a Michael Schumacher. Nella lotta per il secondo posto nel Campionato Costruttori, la BAR guadagna altri punti sulla Renault, dopo averla superata in classifica nel Gran Premio precedente."}
{"id": "2265652", "revid": "798702", "url": "https://it.wikipedia.org/wiki?curid=2265652", "title": "Giampaolo Saccarola", "text": "Biografia.\nDi padre veneto e madre siciliana, si diploma all'Accademia nazionale d'arte drammatica, ha lavorato con registi quali Marco Bellocchio, Michelangelo Antonioni, Lucio Fulci e Dario Argento, interpretando film come \"Identificazione di una donna\", \"...E tu vivrai nel terrore! L'aldil\u00e0\", \"Quella villa accanto al cimitero\" e \"Tenebre\". Ha recitato anche nella quarta miniserie dello sceneggiato televisivo \"La Piovra\". Era attivo anche come doppiatore, nelle file della S.A.S. - Societ\u00e0 Attori Sincronizzatori.\n\u00c8 morto il 28 novembre 1991 a 39 anni in seguito alle conseguenze di un incidente stradale, dopo due mesi di coma."}
{"id": "2265657", "revid": "371529", "url": "https://it.wikipedia.org/wiki?curid=2265657", "title": "Nick Tosches", "text": "Biografia.\nDi famiglia pugliese di ascendenza albanese (il nonno emigr\u00f2 a fine 1800 a New York da Casalvecchio di Puglia, dopo aver sbarcato il lunario con differenti tipologie di lavoro, Tosches cominci\u00f2 a scrivere su riviste di poesia e musica, fra cui \"Creem\" e \"Fusion\". Dopo \"Country: The Biggest Music in America\" (1977), divent\u00f2 famoso con il suo secondo libro: \"Hellfire\", una biografia su Jerry Lee Lewis pubblicata nel 1982.\nSuccessivamente pubblic\u00f2 altre biografie su personaggi famosi quali Dean Martin, Johnny Ace, Michele Sindona, Sonny Liston, Emmett Miller, e Arnold Rothstein. Tosches scrisse inoltre una raccolta di poesie, \"Chaldea\", e i romanzi \"Cut Numbers\", \"Trinities\" e \"In the Hand of Dante\". \u00c8 stato citato su alcune tra le pi\u00f9 popolari riviste \"Vanity Fair\", \"Esquire\" e \"Open City\".\n\"The Nick Tosches Reader\" \u00e8 una raccolta con molti dei suoi lavori pubblicati dall'inizio della sua carriera di scrittore. Tosches fece una apparizione su Travel Channel nello show \"\" nell'episodio \"Disappearing Manhattan\". Nick Tosches rilasci\u00f2 questo commento sulla raccolta di cd \"People Take Warning! - Murder Ballads &amp; Disaster Songs, 1913-1938\":"}
{"id": "2265665", "revid": "486946", "url": "https://it.wikipedia.org/wiki?curid=2265665", "title": "105/22", "text": ""}
{"id": "2265672", "revid": "709565", "url": "https://it.wikipedia.org/wiki?curid=2265672", "title": "Airwolf", "text": "Airwolf \u00e8 una serie televisiva statunitense prodotta dal 1984 al 1987 e creata da Donald P. Bellisario (gi\u00e0 creatore di \"Magnum, P.I.\").\nLa sigla della serie \u00e8 stata composta ed eseguita da Sylvester Levay e contiene un suono sintetizzato del rotore di un elicottero in volo.\nTrama.\nLa serie \u00e8 incentrata su un elicottero militare supersonico segreto, nome in codice Airwolf, e sul suo pilota. Gli episodi avevano per tema la guerra fredda e in genere la trama prevedeva la presenza di una spia a cui i protagonisti dovevano sabotare i piani. Il personaggio principale \u00e8 Stradivarius Hawke (Stringfellow Hawke nella versione originale, interpretato da Jan-Michael Vincent), un solitario che vive in una baita in montagna, in compagnia solo del suo cane Tet e della fauna del luogo. Hawke trascorre la maggior parte del suo tempo da solo con la sua inestimabile collezione di dipinti e suonando il suo altrettanto prezioso violoncello Stradivari. Il suo unico vero amico e mentore \u00e8 il vecchio, eternamente allegro, Dominic Santini (interpretato da Ernest Borgnine).\nIn precedenza, Hawke era un collaudatore per Airwolf, un avanzato elicottero supersonico con capacit\u00e0 stealth e un formidabile arsenale costruito dalla CIA. Quando Airwolf viene trafugato dal suo creatore, il dottor Charles Henry Moffet, Hawke viene invitato da un uomo chiamato in codice Arcangelo \u2013 il leader della divisione governativa che ha costruito Airwolf \u2013 ad andare in Libia a recuperarlo. Hawke e Santini recuperano Airwolf, e tornano negli Stati Uniti ma anzich\u00e9 restituire la prodigiosa arma, nascondono l'elicottero nella \"Tana\", una grande grotta naturale nella remota \"Valle degli Dei\" (modellata visivamente sulla Monument Valley).\nHawke rifiuta di restituire Airwolf fino a quando il governo degli Stati Uniti non riuscir\u00e0 a trovare suo fratello, che \u00e8 disperso in azione nella guerra del Vietnam. Arcangelo quindi offre protezione a Hawke e Santini da altre agenzie governative che potrebbero tentare di recuperare Airwolf, in cambio essi devono svolgere missioni di importanza nazionale. Nonostante ci\u00f2, soprattutto nella prima stagione, spesso il Governo degli USA cercava di impadronirsi dell'elicottero, da cui una naturale diffidenza di Hawke verso Arcangelo e la sua agenzia.\nLa prima stagione della serie ha un'ambientazione pi\u00f9 cupa e piuttosto riflessiva della guerra fredda, contemporanea alla realizzazione. Poich\u00e9 la CBS voleva rendere la serie pi\u00f9 orientata alla famiglia, il programma \u00e8 stato trasformato durante la seconda stagione in uno spettacolo pi\u00f9 leggero, con Hawke e Santini maggiormente cooperativi con il Governo e con l'aggiunta di un personaggio femminile regolare.\nL'elicottero.\nL'elicottero Airwolf era un Bell 222 esteticamente modificato, numero di serie 47085, a volte ufficiosamente chiamato Bell 222A. Durante le riprese della serie, l'elicottero era di propriet\u00e0 dell\"azienda Jetcopters, Inc. di Van Nuys, in California. L'elicottero fu venduto dopo la fine della serie e divenne un elicottero per elisoccorso in Germania, dove si schiant\u00f2 durante un temporale il 6 giugno 1992, uccidendo tutti e tre i membri dell'equipaggio.\nIl concetto alla base di Airwolf era un elicottero armato supersonico che poteva essere mascherato da veicolo civile, come \"un lupo travestito da pecora\". Per certi versi ricordava l'auto KITT nella serie Supercar, senza la presenza dell'intelligenza artificiale. Airwolf era un velivolo corazzato e invisibile con il motore silenzioso che poteva eseguire manovre e acrobazie impossibili, incluso viaggiare a velocit\u00e0 altissime, volare capovolto e andare nella stratosfera. Alcune di queste impossibili capacit\u00e0 sono spiegate nello spettacolo da caratteristiche quali motori a reazione ausiliari, pale del rotore che possono essere disimpegnate per il volo supersonico e cos\u00ec via. \nEpisodi.\nIn realt\u00e0 la quarta stagione \u00e8 l'inizio di una nuova serie, dove il pilota dell'elicottero viene sostituito dal fratello. In Italia non \u00e8 mai stata trasmessa.\nDistribuzione.\nIn Italia, la serie \u00e8 stata inizialmente trasmessa su Italia 1 con il titolo Supercopter."}
{"id": "2265673", "revid": "599013", "url": "https://it.wikipedia.org/wiki?curid=2265673", "title": "Burg Vischering", "text": "Il Burg Vischering (\"Fortezza (dei) Vischering\") \u00e8 uno dei pi\u00f9 celebri castelli sull'acqua del M\u00fcnsterland ed \u00e8 situato nei dintorni della citt\u00e0 di L\u00fcdinghausen, nel \"Land\" \"Nordrhein-Westfalen\", nella Germania nord-occidentale.\nRisale alla fine del XII secolo., fu la residenza del casato di Droste zu Vischering.\nStoria.\nIl castello venne fatto costruire nel 1271 da Gerhard von der Mark, vescovo di M\u00fcnster, allo scopo di rafforzare il proprio potere.\nNel 1414, la propriet\u00e0 del castello venne suddivisa a met\u00e0 tra i fratelli Heinrich e Johan Droste zu Vischering.\nIl castello fu lievemente danneggiato nel corso della seconda guerra mondiale."}
{"id": "2265674", "revid": "63727", "url": "https://it.wikipedia.org/wiki?curid=2265674", "title": "Benz Prinz-Heinrich Wagen", "text": ""}
{"id": "2265675", "revid": "2208709", "url": "https://it.wikipedia.org/wiki?curid=2265675", "title": "Video Greatest Hits - HIStory", "text": "Video Greatest - HIStory \u00e8 una raccolta di videoclip musicali di Michael Jackson relativi al primo disco di \"\" (ad eccezione di \"Man in the Mirror\" e \"She's Out of My Life\"), messa in commercio il 19 giugno 1995 in VHS, Laserdisc e VCD e nel 2001 anche in DVD. A differenza delle precedenti versioni, la versione DVD contiene le versioni estese di alcuni video, un mix audio in Dolby 5.1 Surround e la discografia dell'artista."}
{"id": "2265678", "revid": "149485", "url": "https://it.wikipedia.org/wiki?curid=2265678", "title": "Institutum Romanum Finlandiae", "text": "L'Institutum Romanum Finlandiae \u00e8 un istituto di ricerca finlandese con sede a Roma dedicato alla cultura classica. La finalit\u00e0 principale dell'istituto consiste nella ricerca e nell'insegnamento delle antichit\u00e0 romane. I principali temi trattati sono la storia antica e medievale, la filologia classica, l'archeologia e la storia dell'arte.\nHa sede a Roma, all'interno di Villa Lante al Gianicolo."}
{"id": "2265679", "revid": "120115654", "url": "https://it.wikipedia.org/wiki?curid=2265679", "title": "Estoppel", "text": "L'estoppel \u00e8 un istituto di common law secondo il quale a una parte in causa \u00e8 vietato prendere vantaggio da dichiarazioni contraddittorie che abbiano creato aspettative verso altri soggetti. Un esempio solitamente fatto per spiegare questo istituto \u00e8 il caso di un creditore che comunica a un suo debitore l'estinzione di un debito, salvo poi esigerlo successivamente. In base a questo istituto, il debitore pu\u00f2 negare il pagamento del debito in base alle aspettative create dalla prima dichiarazione del creditore.\nQuesto istituto \u00e8 presente nei sistemi legislativi britannico, australiano e statunitense, \u00e8 di diverse tipologie secondo la prova portata come evidenza della dichiarazione contraddittoria precedente, ed \u00e8 essenzialmente un istituto di diritto privato (in quanto il diritto pubblico e il diritto amministrativo dispongono gi\u00e0, almeno nel diritto inglese, di principi analoghi, quali il legittimo affidamento e l'abuso di potere).\nUn principio del tutto analogo, diffuso nei paesi continentali, \u00e8 il divieto di venire contra factum proprium, cio\u00e8 il divieto di assumere comportamenti contraddittori nell'esercizio di un diritto."}
{"id": "2265680", "revid": "15756", "url": "https://it.wikipedia.org/wiki?curid=2265680", "title": "Voissizza", "text": "Voissizza (in sloveno Voj\u0161\u010dica, in tedesco \"Voiscizza\") \u00e8 un paese della Slovenia, frazione del comune di Merna-Castagnevizza.\nLa localit\u00e0, a nord del vallone di Brestovizza (\"Brestov\u0161ki dol\"), si trova a 302,6 metri s.l.m. e a 7,9 chilometri dal confine italiano.\nL'insediamento (\"naselje\") \u00e8 diviso in due frazioni: Voissizza inferiore (\"Dolnja vas - Voj\u0161\u010dica \") e Voissizza superiore (\"Gornja vas - Voj\u0161\u010dica\").\nDurante il dominio asburgico Voissizza fu comune autonomo.\nDal 1920 al 1947 fece parte del Regno d'Italia, inquadrato nella Provincia di Gorizia e fu comune autonomo fino al 1928 quando fu soppresso e aggregato a Temenizza; pass\u00f2 poi alla Jugoslavia e quindi alla Slovenia.\nSecondo il censimento del 1921, il 14,59% della popolazione era italiana.\nGeografia fisica.\nRappresentato nella carta IGM al 25.000: 40A-III-NE\nAlture principali.\n\"Tabor\", 328\u00a0m; \"Veliki vrh\", 261\u00a0m."}
{"id": "2265685", "revid": "200568", "url": "https://it.wikipedia.org/wiki?curid=2265685", "title": "Parametro di Tisserand", "text": "In meccanica celeste il parametro di Tisserand (o anche invariante di Tisserand) \u00e8 un valore utilizzato nel problema dei tre corpi. \u00c8 espresso dalla formula:\ndove formula_2 \u00e8 il semiasse maggiore dell'orbita del secondo corpo e formula_3, formula_4, formula_5, rispettivamente, il semiasse maggiore, l'eccentricit\u00e0 e l'inclinazione dell'orbita del terzo corpo.\nCome conseguenza del criterio di Tisserand e sotto le ipotesi che il secondo corpo stia percorrendo un'orbita circolare e che il terzo corpo abbia massa infinitesimale rispetto agli altri due corpi, il parametro rimane costante nel caso di perturbazioni nell'orbita del terzo corpo indotte dal secondo corpo.\nNella pratica il parametro pur non rimanendo costante \u00e8 comunque soggetto a variazioni molto limitate nel caso in cui sia applicato alle perturbazioni indotte sulle orbite di asteroidi, comete o satelliti artificiali dai pianeti."}
{"id": "2265688", "revid": "33751", "url": "https://it.wikipedia.org/wiki?curid=2265688", "title": "Dinamo Tiran\u00eb", "text": ""}
{"id": "2265690", "revid": "161374", "url": "https://it.wikipedia.org/wiki?curid=2265690", "title": "Partizani Tiran\u00eb", "text": ""}
{"id": "2265691", "revid": "161374", "url": "https://it.wikipedia.org/wiki?curid=2265691", "title": "Flamurtari Vlor\u00eb", "text": ""}
{"id": "2265692", "revid": "339392", "url": "https://it.wikipedia.org/wiki?curid=2265692", "title": "Besa Kavaj\u00eb", "text": ""}
{"id": "2265695", "revid": "217830", "url": "https://it.wikipedia.org/wiki?curid=2265695", "title": "Gran Premio motociclistico della Comunit\u00e0 Valenciana 1999", "text": "Il Gran Premio motociclistico della Comunit\u00e0 Valenciana 1999 corso il 19 settembre, \u00e8 stato il dodicesimo Gran Premio della stagione 1999 e ha visto vincere la Yamaha di R\u00e9gis Laconi nella classe 500, T\u014dru Ukawa nella classe 250 e Gianluigi Scalvini nella classe 125."}
{"id": "2265697", "revid": "86599", "url": "https://it.wikipedia.org/wiki?curid=2265697", "title": "Invariante di Tisserand", "text": ""}
{"id": "2265709", "revid": "124224944", "url": "https://it.wikipedia.org/wiki?curid=2265709", "title": "Baia di Matagorda", "text": "La baia di Matagorda \u00e8 una baia del golfo del Messico, situata nel Texas, tra le contee di Calhoun e Matagorda. Principale emissario della baia \u00e8 il fiume Colorado del Texas che qui scarica le sue acque prima di raggiungere il golfo del Messico. La baia \u00e8 separata dal golfo dalla penisola di Matagorda. La citt\u00e0 di Port O'Connor si trova sulle sue rive.\nMatagorda Bay ha molte insenature, tra cui la \"baia del Lavaca \", che si estende a ovest fino alla foce del Lavaca, sulle cui sponde si trova la citt\u00e0 di Port Lavaca; baia di \"Tres Palacios\" che si estende a nord-est fino alla foce del fiume Tres Palacios e collega la citt\u00e0 di Palacios. Altre insenature includono le baie di Tartaruga, di Carancahua, di Keller, e di Cox.\nL'ultima spedizione di Ren\u00e9 Robert Cavelier de La Salle, esploratore francese, venne interrotta in questa baia col naufragio della sua ultima nave, \"La Belle\", nel febbraio 1686."}
{"id": "2265723", "revid": "767487", "url": "https://it.wikipedia.org/wiki?curid=2265723", "title": "Il primo cavaliere", "text": "Il primo cavaliere (\"First Knight\") \u00e8 un film del 1995 diretto da Jerry Zucker.\nLa pellicola si ispira alle vicende dei Cavalieri della Tavola Rotonda e ai personaggi di re Art\u00f9, Ginevra e Lancillotto.\nTrama.\nIl testo di apertura del film stabilisce che Re Art\u00f9 di Camelot, vittorioso delle sue guerre, ha dedicato il suo regno alla promozione della giustizia e della pace e ora desidera sposarsi. Tuttavia, Malagant, un cavaliere della tavola rotonda, desidera il trono per se stesso e si ribella.\nIl film si apre con Lancillotto, un vagabondo e abile spadaccino, che duella nei piccolissimi villaggi per soldi. Lancillotto attribuisce la sua abilit\u00e0 alla sua mancanza di preoccupazione sul fatto che egli viva o muoia. Ginevra, governatrice di Lyonesse, decide di sposare Art\u00f9 in parte per ammirazione e in parte per la sicurezza contro Malagant, che viene mostrato mentre irrompe in un villaggio. Durante il viaggio, Lancillotto avvista la carrozza di Ginevra sulla strada per Camelot e aiuta a rovinare l'agguato di Malagant, che aveva intenzione di rapirla. Si innamora di Ginevra, la quale per\u00f2 rifiuta le sue avances. Sebbene Lancillotto la spinga a seguire il suo cuore, Ginevra rimane legata al suo dovere. Successivamente viene riunita con la sua scorta.\nPi\u00f9 tardi, Lancillotto arriva a Camelot e supera con successo un percorso a ostacoli sulla prospettiva di un bacio da Ginevra, anche se poi lui invece le bacia la mano. Ottiene anche un incontro pubblico con il futuro marito, Art\u00f9. Impressionato dal coraggio di Lancillotto e colpito dalla sua imprudenza e dalla sua ruota libera, Art\u00f9 gli mostra la Tavola Rotonda che simboleggia una vita di servizio e fratellanza e avverte Lancillotto che \"un uomo che non ha paura di nulla, \u00e8 un uomo che non ama nulla e non ha gioie nella vita\".\nQuella notte, gli scagnozzi di Malagant arrivano a Camelot e rapiscono Ginevra. \u00c8 legata e portata alla sede di Malagant, dove \u00e8 tenuta in ostaggio. Lancillotto si finge come messaggero di Art\u00f9 a Malagant solo per scappare con Ginevra e riportarla a Camelot. Nel viaggio di ritorno, ancora una volta Lancillotto cerca di conquistare il suo cuore, ma vengono interrotti. Viene anche rivelato che Lancillotto \u00e8 rimasto orfano dopo che dei banditi hanno attaccato il suo villaggio, e da allora ha continuato a vagare.\nIn segno di gratitudine, Art\u00f9 offre a Lancillotto una chiamata pi\u00f9 alta nella vita come Cavaliere della Tavola Rotonda. Tra le proteste degli altri cavalieri (che sono sospettosi della sua posizione) e di Ginevra (che lotta per i suoi sentimenti per lui), Lancillotto accetta e prende il posto occupato una volta da Malagant al tavolo, dicendo che ha trovato qualcosa di cui preoccuparsi. Art\u00f9 e Ginevra successivamente si sposano. Tuttavia, arriva un messaggero di Lyonesse, con notizie che Malagant ha invaso le terre. Art\u00f9 conduce le sue truppe a Lyonesse e sconfigge con successo le forze di Malagant. Lancillotto vince il rispetto degli altri cavalieri con la sua prodezza in battaglia. Impara anche ad abbracciare la filosofia di Art\u00f9, commosso dalla difficile situazione dei paesani.\nLancillotto si sente in colpa per i suoi sentimenti per la regina che minano la lealt\u00e0 nei confronti di Art\u00f9, e in privato le annuncia la sua partenza a causa di lei. Ginevra non sopporta il pensiero che se ne vada e gli chiede un bacio, che si trasforma in un abbraccio appassionato, giusto in tempo per il re di arrivare e interromperli. Sebbene Ginevra affermi di amare sia Art\u00f9 che Lancillotto - anche se in modi diversi - i due sono accusati di tradimento. Il processo aperto nella grande piazza di Camelot \u00e8 interrotto da un'invasione a sorpresa di Malagant, pronto a bruciare Camelot e uccidere Art\u00f9 se non giura fedelt\u00e0 . Invece Art\u00f9 comanda ai suoi sudditi di combattere, e gli uomini di Malagant gli sparano con le balestre al petto. Scoppia una battaglia tra gli uomini di Malagant e i soldati e i cittadini di Camelot, e Lancillotto e Malagant si affrontano. Disarmato, Lancillotto prende la spada caduta di Art\u00f9 e uccide Malagant, che cade morto sullo stesso trono che tanto desiderava. Il popolo di Camelot vince la battaglia, ma Art\u00f9 muore per le sue ferite. Sul letto di morte, riconosce Lancillotto come \"il mio primo cavaliere\" e gli chiede di \"prendersi cura di lei per me\" - riferendosi sia a Camelot che a Ginevra. Il film si chiude con una zattera funebre che trasporta il corpo di Art\u00f9 galleggiante in mare, dopo un po' un soldato lancia una freccia infuocata e rende Art\u00f9 cenere bruciandolo.\nIncassi.\nFilm dal buon successo commerciale, ha incassato 128 milioni di dollari, di cui 37 negli Usa e circa 90 nel resto del mondo. Le riprese si sono svolte in Galles e Inghilterra tra il 25 luglio e il 23 ottobre 1994. Usc\u00ec negli USA il 7 luglio 1995. In Italia usc\u00ec il 22 settembre 1995."}
{"id": "2265726", "revid": "159980", "url": "https://it.wikipedia.org/wiki?curid=2265726", "title": "Cigno dal collo nero", "text": ""}
{"id": "2265728", "revid": "159980", "url": "https://it.wikipedia.org/wiki?curid=2265728", "title": "Cigno collonero", "text": ""}
{"id": "2265730", "revid": "52355", "url": "https://it.wikipedia.org/wiki?curid=2265730", "title": "Legge di Paschen", "text": ""}
{"id": "2265731", "revid": "287204", "url": "https://it.wikipedia.org/wiki?curid=2265731", "title": "Baltic League 2007", "text": "La Baltic League 2007 fu la prima edizione del torneo che vedeva impegnate squadre lituane, estoni e lettoni.\nLa competizione venne vinta dal Liep\u0101jas Metalurgs che sconfisse in finale il FK Ventspils, squadre entrambi rappresentative del campionato lettone.\nFase a eliminazione.\nQuarti di finale.\n\"FBK Kaunas qualificato\"\n\" qualificato\"\n\"FK Ventspils qualificato\"\n\"Liep\u0101jas Metalurgs qualificato\"\nSemifinali.\n\"FK Ventspils qualificato\"\n\"Liep\u0101jas Metalurgs qualificato\""}
{"id": "2265732", "revid": "131358", "url": "https://it.wikipedia.org/wiki?curid=2265732", "title": "Narva JK Trans", "text": ""}
{"id": "2265733", "revid": "729019", "url": "https://it.wikipedia.org/wiki?curid=2265733", "title": "San Felipe (Texas)", "text": "San Felipe, conosciuta anche con il nome di San Felipe de Austin, \u00e8 un comune degli Stati Uniti d'America, della Contea di Austin nello Stato del Texas. Al censimento del 2000 possedeva 868 abitanti, passati a 967 secondo una stima del 2007.\nGeografia.\nSan Felipe \u00e8 situato a , nella fascia orientale della contea lungo la riva occidentale del fiume Brazos. Sealy \u00e8 di 3 miglia (5\u00a0km) a ovest, e il centro di Houston dista 46 miglia (74\u00a0km) a est. Stephen F. Austin State Park si trova nella parte settentrionale della citt\u00e0. Sealy si trova 3 miglia (5\u00a0km) a ovest, mentre il centro di Houston dista 46 miglia (74\u00a0km) ad est. Lo Stephen F. Austin State Park si trova nella parte settentrionale della citt\u00e0, a Park Road 38.\nClima.\nIl clima in questa zona \u00e8 caratterizzato da estati calde e umide e inverni generalmente non troppo rigidi. Secondo la Classificazione dei climi di K\u00f6ppen, San Felipe ha un clima subtropicale umido, abbreviato in \"TUF\" sulle mappe climatiche.\nStoria.\nLa citt\u00e0 fu fondata nel 1824, e fu inizialmente chiamata \"San Felipe de Austin\". Nel 1828 la popolazione ammontava a circa 200 unit\u00e0. Nella citt\u00e0 erano presenti tre magazzini generali, due osterie, un albergo, e un fabbro. Nel 1835 i residenti erano 600. La citt\u00e0 fu la sede di uno dei primi uffici postali e di uno dei primi giornali di tutto lo stato del Texas. Le convenzioni del Texas del 1832, 1833 e la consultazione del 3 novembre 1835, si svolsero qui. La citt\u00e0 venne bruciata nel 1836 per evitare che l'esercito messicano lo occupasse e fu ricostruita pochi anni dopo, senza raggiungere pi\u00f9 l'importanza avuta in passato.\nIstruzione.\nGli studenti di San Felipe frequentano il Sealy Independent School District.\nAmministrazione.\nIl sindaco della citt\u00e0 \u00e8 Bobby Byars, J. Jones ed E. Rose Jr. sono ufficiali di polizia, il maresciallo dei vigili del fuoco \u00e8 Johnny Hall, il giudice \u00e8 Honorable Robert Bradshaw, mentre Tangerlia Taylor- Felton \u00e8 la procuratrice. Ci sono quattro assessori, ovvero Louis T. Bonner Jr., Alfreda Cloud, Derrick Dabney, e Brenda Newsome.\nSociet\u00e0.\nEvoluzione demografica.\nSecondo il censimento del 2000, c'erano 868 persone, 312 nuclei familiari e 234 famiglie residenti nella citt\u00e0. La densit\u00e0 di popolazione era di 103.7 persone per miglio quadrato (40.0/km\u00b2). C'erano 347 unit\u00e0 abitative a una densit\u00e0 media di 41.5 per miglio quadrato (16.0/km\u00b2). La composizione etnica della citt\u00e0 era formata dal 60.83% di bianchi, il 34.56% di afroamericani, lo 0.35% di nativi americani, il 3.00% di altre razze, e l'1.27% di due o pi\u00f9 etnie. Ispanici o latinos di qualunque razza erano il 9.45% della popolazione.\nC'erano 312 nuclei familiari di cui il 29.8% aveva figli di et\u00e0 inferiore ai 18 anni, il 57.7% erano coppie sposate conviventi, il 13.5% aveva un capofamiglia femmina senza marito, e il 24.7% erano non-famiglie. Il 23.1% di tutti i nuclei familiari erano individuali e l'8.3% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2.78 e quello di una famiglia era di 3.26.\nLa popolazione era composta dal 27.8% di persone sotto i 18 anni, l'8.1% di persone dai 18 ai 24 anni, il 22.9% di persone dai 25 ai 44 anni, il 27.0% di persone dai 45 ai 64 anni, e il 14.3% di persone di 65 anni o pi\u00f9. L'et\u00e0 media era di 39 anni. Per ogni 100 femmine c'erano 102.3 maschi. Per ogni 100 femmine dai 18 anni in su, c'erano 92.3 maschi.\nIl reddito medio di un nucleo familiare era di 38,203 dollari, e quello di una famiglia era di 43,558 dollari. I maschi avevano un reddito medio di 31,667 dollari contro i 22,500 dollari delle femmine. Il reddito pro capite era di 17,169 dollari. Circa il 9.1% delle famiglie e il 9.1% della popolazione erano sotto la soglia di povert\u00e0, incluso il 3.1% di persone sotto i 18 anni e il 16.0% di persone di 65 anni o pi\u00f9."}
{"id": "2265735", "revid": "1543377", "url": "https://it.wikipedia.org/wiki?curid=2265735", "title": "Municipalit\u00e0 locale di uMuziwabantu", "text": "uMuziwabantu \u00e8 una municipalit\u00e0 locale (in inglese uMuziwabantu Local Municipality) appartenente alla municipalit\u00e0 distrettuale di Ugu della provincia di KwaZulu-Natal in Sudafrica. \nIn base al censimento del 2001 la sua popolazione \u00e8 di 92.328 abitanti.\nLa sede amministrativa e legislativa \u00e8 la citt\u00e0 di Harding e il suo territorio si estende su una superficie di ed \u00e8 suddiviso in 9 circoscrizioni elettorali (\"wards\"). Il suo codice di distretto \u00e8 KZN214.\nGeografia fisica.\nConfini.\nLa municipalit\u00e0 locale di uMuziwabantu confina a nord e a ovest con quella di Umzimkhulu (Sisonke), a est con quelle di Umzumbe e Ezinqoleni, a sud con quella di Mbizana (Oliver Tambo/Provincia del Capo Orientale) e a ovest con quella di Greater Kokstad (Sisonke)."}
{"id": "2265736", "revid": "4711", "url": "https://it.wikipedia.org/wiki?curid=2265736", "title": "Rafael R. Ledesma", "text": ""}
{"id": "2265739", "revid": "4711", "url": "https://it.wikipedia.org/wiki?curid=2265739", "title": "A.Le Coq Arena", "text": ""}
{"id": "2265741", "revid": "247933", "url": "https://it.wikipedia.org/wiki?curid=2265741", "title": "San Felipe de Austin", "text": ""}
{"id": "2265742", "revid": "1543377", "url": "https://it.wikipedia.org/wiki?curid=2265742", "title": "Gary Kildall", "text": "Kildall fu una delle prime persone a considerare i microprocessori dei computer a tutti gli effetti e non solamente dei controllori di apparati, fondando un'azienda su questo concetto. Present\u00f2 anche il programma televisivo \"The Computer Chronicles\" sulla rete pubblica PBS. Nonostante la sua carriera nell'informatica si estenda per oltre due decenni, \u00e8 principalmente ricordato per il fallito accordo con IBM per commercializzare il CP/M insieme al PC IBM.\nBiografia.\nGary Kildall nacque e crebbe a Seattle, Washington, dove la famiglia mandava avanti una scuola di nautica. Suo padre, Joseph Kildall, era un capitano norvegese mentre sua madre, Emma, era per met\u00e0 svedese: la nonna di Gary era nata a L\u00e5ngb\u00e4ck, Skellefte\u00e5, da dove era poi emigrata in Canada all'et\u00e0 di 23 anni.\nSi iscrisse all'Universit\u00e0 di Washington con l'idea di diventare un insegnante di matematica ma poco a poco si interess\u00f2 all'informatica. Dopo la laurea fu chiamato al servizio di leva, che fece nella marina USA come insegnante presso la \"Naval Postgraduate School\" (NPS) di Monterey in California.\nAbitando a poche ore di auto dalla Silicon Valley, Kildall venne a conoscenza del primo processore commercialmente disponibile, l'Intel 4004. Ne compr\u00f2 uno ed inizi\u00f2 a scrivere per esso alcuni programmi. Al fine di acquisire maggiori conoscenze del processore, nei suoi giorni liberi lavorava per Intel come consulente.\nKildall ritorn\u00f2 per un breve tempo all'Universit\u00e0 di Washington e fin\u00ec il suo dottorato di ricerca in informatica nel 1972, dopodich\u00e9 riprese a insegnare presso l'NPS. Pubblic\u00f2 un articolo scientifico che introduceva la teoria dell'analisi del flusso dei dati, oggi usata nel processo di ottimizzazione dei compilatori e continu\u00f2 i suoi esperimenti con i microcomputer e con l'emergente tecnologia dei floppy disk. Intel gli prest\u00f2 dei sistemi basati su processori 8008 e 8080, e nel 1973, svilupp\u00f2 il primo linguaggio di programmazione ad alto livello per microprocessori, il PL/M. Cre\u00f2 il sistema operativo CP/M lo stesso anno al fine di permettere all'8080 di controllare un floppy disk drive, combinando per la prima volta tutti i componenti essenziali di un computer alla scala di un microcomputer. Mostr\u00f2 il CP/M a Intel, suscitando scarso interesse; Intel decise invece di commercializzare il PL/M.\nCarriera come imprenditore.\nCP/M.\nKildall e la moglie Dorothy fondarono una societ\u00e0, originariamente chiamata Intergalactic Digital Research, pi\u00f9 tardi ridenominata Digital Research, Inc. (abbreviata DRI), per commercializzare il CP/M attraverso annunci pubblicitari sulle riviste per hobbisti. Digital Research commercializz\u00f2 il CP/M per IMSAI 8080, un popolare clone dell'Altair 8800. Sempre pi\u00f9 produttori fecero lo stesso, cos\u00ec che il sistema operativo divenne lo standard \"de facto\" arrivando a supportare un numero sempre pi\u00f9 grande di configurazioni hardware. Per venire incontro alla necessit\u00e0 di avere un sistema adattabile a differenti macchine, Kildall fece ricorso al concetto di BIOS, ossia ad un insieme di semplici programmi memorizzati nell'hardware del computer che permettevano al CP/M di poter girare su differenti sistemi senza modifiche.\nIl successo del CP/M colse Kildall di sorpresa, che fu lento nell'aggiornarlo per i floppy ad alta densit\u00e0 ed i dischi rigidi che stavano iniziando a comparire sul mercato. Dopo che altri produttori di hardware manifestarono l'intenzione di creare un sistema operativo concorrente, Kildall diede vita a un progetto per lo sviluppo del CP/M 2. All'apice della popolarit\u00e0, il CP/M girava su 3.000 differenti modelli di computer e la societ\u00e0 aveva un fatturato annuo di 5,4 milioni di dollari.\nNegoziazioni con IBM.\nNel 1980 IBM stava cercando un sistema operativo per il suo prossimo PC IBM. Avendo visto la SoftCard, una scheda di espansione per Apple II basata su un processore Z80 capace di far girare il CP/M sul computer della Apple, i dirigenti IBM pensarono che Microsoft avesse la licenza di quel sistema operativo e fissarono un appuntamento con Bill Gates. Durante l'incontro scoprirono invece che Microsoft non aveva i diritti sul CP/M per cui fu lo stesso Bill Gates a suggerire ai responsabili di IBM di contattare Digital Research al fine di acquistare una versione del CP/M per il processore 8086 che IBM avrebbe usato nel suo PC.. Gary deleg\u00f2 Dorothy, come era solito fare, mentre lui e il collega Tom Rolander volarono sull'aereo privato di Kildall per consegnare del software a Bill Godbout.\nGiunti presso la sede di Digital Research ed ancora prima che iniziassero a spiegare i motivi della visita, i rappresentanti di IBM insistettero sul fatto che DRI accettasse di firmare un accordo di non divulgazione affinch\u00e9 non fosse rivelato a terzi alcunch\u00e9 riguardo quell'incontro e venisse nel contempo permesso a IBM di utilizzare liberamente qualunque informazione fosse stata fornita da DRI. Seguendo il suggerimento dell'avvocato di DRI, Gerry Davis, Dorothy si rifiut\u00f2 di firmare senza l'assenso di Gary, che era in quel momento fuori sede. Questi torn\u00f2 nel pomeriggio e firm\u00f2, per cui le negoziazioni poterono proseguire, ma le fonti sono in disaccordo sul fatto che Kildall incontr\u00f2 personalmente i rappresentanti di IBM oppure se fu solamente presente in sede mentre queste andavano avanti condotte dalla moglie.\nIl fallimento delle trattative.\nSono state avanzate varie ipotesi riguardo alle ragioni per cui le due aziende non riuscirono a trovare un accordo. DRI, la cui offerta di prodotti era limitata, fu forse poco disponibile a fornire il proprio prodotto di punta a IBM con una licenza basata sul pagamento di una quota fissa (\"una tantum\") al posto della sua solita licenza basata su royalty. Altri suggeriscono che Dorothy, che secondo alcune fonti condusse le trattative, forse ritenne che non potessero consegnare il CP/M-86 nel tempo richiesto da IBM, in quanto DRI era occupata nello sviluppo di un'implementazione del linguaggio PL/I per conto di Data General.. Altri invece suggeriscono che i rappresentanti di IBM furono seccati del fatto che DRI avesse passato ore a decidere se firmare oppure no l'accordo di non divulgazione, che loro consideravano una semplice formalit\u00e0. Secondo Kildall, i rappresentanti di IBM presero quella sera lo stesso volo per la Florida su cui lui e Dorothy viaggiarono per andare in vacanza, cercando di trovare un accordo. Per\u00f2 il responsabile della delegazione di IBM, Jack Sams, insiste sul fatto di non aver mai incontrato Kildall, tesi confermata da un suo collega di IBM che ricorda come abbia affermato ci\u00f2 anche all'epoca dei fatti. Sams conferma che qualcun altro del suo gruppo possa essere stato su quel volo ma, tuttavia, fa notare che egli torn\u00f2 in volo a Seattle per parlare nuovamente con Microsoft, accantonando l'ipotesi DRI.\nIBM si accorda con Microsoft.\nSams raccont\u00f2 l'accaduto a Gates, il quale aveva gi\u00e0 raggiunto con IBM un accordo per fornire il suo interprete BASIC e svariati altri programmi per il nuovo PC. L'impressione che Gates ebbe di quanto accaduto fu che Kildall avesse preferito \"andarsene a volare\", cosa che pi\u00f9 tardi raccont\u00f2 ai giornalisti. Sams chiese a Gates ed Allen se potevano occuparsi della problematica, trovando una soluzione alternativa al CP/M. Gates non si fece scappare l'opportunit\u00e0 e propose il DOS, ipotizzando di adattare l'86-DOS, un clone del CP/M commercializzato da Seattle Computer Products (SCP), la societ\u00e0 che aveva lavorato in precedenza con Microsoft durante lo sviluppo della SoftCard. Paul Allen tratt\u00f2 con SCP una licenza che permettesse a Microsoft di poter rivendere a terzi il sistema operativo, senza per\u00f2 svelare nulla su quali potessero essere i suoi clienti. L'86-DOS fu adattato quindi all'hardware del PC IBM e fu poi consegnato a Microsoft, che lo gir\u00f2 a IBM la quale lo mise in commercio come PC-DOS.\nIl CP/M come alternativa del PC-DOS.\nKildall ottenne una copia del PC-DOS, lo esamin\u00f2 e arriv\u00f2 alla conclusione che quel prodotto violasse la propriet\u00e0 intellettuale di DRI perch\u00e9 troppo simile al suo CP/M. Chiese a Gerry Davis quali possibilit\u00e0 vi fossero dal punto di vista legale di muovere una causa contro IBM, e la risposta fu che la legge non era sufficientemente chiara (secondo Davis, la legge fu modificata in seguito in una maniera che, all'epoca, avrebbe aiutato DRI).. Kildall, quindi, minacci\u00f2 solo di far causa ad IBM, la quale propose a DRI, come condizione per non finire in tribunale, di offrire alla sua clientela la versione per Intel 8086 del CP/M in alternativa al suo PC-DOS.\nKildall accett\u00f2, ritenendo che il nuovo sistema di IBM, cos\u00ec come era successo in passato ad altri computer della stessa classe, non avrebbe avuto un notevole successo commerciale. Quando il PC IBM fu presentato, IBM offriva anche l'acquisto del suo PC-DOS per 40 dollari: nonostante fosse offerto come scelta, tale acquisto era in realt\u00e0 obbligatorio dato che il CP/M-86 fu disponibile solo alcuni mesi dopo, e ad un prezzo di 240 dollari. Per questi motivi, il CP/M-86 vendette molto meno rispetto al PC-DOS.\nCarriera successiva.\nCon il fallimento dell'accordo con IBM, Kildall e sua moglie dovettero decidersi ad affidarsi a dirigenti esperti, e l'influenza di Gary sulla societ\u00e0 lentamente diminu\u00ec. Lavor\u00f2 su svariati progetti sperimentali e di ricerca, come una versione del CP/M con supporto al multitasking ed un'implementazione del linguaggio Logo, un dialetto del LISP: egli sperava che esso avrebbe soppiantato il BASIC come linguaggio educativo, ma ci\u00f2 non accadde. Dopo aver assistito a una dimostrazione dell'Apple Lisa, Kildall decise di sviluppare una propria interfaccia grafica (GUI) e supervision\u00f2 la creazione del Graphical Environment Manager (GEM) Desktop.\nNovell acquist\u00f2 DRI nel 1991, con un accordo che permise a Kildall di guadagnare milioni.\nKildall cur\u00f2 anche altri progetti relativi all'informatica, oltre a Digital Research. Nel 1983 condusse un programma televisivo chiamato \"Computer Chronicles\", che si occupava delle ultime tendenze relative all'informatica e ai personal computer. Diede anche il via ad una nuova azienda, chiamata \"KnowledgeSet\" che introdusse la tecnologia a lettura ottica per uso informatico. Nel 1985 pubblic\u00f2 la prima enciclopedia informatica, \"American Academic Encyclopedia\".\nInfine fond\u00f2 la \"Prometheus Light and Sound\" con base ad Austin, Texas che sviluppava un centralino telefonico ad uso domestico che integrava la telefonia fissa con quella mobile.\nVita personale.\nI colleghi ricordano Kildall come una persona creativa, con cui era facile andare d'accordo, e di indole avventurosa. Oltre al volo, amava le auto sportive, le corse automobilistiche e l'andare in barca, e fu sempre un innamorato del mare.\nSebbene preferisse lasciarsi dietro le spalle la storia di IBM ed essere ricordato per i suoi lavori antecedenti e seguenti a quei fatti, Kildall si trov\u00f2 suo malgrado ad essere continuamente paragonato a Bill Gates e con i contributi che aveva dato all'informatica messi in ombra da quel mancato accordo. Nacque anche una leggenda circa la riunione tra IBM e DRI (alimentata dallo stesso Gates e da vari giornalisti) secondo la quale Kildall aveva preso un giorno di vacanza per andare a volare, e si stanc\u00f2 di doverla continuamente smentire, arrivando in privato a manifestare rancore per essere stato messo in ombra da Microsoft.\nA Kildall fu chiesto dall'Universit\u00e0 di Washington, come uno dei suoi laureati pi\u00f9 famosi, di presenziare all'anniversario del programma di informatica nel 1992, ma rimase particolarmente seccato quando scopr\u00ec che a tenere il discorso sarebbe stato Gates. In risposta a questo fatto inizi\u00f2 a scrivere le proprie memorie, \"Computer Connections\", facendole circolare solo fra pochi amici. In esse espresse la propria frustrazione per il fatto che le persone sembrassero non tenere in alcun conto l'eleganza nel software. Di Gates scrisse: \u00ab\"Causa divisioni. \u00c8 un manipolatore. \u00c8 un opportunista. Ha preso molto da me e dall'industria\"\u00bb. In un'appendice defin\u00ec il DOS \u00ab\"una chiara e palese rapina\"\u00bb in quanto le prime 26 chiamate di sistema funzionavano allo stesso modo di quelle del CP/M.\nHarol Evans us\u00f2 queste memorie come fonte per un capitolo del suo libro del 2004 \"They Made America\", arrivando alla conclusione che Microsoft aveva derubato Kildall delle sue invenzioni. Persone che hanno lavorato a lungo in IBM contestano la descrizione dei fatti riportata nel libro, e la stessa Microsoft l'ha descritta come \u00ab\"di parte e imprecisa\"\u00bb.\nDopo la vendita di DRI a Novell, che lo rese un uomo ricco, Kildall si trasfer\u00ec a Lake Hills, un sobborgo di Austin. La sua casa si trovava sulla riva del lago, aveva un garage per varie auto sportive e uno studio video in cantina. Kildall possedeva e pilotava il proprio jet e almeno una barca sul lago. Durante il periodo ad Austin partecip\u00f2 come volontario per assistere bambini malati di AIDS. A Pebble Beach, California, era proprietario di una villa con vista panoramica sull'oceano.\nMorte.\nNegli ultimi anni della sua vita Kildall soffr\u00ec di alcolismo.\nL'8 luglio 1994 Kildall cadde mentre era in un locale per Harleysti di Monterey (California), il \"Franlin Street Bar &amp; Grill\", sbattendo la testa. Le esatte circostanze dell'accaduto non sono chiare: alcuni affermano che cadde da una sedia, altri che scivol\u00f2 per le scale, altri ancora che fu aggredito perch\u00e9 entr\u00f2 nel locale vestito con indumenti da motociclista. Ricoverato in ospedale, fu dimesso quasi subito. Kildall fu poi ricoverato urgentemente poco dopo presso il Community Hospital di Monterey Peninsula, trovando la morte 3 giorni dopo l'incidente. Il rapporto del medico legale dichiar\u00f2 che la morte fu causata da un trauma cranico, riscontrando anche segni di un infarto; ma la successiva autopsia non chiar\u00ec del tutto le cause esatte della morte.\n\u00c8 stato seppellito nel cimitero di Evergreen-Washelli, nella parte nord di Seattle.\nRiconoscimenti.\nNel marzo del 1995 l'associazione dei produttori di software lo onor\u00f2 postumo riconoscendogli i seguenti contributi dati all'industria dei computer:\nAlla morte di Kildall, Bill Gates comment\u00f2 che era stato \u00ab\"uno dei primi pionieri della rivoluzione dei PC\"\u00bb e \u00ab\"un informatico creativo che aveva fatto del lavoro eccellente\"\u00bb.\nFonti.\nLista dei documenti usati come fonti (in ordine alfabetico per autore):"}
{"id": "2265746", "revid": "46291", "url": "https://it.wikipedia.org/wiki?curid=2265746", "title": "Malva", "text": "Malva \u00e8 un genere di piante della famiglia delle Malvacee.\nTassonomia.\nIl genere comprende le seguenti specie:\nSono stati inoltre descritti i seguenti ibridi:"}
{"id": "2265747", "revid": "1305772", "url": "https://it.wikipedia.org/wiki?curid=2265747", "title": "One More Go Round", "text": "One More Go Round (Live in Roma) \u00e8 un album di Giorgia del 1993. Assieme al precedente \"Natural Woman (Live in Rome)\", dello stesso anno, venne riproposto in un CD doppio intitolato I primi anni. L'album, messo in commercio per il mercato non italiano e pubblicato anche in Giappone, contiene alcuni brani soul e R&amp;B amati dalla cantautrice romana.\nIl disco.\nProdotto da Marco Rinalduzzi e Massimo Calabrese, con la produzione esecutiva di Ben Sidran, gi\u00e0 produttore di Diana Ross, nel 1993, assieme al precedente \"Natural Woman (Live in Rome)\", \"One More Go Round\" esce per l'etichetta Go Jazz dopo essere stato registrato dal vivo al \"Classico\" di Roma. In seguito, entrambi i dischi verranno poi ristampati nel 1995 dalla Flying Records, dopo il successo di Giorgia, in un'ulteriore versione, come doppio cd.\nGiorgia: lead vocal, Marco Rinalduzzi: guitars &amp; voice, Massimo Calabrese: electric bass &amp; voice, Alberto Bartoli: drums &amp; percussion\nAnche questo disco, proprio come il precedente lavoro \"Natural Woman (Live in Rome)\", raccoglie in versione live alcuni dei pi\u00f9 celebri pezzi di musica pop, rock, soul e R&amp;B dagli anni sessanta in poi. In questa esibizione, registrata sempre live al classico di Roma, Giorgia propone ben 11 tracce, tra cui la toccante \"Calling You\".Contiene anche una splendida versione di \"something tells me\" (Gino Vannelli)."}
{"id": "2265751", "revid": "110157", "url": "https://it.wikipedia.org/wiki?curid=2265751", "title": "Uvarovo", "text": "Uvarovo \u00e8 una citt\u00e0 della Russia europea sud-occidentale, situata sulla sponda destra del fiume Vorona, 117 km a sudest del capoluogo Tambov; \u00e8 capoluogo del \"rajon\" (\"distretto\") \"Uvarovskij\", dal quale \u00e8 per\u00f2 amministrativamente separata.\nFondata nel 1699, si svilupp\u00f2 come centro commerciale fra la seconda met\u00e0 del XIX secolo e l'inizio del XX. Ottenne lo \"status\" di citt\u00e0 nel 1966.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "2265772", "revid": "1117982", "url": "https://it.wikipedia.org/wiki?curid=2265772", "title": "Ecateo di Abdera", "text": "Biografia.\nLetterato e filosofo, allievo del pensatore scettico Pirrone, visse alla corte di Tolomeo I, re d'Egitto, per il quale forse ricopr\u00ec cariche politiche. Sulla sua permanenza ad Alessandria, in un suo frammento riferisce ampiamente, come testimone oculare, delle usanze peculiari dei giudei alessandrini e di vari episodi ai quali deve aver assistito.\nOpere.\nTra le sue opere si annoverano un commento grammaticale \"Sulla poesia di Omero ed Esiodo\" e due storie romanzesche, di tipo utopistico, preservate in epitome in Diodoro Siculo, che vi attinse per alcuni aspetti della sua trattazione sulle etnie non elleniche, permettendo cos\u00ec di ricostruirne la struttura. La prima opera era \"Sull'Egitto\", l'altra raccontava con intenti moraleggianti \"Degli Iperborei\", un popolo che viveva in una terra lontanissima situata a nord della Grecia, dove aveva costituito una societ\u00e0 perfetta. \n\u00c8 testimoniato un suo viaggio a Tebe dove Ecateo raccolse molto materiale per un'opera dedicata all'Egitto nella quale lo storico si sofferma prima su temi naturali (geografia, flora e fauna), poi sulle caratteristiche umane (storia dei re d'Egitto, istituzioni politiche, usi del popolo) per concludere che le istituzioni egizie sono le uniche degne di essere imitate, in una prospettiva del tutto diversa rispetto a quella erodotea, che vedeva nella societ\u00e0 egizia l'opposto della cultura greca. Si tratta della prima opera greca in cui si parlava degli Ebrei, ormai presenti fuori dalla Palestina in una folta comunit\u00e0, specie ad Alessandria. Diodoro utilizz\u00f2 questa digressione nella sua \"Biblioteca storica\" proprio per introdurre l'etnia giudaica prima di narrare la conquista della Giudea da parte di Pompeo Magno (66-62 a.C.).\nIn un passo del padre della Chiesa Origene (II-III secolo d.C.), inoltre, si fa menzione di una storia dei Giudei scritta da Ecateo, opera all'epoca esistente ma probabilmente spuria, nella quale lo storico esprimeva il suo profondo apprezzamento per la saggezza del popolo ebraico. In quest'opera lo pseudo-Ecateo si appellava a Sofocle e a una sua presunta affermazione monoteista sulla follia insita nel culto rivolto alle rappresentazioni divine e sull'unicit\u00e0 del Creatore.\nLe dimostrazioni di apprezzamento erano, comunque, cos\u00ec intense da indurre Filone di Biblo, autore anch'egli di un'opera sugli Ebrei, a dubitare della paternit\u00e0 dell'opera o a supporre che Ecateo si fosse lasciato a tal punto prendere dalle ragioni dei Giudei da averne abbracciato la dottrina e il sistema di pensiero. Va segnalato che i dubbi di Filone sull'autenticit\u00e0 del libro di Ecateo non sono risolti ancor oggi e sono accolti da alcuni studiosi, come il teologo protestante Emil Sch\u00fcrer (1844-1910), che ritengono che questo scritto vada inserito tra quelli opera di scrittori ebrei che agivano con mascherati intenti apologetici e propagandistici.\nL'opera sugli Iperborei, di simile intento, appariva come una sorta di racconto di viaggi, localizzando la terra iperborea oltre la Gallia, quindi in Britannia, grosso modo. Come per la trattazione degli \"Aigyptiak\u00e1\", Ecateo proponeva anche in quest'opera un modulo sociale fondato su una sua peculiare concezione morale, che, contrariamente a quella del maestro fondata sull'atarassia, si basava sull'autarchia (), sull'ideale del \u00abbastare a s\u00e9 stessi\u00bb, ricorrendo il meno possibile alle cose mondane."}
{"id": "2265773", "revid": "828781", "url": "https://it.wikipedia.org/wiki?curid=2265773", "title": "Mi\u010durinsk", "text": "Mi\u010durinsk \u00e8 una citt\u00e0 della Russia sudoccidentale, situata sulla sponda destra del fiume \"Lesnoj Vorone\u017e\", a nordovest del capoluogo Tambov; \u00e8 capoluogo del \"rajon\" (distretto) Mi\u010durinskij, dal quale \u00e8 per\u00f2 amministrativamente separata.\nLa citt\u00e0 fu fondata nel 1636 con il nome di Kozlov, per decreto dello zar Michele Romanov, come fortezza a guardia dei confini meridionali dello stato russo contro le incursioni dei tatari di Crimea e dell'Orda Nogai.\nSi svilupp\u00f2 nel XVIII secolo come centro commerciale e centro del distretto agricolo circostante; venne dichiarata citt\u00e0 nel 1779 dietro decreto di Caterina II. Raggiunta dalla ferrovia proveniente da Mosca nel 1865, venne ribattezzata nel 1932 con il presente nome, in onore dello scienziato russo Ivan Vladimirovi\u010d Mi\u010durin.\nHa dato i natali, tra gli altri, al pittore Aleksandr Gerasimov.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "2265774", "revid": "80339", "url": "https://it.wikipedia.org/wiki?curid=2265774", "title": "Michurinsk", "text": ""}
{"id": "2265775", "revid": "287204", "url": "https://it.wikipedia.org/wiki?curid=2265775", "title": "Micurinsk", "text": ""}
{"id": "2265778", "revid": "155634", "url": "https://it.wikipedia.org/wiki?curid=2265778", "title": "Baltic League 2008", "text": "La Baltic League 2008 fu la seconda edizione del torneo che vedeva impegnate squadre lituane, estoni e lettoni.\nLa competizione venne vinta dai lituani del FBK Kaunas che sconfissero in finale i lettoni dello Skonto R\u012bga.\nFase a eliminazione.\nQuarti di finale.\n\"FK R\u012bga qualificato\"\n\" qualificato\"\n\"FBK Kaunas qualificato\"\n\"FK Ventspils qualificato\"\nSemifinali.\n\" qualificato\"\n\"FBK Kaunas qualificato\""}
{"id": "2265781", "revid": "1543377", "url": "https://it.wikipedia.org/wiki?curid=2265781", "title": "SILK", "text": "SILK (\"Super Wideband Audio Codec\") \u00e8 un codec audio di propriet\u00e0 di Skype rilasciato sotto la licenza royalty free (di libero utilizzo gratuito).\nQuesto codec \u00e8 stato creato principalmente per Skype 4 di Windows ed \u00e8 attualmente in uso.\nIl codec \u00e8 pensato per la comunicazione Skype-Skype con una buona efficienza, sfruttando al meglio la banda disponibile; \u00e8 stato distribuito gratuitamente per facilitare la diffusione di Skype anche su dispositivi di terzi (come cellulari o consolle), ed \u00e8 un evidente tentativo di imporre un unico standard per le chiamate VoIP.\nSpecifiche.\nSecondo quanto comunicato da Skype, il nuovo codec gestisce principalmente la voce umana compresa tra gli 8\u00a0kHz e i 12\u00a0kHz.\nIl sistema dovrebbe essere abbastanza elastico da sopportare bruschi rallentamenti di banda senza degradare troppo la qualit\u00e0 della chiamata, e riuscire a bilanciare il volume della voce con il rumore di fondo, in modo da rendere meno fastidiosa la presenza di altri suoni durante la chiamata."}
{"id": "2265782", "revid": "21880", "url": "https://it.wikipedia.org/wiki?curid=2265782", "title": "Perilla", "text": ""}
{"id": "2265783", "revid": "4711", "url": "https://it.wikipedia.org/wiki?curid=2265783", "title": "Liep\u0101jas", "text": ""}
{"id": "2265793", "revid": "287204", "url": "https://it.wikipedia.org/wiki?curid=2265793", "title": "Japan Soccer League 1979", "text": "La stagione 1979 \u00e8 stata la quindicesima edizione della Japan Soccer League, massimo livello del campionato giapponese di calcio.\nAvvenimenti.\nIl campionato, svoltosi tra il 1\u00ba marzo e il 16 dicembre 1979, vide la vittoria finale del Fujita Kogyo, ottenuta grazie ai nove punti di vantaggio su Hitachi e Yomiuri.\nIn Division 2, i vincitori del Toshiba non riuscirono ad essere ammessi al primo raggruppamento, venendo sconfitti dal Nissan Motors. Lo Yamaha Motors ottenne invece una seconda promozione consecutiva battendo il Nippon Kokan. La fusione dello Yanmar Club nello Yanmar Diesel ebbe delle ripercussioni sugli esiti dei play-off promozione-salvezza: lo Yokkaichi Oil, sconfitto nel match contro il Sumitomo Metals, pot\u00e9 beneficiare del ripescaggio.\nClassifiche finali.\nJSL Division 1.\nLegenda:\n\u00a0\u00a0\u00a0\u00a0\u00a0 Campione del Giappone\n\u00a0\u00a0\u00a0\u00a0\u00a0 Retrocessa in Japan Soccer League Division 1 1980\nNote:\nJSL Division 2.\nLegenda:\n\u00a0\u00a0\u00a0\u00a0\u00a0 Promossa in Japan Soccer League Division 1 1980\nNote:"}
{"id": "2265797", "revid": "1564499", "url": "https://it.wikipedia.org/wiki?curid=2265797", "title": "Luigi Sodo", "text": "\u00c8 proclamato servo di Dio della Chiesa cattolica. La causa di beatificazione \u00e8 in discussione a Roma dopo la conclusione degli adempimenti diocesani, come attestato dalla congregazione delle cause dei santi (decreto 11 gennaio 2008).\nVita.\nI primi anni.\nLuigi Sodo nacque il 16 maggio 1811 al numero civico 7 di via Alabardieri, nel rione Chiaia di Napoli, in una famiglia benestante. Il padre, Baldassare Giuseppe Saverio, aveva origini spagnole. La madre si chiamava Marianna Geltrude Riccio.\nFu battezzato due giorni dopo la nascita, il 28 maggio 1811, nella chiesa di San Giuseppe a Chiaia da don Giuseppe Frustaglia. Gli furono dati i seguenti nomi: Luigi Vincenzo Pasquale.\nLa famiglia Sodo era una famiglia molto religiosa ed oltre a Luigi anche uno dei suoi fratelli, Giovanni, ebbe la vocazione.\nAll'et\u00e0 di undici anni, il 28 settembre 1822, chiese con apposita supplica di poter entrare nel Seminario Arcivescovile della sua citt\u00e0 che gi\u00e0 frequentava da esterno. L'anno successivo, dopo aver ricevuto il sacramento della cresima, invi\u00f2 una nuova supplica chiedendo di poter indossare l'abito ecclesiastico.\nIl 5 febbraio 1825 ricevette l'abito ecclesiastico.\nIl 21 settembre 1833 venne ordinato diacono dal cardinale Filippo Giudice Caracciolo. Poco pi\u00f9 di un anno dopo, il 20 dicembre 1834, venne ordinato sacerdote dopo aver ottenuto apposita dispensa papale da Gregorio XVI.\nSacerdote (1833-1852).\nAppena divenne sacerdote il fratello Giovanni, andarono a vivere insieme in via Arco Mirelli dove Luigi restaur\u00f2 a sue spese una cappella dedicata a Santa Maria della Luce.\nFu nominato rettore della chiesa di Santa Maria Egiziaca a Pizzofalcone dove \u00abraccoglieva la pi\u00f9 intelligente aristocrazia napoletana e vi dette la pi\u00f9 bella prova, poich\u00e9 avvicinando quei signori li seppe informare della pi\u00f9 fervida fede ed esemplare piet\u00e0 cristiana, onde rese tra il ceto nobile quotidiana la visita al Santissimo\u00bb.\nDivenne successivamente economo curato del Santuario di Santa Lucia a Mare dove \u00abseppe guadagnarsi l'affetto dei marinari, anzi meglio, li seppe guadagnare a Ges\u00f9 Cristo, giacch\u00e9 col suo fare popolare restando con essi e conversando, come sa fare un santo, interessandosi di loro, n'ebbe presto tra le mani i cuori, e gli fu facilissimo avvicinarli alla santa mensa, appassionarli di Ges\u00f9 Benedetto\u00bb.\nNel 1847 divenne primo assistente della Congregazione della Pia Adunanza, istituita nel 1834. Questa confraternita aveva come scopi la formazione cristiana dei suoi membri e l'organizzazione di missioni pastorali nelle zone pi\u00f9 remote della diocesi.\nLuigi partecip\u00f2 attivamente a quindici missioni tenutesi a Napoli, San Paolo di Nola, Afragola, Chiaiano, Posillipo, Caserta, Calvizzano ecc.\nIl suo impegno e il suo zelo fu premiato dal cardinale Sisto Riario Sforza che il 28 maggio 1852 lo consacr\u00f2 vescovo e lo assegn\u00f2 alla diocesi di Crotone.\nPoco tempo dopo la nomina venne colto da una grave malattia che lo costrinse a tornare a Napoli.\nVescovo di Telese o Cerreto (1853-1895).\nIl 27 giugno 1853 venne nominato vescovo della diocesi di Telese o Cerreto, oggi Diocesi di Cerreto Sannita-Telese-Sant'Agata de' Goti, dove rest\u00f2 per oltre quarant'anni, sino alla morte.\nLa diocesi di Telese o Cerreto fu eretta in epoca antica, forse in epoca molto anteriore al V secolo, quando il vescovo Florenzio \u00e8 menzionato fra i partecipanti al Concilio Romano II (465). Ma dal 1800 al 1818 vi fu un periodo di vacanza della catteda vescovile, seguito dall'unione della diocesi di Telese o Cerreto con quella di Alife. Il 27 giugno 1818 la diocesi di Alife fu soppressa dalla bolla \"De utiliori\" di papa Pio VII, ma la successiva bolla \"Adorandi\" del 14 dicembre 1820 ripristin\u00f2 la diocesi e la un\u00ec a quella di Telese o Cerreto. L'unione provoc\u00f2 un diffuso malcontento, placatosi quando re Ferdinando II di Borbone, in visita a Cerreto Sannita nel 1852, ascoltando le preghiere del clero locale, si adoper\u00f2 per il ripristino della cattedra vescovile separata, cosa che avvenne dopo pochi mesi, con la bolla \"Compertum\" di papa Pio IX datata 6 luglio.\nA mons. Luigi Sodo venne cos\u00ec affidato un incarico gravoso, quello di ricostruire una diocesi che per mezzo secolo era rimasta soppressa. Ai fedeli che il 14 agosto 1853 lo accolsero al suo ingresso nella cittadina disse: \u00ab[...] Ma piacque a quel Dio che \u00e8 l'arbitro di nostra vita, nelle cui mani sono collocate le sorti degli uomini, prolungare i miei giorni, sottraendomi alla falce della morte, e mentre ripigliate avevo le cure del mio ministero, inaspettatamente mi vidi trasferito al regime di questa illustre Chiesa, che per degnazione del Romano Pontefice, dietro le istanze del religiosissimo Nostro Sovrano [...] veniva separata da quella di Alife, e nel primiero suo lustro e splendore reintegrata\u00bb.\nA seguito dell'Unit\u00e0 d'Italia il 27 settembre 1860 a Cerreto Sannita avvenne un tentativo di reazione quando alcuni contrabbandieri, incoraggiati dalla voce che delle truppe regie marciavano da Amorosi verso San Salvatore Telesino, assaltarono la locale stazione della guardia nazionale armandosi dei fucili e delle armi ivi presenti. Successivamente gli insorti costrinsero la banda musicale a seguirli sino alla piazza antistante la Cattedrale. Indotti dal vescovo Luigi Sodo a disperdersi, si ritrovarono davanti al palazzo di Giacinto Ciaburro che venne assaltato e saccheggiato poco dopo la fuga, tramite il giardino, della famiglia. Il vescovo Sodo venne per\u00f2 accusato di essere stato l'ideatore della rivolta, e a seguito dell'emissione di un mandato di cattura, fugg\u00ec a Napoli il 7 novembre. Torn\u00f2 in paese il 15 giugno 1861 ma dovette scappare di nuovo perch\u00e9 sospettato di favoreggiamento verso i briganti.\nDurante questo suo \"esilio forzato\" mons. Luigi Sodo invi\u00f2 numerose lettere al vicario episcopale don Gabriele Biondi nelle quali raccomandava al clero diocesano di tenere sempre a mente la cura delle anime con zelo e sacrificio.\nDichiarato innocente, torn\u00f2 a reggere la diocesi preoccupandosi innanzitutto della cura spirituale dei suoi sottoposti. Inoltre sottopose il Seminario Diocesano di Cerreto Sannita a continui lavori di ampliamento che aumentarono notevolmente i posti letto a disposizione dei convittori.\nDurante il suo mandato ascolt\u00f2 sempre i suoi sacerdoti che considerava \"figlioli per eccellenza dell'Altissimo\".\nSi impegn\u00f2 nella predicazione e nella catechesi. Divise la diocesi in foranie al fine di rendere pi\u00f9 capillare possibile la cura delle sue anime ed invi\u00f2 numerose circolari al fine di abolire abusi perpetrati dal clero, di regolare la partecipazione alle processioni e l'esatta somministrazione dei sacramenti.\nMorte e beatificazione.\nMor\u00ec il 30 luglio 1895, dopo una caduta che gli aveva provocato la rottura del femore.\nFu seppellito nella cappella Ungaro del cimitero di Cerreto Sannita dove i fedeli, negli anni successivi, continuarono senza interruzione a visitare la tomba quasi fosse un santuario.\nIl giorno 8 marzo 1910 il corpo di mons. Luigi Sodo fu riesumato nella cappella Ungaro. Siccome la salma fu trovata \"intatta ed incorrotta\", vennero chiamati i medici cerretesi dell'epoca (Girolamo Altieri, Antonio Iacobelli, Alfredo Montefusco, Ruggiero Antonio Biondi) che accertarono che si trattava di un evento \"non comune, straordinario\". Il notaio Tommaso Carizzi scrisse il relativo atto nel quale c'\u00e8 scritto che furono chiamati anche altri medici da Napoli per accertare la singolarit\u00e0 di tale evento.\nFu sepolto nella cappella del Santissimo Sacramento della Cattedrale di Cerreto Sannita. La sua lapide cos\u00ec recita:\n MONS. LUIGI SODO\nIl 12 maggio 1916 mons. Angelo Michele Iannacchino ne avvi\u00f2 il processo di beatificazione e canonizzazione ancora oggi in corso a Roma, dopo la conclusione positiva dei tre procedimenti a livello diocesano.\nA mons. Luigi Sodo sono intitolati una piazza a Cerreto Sannita ed il Liceo classico ospitato presso il Seminario Vescovile.\nGenealogia episcopale.\nLa genealogia episcopale \u00e8:"}
{"id": "2265800", "revid": "151034", "url": "https://it.wikipedia.org/wiki?curid=2265800", "title": "Presidential Medal of Freedom", "text": ""}
{"id": "2265803", "revid": "2763", "url": "https://it.wikipedia.org/wiki?curid=2265803", "title": "Convenzione di Stoccolma", "text": ""}
{"id": "2265805", "revid": "712828", "url": "https://it.wikipedia.org/wiki?curid=2265805", "title": "Shakuyaku", "text": ""}
{"id": "2265806", "revid": "120045859", "url": "https://it.wikipedia.org/wiki?curid=2265806", "title": "Biella Forum", "text": "Il Biella Forum (fino alla stagione 2012-13 Lauretana Biella Forum e fino alla stagione 2018-2019 HYPE Forum per motivi di sponsorizzazione) \u00e8 una struttura polifunzionale della citt\u00e0 di Biella, costruita dalla Nova Coop per ospitare principalmente le gare casalinghe della Pallacanestro Biella, squadra di pallacanestro militante nella Serie A2.\nVengono disputate anche gare di volley, tennis, pallamano, calcio a cinque, ginnastica artistica e ritmica. Permette poi di ospitare concerti ed eventi fieristici, con un'area all'interno del palazzetto e una all'esterno. Il primo concerto si \u00e8 tenuto il 23 dicembre 2009: sul palco \u00e8 salito Craig Adams.\nOgni anno, ad inizio gennaio, il Biella Forum ospita la giornata conclusiva (con finali e premiazioni) del Torneo Internazionale di Volley Giovanile, Bear Wool Volley; una vera non-stop di quasi dieci ore di partite alla presenza di un numerosissimo pubblico ed oltre 1000 tra pallavoliste e pallavolisti dalla Under 19 sino ai pi\u00f9 giovani.\nImpianto.\nI posti a sedere sono , ma nel caso di concerti possono arrivare fino a . Oltre alle attrezzature di gioco sono presenti, accanto agli spogliatoi, una sala pesi, una sala riunione e un centro benessere. All'esterno del Palazzetto \u00e8 stato realizzato anche un campo di calcio con 500 posti a sedere.\nLa struttura \u00e8 stata ultimata nel mese di febbraio 2009, dopo circa due anni di lavori. \u00c8 uno dei primi palazzetti italiani a rispettare la legge Pisanu sulla sicurezza degli impianti sportivi. Non ci sono posti a sedere che arrivino direttamente a bordo campo e tra i tifosi di casa e quelli ospiti esiste una separazione netta e fisica, questi ultimi hanno parcheggi e ingressi separati e un punto ristoro a loro riservato. Le quattro tribune sono tutte separate tra loro essendo incassonate tra i muri laterali. Il settore ospiti conta 700 posti a sedere, 500 fissi e 200 nella tribuna mobile, posta pi\u00f9 in basso. Il palazzetto \u00e8 poi conforme alle ultime normative sul risparmio energetico e la copertura \u00e8 provvista di un impianto solare e termico.\nInaugurazione.\nL'inaugurazione \u00e8 avvenuta il 25 febbraio 2009 con una amichevole di basket tra Biella e Pavia, mentre la prima gara ufficiale \u00e8 stata quella contro la Premiata Montegranaro del 1\u00ba marzo 2009 terminata 92-74 per la squadra di casa.\nAl primo concerto, alle porte del Natale del 2009, il pubblico ha superato le 3000 persone che hanno ballato e cantato sulle note del gospel di Craig Adams &amp; The voices of New Orleans."}
{"id": "2265812", "revid": "729019", "url": "https://it.wikipedia.org/wiki?curid=2265812", "title": "Morena Zapparoli", "text": "\u00c8 stata moglie di Gianfranco Funari dal 2004 al 2008, anno della morte di lui.\nBiografia.\nNel 1999 diventa la compagna di Gianfranco Funari e nel 2004 la moglie.\nEsordisce in tv accanto a Gianfranco Funari nel 2000 in \"A tu per tu\" (Canale 5). Collabora a \"Stasera c'\u00e8 Funari\" (Odeon TV, 2001) dove si occupa dell'approfondimento delle notizie di politica estera con particolare attenzione alla guerra in Afghanistan e alla guerra in Iraq. Partecipa a \"Funari forever\" (Odeon TV 2002-2003) e \"Il curioso\" (Antennatre, 2004) dove si occupa di politica interna. Coconduce e firma come autrice con Gianfranco Funari le trasmissioni \"Extra Omnes\" (Odeon TV, 2005) e \"Il curioso\" (Antennatre, 2004) dove si occupa di politica interna. Coconduce e firma come autrice con Gianfranco Funari le trasmissioni \"Extra Omnes\" (Odeon TV, 2005), \"Virus\" (Odeon TV, 2006), \"La storia siamo IO\" e \"Funari late show\" (Odeon TV, 2007-2008) nelle quali intervista i protagonisti della scena politica italiana, della cronaca e dell'attualit\u00e0 e numerosi scrittori e giornalisti.\nLa sua intervista a Piergiorgio Welby, caso medico discusso sulla possibilit\u00e0 dell'eutanasia rilasciata nell'ottobre 2006 viene ripresa da tutti i principali quotidiani nazionali. Nel 2007 collabora alla realizzazione della trasmissione \"Vietato Funari\" in onda su Raiuno. Nel 2009 partecipa come concorrente alla quarta edizione del reality show \"La fattoria\" condotta da Paola Perego, su Canale 5, classificandosi seconda. Il 20 maggio del 2009 pubblica, per Rizzoli Editore, il libro \"Gianfranco Funari Il potere in mutande\", memorie del marito scomparso poco tempo prima raccolte direttamente dall'ospedale dove era ricoverato, aspetti della sua vita privata, pubblica e professionale, intrecciati alla storia politica e televisiva italiana.\nPartecipa come ospite a varie trasmissioni e come moderatrice a una serie di eventi promozionali sui libri in uscita di vari personaggi (Vittorio Sgarbi, Marco Travaglio, Francesco Alberoni, Alessandro Meluzzi). Fra il 2010 e il 2011 conduce su Odeon TV la trasmissione \"La natura della salute\" dove tratta con Piergiorgio Spaggiari e Sergio Angeletti argomenti di salute e benessere intervistando esperti di medicina degli atenei italiani. Dall'autunno del 2010 \u00e8 testimonial di Arianne, associazione di volontariato per la cura dell'endometriosi.\nIl 14 giugno del 2012 pubblica con Antonio Di Pietro il libro \"Politici. Da Craxi a Berlusconi, da Bossi a Fini, da Prodi a Grillo a Monti, quattordici ritratti insoliti\" edito da Ponte alle Grazie.\nDal giugno 2012 al febbraio 2013 \u00e8 opinionista fissa nelle trasmissioni di attualit\u00e0 del canale televisivo VERO. Dal settembre 2012 \u00e8 opinionista nella trasmissione Pomeriggio Cinque in onda su Canale Cinque. Dall'aprile 2019 \u00e8 opinionista nella trasmissione Mattino 5 in onda su Canale 5.\nDal febbraio 2014 \u00e8 blogger sulla versione online de Il Fatto Quotidiano e dal maggio 2014 al settembre 2016 cura il settimanale on line voltinuovi.it.\nNel settembre 2017 realizza una serie di interviste a personaggi del mondo dello spettacolo e del giornalismo fra cui Alessandro Sallusti, Gianluigi Paragone, Mauro Coruzzi, Alberico Lemme, Nino Formicola, Raffaello Tonon nell'ambito della manifestazione di cultura e intrattenimento \"Verba Manent\" da lei ideata e condotta nell'area Incontri e Cultura del Padiglione Istituzionale della Fiera di Varese. Nel settembre del 2018 realizza un'altra serie di interviste a personaggi del mondo dello spettacolo e del giornalismo fra cui Peter Gomez, Paolo Del Debbio, Martina Colombari, Marco Baldini, Evaristo Beccalossi nella seconda edizione di \"Verba Manent\" sempre nell'ambito della Fiera di Varese. La rassegna culturale \"Verba Manent\" presso la Fiera di Varese prosegue anche nel settembre 2019 con le interviste a Mario Giordano, Martina Nasoni, Edoardo Raspelli, Klaus Davi, Daniele Bossari, Massimo Boldi. Dal maggio 2019 tiene la rassegna culturale \"A Night with\" con interviste a personaggi noti nell'area eventi e cultura della Sisal a Milano.\nDall'autunno 2017 alla primavera 2018 ha ideato e curato la rubrica satirica \"Il morso della Morena\" sul settimanale \"Eva 3000\". Dall'autunno del 2018 a giugno 2019 ha curato la rubrica \"Oggi in casa fai da te\" sul settimanale \"Pomeriggio 5\".\nVita privata.\n\u00c8 stata la moglie di Gianfranco Funari dal 2004 fino alla morte di lui nel 2008. Nel febbraio 2011 diventa la compagna di Antonio Presta. Ama particolarmente i gatti "}
{"id": "2265813", "revid": "2110845", "url": "https://it.wikipedia.org/wiki?curid=2265813", "title": "Francesco Sabatucci", "text": "Biografia.\nArruolato nel 1941, \u00e8 inviato in Jugoslavia dove si trova l'8 settembre 1943. Si unisce in un primo momento alle formazioni partigiane iugoslave.\nNel 1944 \u00e8 nel Vicentino come comandante della brigata Mazzini nelle Brigate Garibaldi, e con soli sette uomini attacca il ponte a Ponte della Priula, nel Trevigiano.\nDurante i rastrellamenti sul Pian del Cansiglio del 1944 delle forze nazifasciste riesce dopo 5 giorni di estenuanti combattimenti a far uscire dalla sacca la brigata \"Mazzini\". Per le sue capacit\u00e0 gli viene dato il comando della brigata Garibaldi \"Padova\". Purtroppo \u00e8 tradito e catturato il 19 novembre 1944. Un mese dopo \u00e8 ucciso in via Configliachi, mentre tenta la fuga. In suo onore la brigata \"Padova\" prende il nome di \"Francesco Sabatucci\"."}
{"id": "2265814", "revid": "311148", "url": "https://it.wikipedia.org/wiki?curid=2265814", "title": "Personaggi di Guild Wars", "text": "Personaggi di \"Guild Wars: Prophecies\".\nRe Adelbern.\nNato a Drasscir e discendente del grande re Doric, il vecchio re Adelbern \u00e8 benvoluto dai cittadini di Ascalon, soprattutto per il suo atteggiamento semplice e il suo eroismo sui campi di battaglia. Quando era pi\u00f9 giovane, Adelbern era il campione della sua gilda, i Prescelti di Ascalon.\nPrincipe Rurik.\nPrimogenito di re Adelbern ed erede al trono di Ascalon, il Principe Rurik \u00e8 un uomo coraggioso e audace che spesso agisce di impulso. \u00c8 un capo esemplare, non si perde mai d'animo n\u00e9 si sottrae a una sfida. Da giovane il Principe Rurik \u00e8 stato addestrato dall'Accademia di Ascalon e ha servito come ufficiale dell'esercito. Sebbene sia leale al padre, non sempre concorda con i metodi o le ideologie del genitore.\nRe Jalis Martello di ferro.\nIl saggio re dei nani di Deldrimor, re Jalis Martello di ferro, governa il suo popolo dai picchi dei Monti Cimefredde. \u00c8 intelligente, forte e paziente; prende decisioni basandosi unicamente sulle conseguenze che potrebbero avere sul benessere di tutti i nani di Deldrimor. Vive per servire il suo popolo, che lo ama e lo rispetta per questo. La Cima di Pietra, un gruppo di nani xenofobi che hanno rotto i loro legami con Deldrimor, desiderano spodestare il buon re: Jalis Martello di ferro non vorrebbe combattere contro altri nani, ma \u00e8 pronto a fare quello che deve per la salvezza del suo popolo. Assieme al suo leale fratello, Brechnar Martello di ferro, il re ha riunito le sue forze ed \u00e8 pronto a difendersi dal crescente potere della Cima di Pietra.\nDevona.\nDevona aspira a diventare una grande guerriera, esattamente come suo padre: questi era uno dei capi dei Prescelti di Ascalon, una gilda prestigiosa e rispettata, e perse la vita per difendere le mura della citt\u00e0 dall'assalto di una gilda di Orr durante l'ultima Guerra delle Gilde. Devona \u00e8 molto seria e diretta nei suoi rapporti con le altre persone; ha un forte temperamento e sacrificherebbe la sua stessa vita per salvare un amico\nPersonaggi di \"Guild Wars Factions\".\nShiro Tagachi.\nShiro Tagachi, la guardia pi\u00f9 fidata dell'Imperatore di Cantha, si rivolt\u00f2 contro il monarca l'ultimo giorno della Festa del Raccolto. Shiro stesso venne trucidato pochi minuti dopo, ma prima di spirare fece appello a tutto il suo potere acquisito illecitamente per strappare l'anima dell'Imperatore; poi la a guardia del corpo traditrice url\u00f2 e la sua voce si diffuse su un'area di centinaia di chilometri. L'urlo di Shiro prese il nome di \"Vento di Giada\" e trasform\u00f2 le piante, gli animali, le persone e l'acqua del mare in pietra e cristallo. A due secoli di distanza da quegli avvenimenti, Shiro \u00e8 tornato dall'aldil\u00e0.\nImperatore Kisu.\nL'Imperatore Kisu, figlio legittimo dell'Imperatore Kintah e della moglie, \u00e8 cresciuto nella citt\u00e0 di Kaineng provando una grande ammirazione per il fratellastro maggiore Togo. Quando non \u00e8 a corte, l'Imperatore Kisu spesso dimora nella splendida zona privata della citt\u00e0, Palazzo Raisu.\nMaestro Togo.\nFiglio dell'Imperatore Kintah e della sua amata concubina Yuki, Togo \u00e8 pi\u00f9 grande del fratellastro Kisu di 15 anni. I due sono sempre stati molto legati. Togo fu allevato nel palazzo imperiale e contribu\u00ec, con i tutori del palazzo, all'educazione del giovane fratellastro e futuro imperatore. Quando Kisu abbandon\u00f2 gli studi per assumure il ruolo imperiale, Togo abbandon\u00f2 il palazzo e si rec\u00f2 al Monastero di Shing Jea. Togo divenne un esperto Ritualista e a seguito della morte del Maestro Botah, fu nominato Maestro del Monastero di Shing Jea.\nMhenlo.\nNato nel tempio della Serenit\u00e0 da un sacerdote di Dwayna e da una sacerdotessa di Balthazar, Mhenlo \u00e8 sempre stato circondato dagli insegnamenti della magia curativa e punitiva. Ha studiato duramente per tutta la vita ed \u00e8 un servo devoto di Dwayna e Balthazar. Ha trascorso un lungo periodo della sua adolescenza sotto la guida del Maestro Togo al Monastero di Shing Jea.\nPersonaggi di \"Guild Wars Nightfall\".\nVaresh Ossa.\nIl maresciallo supremo Varesh Ossa \u00e8 la discendente di Turai Ossa, che salv\u00f2 la nazione di Elona sconfiggendo il signore dei morti viventi Palawa Joko. \u00c8 una condottiera brillante, una kournana in grado di instillare nelle sue truppe principi di lealt\u00e0 e dedizione.\nKormir.\nKormir, maresciallo della Lancia del Sole, \u00e8 una donna che, nonostante i successi personali, prende a cuore l'addestramento delle nuove reclute. \u00c8 colta, impavida, una soldatessa calma, capace di agire e in grado di ispirare gli altri. Orgogliosa dei propri successi, si sforza di diventare l'incarnazione di una grande Paragon.\nPalawa Joko.\nPalawa Joko era un tempo il signore dei morti viventi nella Desolazione e controllava le vallate che conducono a nord, oltre Elona, dal suo Palazzo d'Ossa. Al comando di orde di morti viventi, invase Vabbi con l'intento di conquistarla e usarne le ricchezze per diventare ancora pi\u00f9 potente, ma fu sconfitto dal grande eroe kournano Turai Ossa.\nGenerale Morghan.\nGenerale di Kourma il braccio destro di Varesh Ossa, ha visto Varesh fin da bambina dopodich\u00e9 \u00e8 diventato cieco (nel gioco non viene spiegato bene il motivo della cecit\u00e0) pi\u00f9 avanti nel gioco sar\u00e0 vostro alleato e vi aiuter\u00e0 in varie missioni.\nPersonaggi di \"\".\nKilroy Discendipietra.\nKilroy Discendipietra (\"Kilroy Stonekin\") \u00e8 un veterano che ha affrontato battaglie gloriose contro la Cima di Pietra ed \u00e8 sceso nelle profondit\u00e0 della Fornace della Sofferenza. Rappresenta alla perfezione lo stereotipo del nano ubriacone pronto ad attaccar briga che si butta nella mischia a testa bassa gridando strane formule di battaglia.\nCapitano Langmar.\nMaestra nel sopportare le emozioni, il Capitano Langmar non esita quando viene il momento di assumere decisioni difficili o sopportare rinunce se ci\u00f2 permette di assestare un colpo ai nemici di Ascalon, i Charr. Le fu offerto il comando dell'Avanguardia d'Ebano da re Adelbern, che si rese conto della sua impertubabilit\u00e0 e della sua capacit\u00e0 di prendere in mano le redini in situazioni letali e senza speranza.\nArtificiere Mullenix.\nMullenix \u00e8 un uomo dai molteplici talenti e rappresenta un'incredibile fonte di informazioni sull'Avanguardia d'Ebano, sulle missioni nel nord e sullo stato attuale della situazione ad Ascalon. Lavora spalla a spalla con Gwen, aiutante di campo del Capitano Langmar.\nOlaf Figlio di Olaf.\nOlaf \u00e8 un guerriero Norn; \u00e8 sempre alla ricerca di sfide per superare se stesso. Per lui non esiste niente di pi\u00f9 importante al mondo se non cacciare e domare le creature selvatiche. \u00c8 il settimo Olaf della sua stirpe.\nSif Cacciaombra.\nSif Cacciaombra (\"Sif Shadowhunter\") \u00e8 un'eroina Norn la cui dimora si trova nelle gelide distese settentrionali di Cimefredde Remote, ancora pi\u00f9 a nord del Lago Drakkar. Si \u00e8 fatta un nome grazie al suo amore per la caccia; di tanto in tanto, si occupa di addestrare i cacciatori pi\u00f9 giovani.\nOola.\nOola \u00e8 una donna Asura brillante e specializzata nella creazione di costrutti umanoidi magici, tra cui anche i golem. \u00c8 consapevole delle sue capacit\u00e0 e, pur di non essere disturbata durante i suoi studi, si \u00e8 allontanata dal mondo per lavorare in pace assistita da alcuni suoi aiutanti.\nGadd.\nGadd \u00e8 un vecchio Asura irascibile ed esigente. \u00c8 rispettato dagli altri Asura che per\u00f2 girano al largo da lui: in passato, diversi assistenti di Gadd sono rimaste vittime di incresciosi incidenti durante i suoi esperimenti.\nGerofante Spiritoarso.\nGerofante Spiritoarso (\"Hierophant Burntsoul\") \u00e8 un Charr Sciamano salito al potere sostenendo che la sua autorit\u00e0 derivasse direttamente dai Titani. \u00c8 leggendaria la sua spietata caccia agli umani ribelli e ai Charr eretici, che egli tortura e sacrifica come monito per gli altri. Il suo enorme corpo \u00e8 adornato da innumerevoli catene di piccoli crani, mentre sul capo indossa ornamenti ricavati da ossa nemiche."}
{"id": "2265816", "revid": "290948", "url": "https://it.wikipedia.org/wiki?curid=2265816", "title": "Metodo di Mc Cabe-Thiele", "text": ""}
{"id": "2265819", "revid": "287204", "url": "https://it.wikipedia.org/wiki?curid=2265819", "title": "Gavone", "text": "Nella nautica il gavone \u00e8 uno spazio a pozzo (con apertura dal lato superiore del vano), tipicamente ricavato sul ponte di governo, per lo stivaggio di alcuni materiali di piccole dimensioni utili durante la navigazione o in manovra, oppure in emergenza. Pu\u00f2 essere esterno, quando si tratta di un contenitore fissato al pavimento del ponte, oppure a livello, quando si tratta di un vano ricavato al di sotto del piano del ponte (ed il cui portello di apertura \u00e8 in genere calpestabile). Ha preferibilmente chiusura ermetica.\nNella classica disposizione della vela, ve ne erano uno a prua ed uno a poppa. Il primo, anche detto \"cala prodiera\" poich\u00e9 sempre a raso, serviva per riporvi i sacchi delle vele, ma la descrescente esigenza di sacchi ha reso la cala sempre pi\u00f9 spesso utilizzata per l'allocamento di cabine di prua.\nIl gavone di poppa \u00e8 tradizionalmente usato per riporvi cime, cavi, carburanti, accessori di emergenza ed \u00e8 spesso utilizzato anche come sedile di pozzetto. In una nave molto grande invece il gavone di prua o di poppa serve ad equilibrare la nave, soprattutto negli scarichi o carichi oppure per contenere acqua potabile.\nIl nome gavone viene utilizzato anche per indicare un portaoggetti posizionato sotto il pianale di un camper, accessibile dall'esterno aprendo la bandella laterale o dall'interno. Il gavone del camper viene chiamato garage se permette di sistemare anche oggetti ingombranti come biciclette o motorini."}
{"id": "2265827", "revid": "287204", "url": "https://it.wikipedia.org/wiki?curid=2265827", "title": "Prvenstvo Banovine Hrvatske u nogometu 1940-1941", "text": "L'edizione 1940-1941 del campionato di calcio croato (\"1. HNL\") vide la vittoria finale dell'H\u0160K Hajduk Spalato.\nSquadra campione.\nFonte: Hajduk Spalato"}
{"id": "2265832", "revid": "1543377", "url": "https://it.wikipedia.org/wiki?curid=2265832", "title": "Coppa del Presidente dell'AFC 2008", "text": "La Coppa del Presidente dell'AFC 2008 \u00e8 stata la quarta edizione della Coppa del Presidente dell'AFC, una competizione calcistica internazionale per squadre di club asiatiche provenienti da quelle nazioni categorizzate come \"emergenti\" dalla Asian Football Confederation.\nFase a gironi.\nGruppo A.\n\"Partite disputate in Malesia\"\nGruppo B.\nPartite disputate a Taiwan\nGruppo C.\nPartite disputate in Sri Lanka"}
{"id": "2265837", "revid": "1444886", "url": "https://it.wikipedia.org/wiki?curid=2265837", "title": "Inquinamento idrico", "text": "L'inquinamento idrico \u00e8 legato agli ecosistemi che hanno come elemento principale l'acqua ed \u00e8 causato da molteplici fattori, tra cui gli scarichi non trattati delle attivit\u00e0 industriali, agricole o civili che arrivano nei fiumi, nei laghi e nei mari.\nDescrizione.\nIl tipo di inquinamento dell'acqua pu\u00f2 essere di natura chimica, fisica o microbiologica e le conseguenze possono compromettere la salute della flora e della fauna coinvolte, fino agli uomini, nuocendo all'ecosistema e alle riserve idriche ad uso potabile.\nCi sono due vie principali tramite le quali gli inquinanti raggiungono l'acqua: per via diretta o per via indiretta. L'inquinamento per via diretta avviene quando vengono riversate direttamente, nei corsi d'acqua, sostanze inquinanti senza alcun trattamento di depurazione. La via indiretta, invece, avviene quando le sostanze inquinanti arrivano nei corsi d'acqua tramite aria o suolo.\nClassificazione in base all'origine dell'inquinamento.\nIn base all'origine del fenomeno inquinante si pu\u00f2 distinguere in:\nClassificazione in base agli agenti inquinanti.\nL'acqua usata in campo domestico, industriale, agricolo o zootecnico spesso contiene sostanze che alterano l'ecosistema, per cui gli agenti inquinanti delle acque pi\u00f9 comuni sono:\nFra le sostanze inorganiche nocive sono annoverati anche i perfluorati PFAS, dei quali PFOA e PFOS sono le due classi pi\u00f9 diffuse.\nL'acqua, in condizioni naturali, \u00e8 in grado di autodepurarsi grazie all'azione di filtrazione effettuata dagli strati di suolo in cui essa permea e alla presenza di microorganismi che, con la giusta quantit\u00e0 di ossigeno disciolto, decompongono aerobicamente le sostanze in composti non inquinanti (come l'anidride carbonica, i nitrati, i fosfati, i solfati). Se l'ossigeno disciolto in acqua non \u00e8 sufficiente per ossidare tutte le sostanze inquinanti presenti, si creano condizioni anaerobiche, con formazione di metano, ammoniaca, fosfina, acido solfidrico, che fanno scomparire ogni forma di vita nell'acqua.\n\u00c8 dunque indispensabile per la vita degli organismi acquatici un'adeguata presenza di ossigeno disciolto.\nConseguenze.\nNel caso di fognature che rilasciano acque inquinate da virus e batteri in luoghi in cui possa venirsi a creare il contatto con esseri umani, si possono determinare malattie come l'epatite virale, la salmonellosi o la febbre tifoide. Inoltre, lo scarico in acqua di detersivi non biodegradabili o contenenti fosfati, determinano il ricoprimento di uno spesso strato con la loro complessa struttura chimica a catene ramificate e difficilmente vengono aggrediti e degradati dai batteri in composti pi\u00f9 semplici o meno nocivi; tali sostanze alterano le caratteristiche fisiche dell'acqua, modificandone la tensione superficiale e provocando la scomparsa, tra l'altro, della flora acquatica, del plancton e, con essi, dei componenti di tutta la piramide trofica.\nConseguenza gravissima, oltre all'estendersi di larghi strati superficiali di materie in decomposizione, con relativi miasmi e colorazioni varie, \u00e8 la diffusione in acque sia dolci sia marine di batteri e virus e l'assorbimento di questi microrganismi patogeni da parte di molluschi destinati all'alimentazione (quali mitili e ostriche) e allevati in prossimit\u00e0 di sbocchi di scarichi con conseguente pericolo di gravi epidemie.\nL'inquinamento da metalli pesanti, spesso derivanti da acque di industrie non trattate, comprendono: \nIl petrolio, a seguito di incidenti, pu\u00f2 finire nelle acque e a causa di ci\u00f2 si va a formare una barriera impermeabile a contatto con l'atmosfera, che non permette il discioglimento dell'ossigeno nell'acqua, causando la morte, per asfissia, degli organismi viventi.\nI danni causati da queste sostanze ne risentono anche le zone marine, in cui molti uccelli vengono ricoperti da queste patine e muoiono o per avvelenamento o per una mancata termoregolazione corporea.\nInquinamento ed economia.\nNonostante lo scarico illegale di acque non trattate permetta di evitare i costi di trattamento alle industrie, l'inquinamento derivante pu\u00f2 produrre danni la cui valutazione economica \u00e8 molto spesso indeterminata in quanto non tutti gli effetti sono immediatamente manifesti.\nSono necessari perci\u00f2 strumenti, tecniche, strutture, in grado di identificare gli inquinanti, di valutare i loro danni e di far rispettare le leggi per la tutela dell'ambiente e della salute comune.\nNormativa.\nL'inquinamento delle acque \u00e8 stato oggetto di numerose normative evolutesi negli anni, specialmente grazie alle direttive dell'Unione europea.\nUna normativa fondamentale fu quella del T.U. (testo unico) del 1934 che attribuiva poteri di vigilanza e di intervento al medico provinciale e quella del 1933 sulle acque e sugli impianti elettrici.\nPer le acque costiere, oltre al Codice della navigazione, importante fu la legge del 14 luglio 1965 n.963 sulla tutela delle risorse biologiche delle acque marine che vieta di danneggiare \"le risorse biologiche [...] con l'uso [...] di sostanze tossiche atte a intorpidire, stordire o uccidere i pesci e gli altri organismi acquatici\".\nOggi le norme vigenti sono contenute nel Decreto Legislativo 152/06, conosciuto come Testo unico in materia ambientale, nel quale si sono riversate ed aggiornate le previsioni della prima legge di adempimento delle direttive europee, la cosiddetta \"legge Merli\"."}
{"id": "2265839", "revid": "1573940", "url": "https://it.wikipedia.org/wiki?curid=2265839", "title": "Anthocharis cardamines", "text": "L'aurora (Anthocharis cardamines ()) \u00e8 un lepidottero appartenente alla famiglia Pieridae.\nDescrizione.\nAdulto.\nQuesta specie ha ali di colore bianco con il termen delle ali anteriori nero. Nei maschi, la met\u00e0 esterna delle ali anteriori \u00e8 di colore arancione. Le pagine inferiori sono screziate di verde (formato in realt\u00e0 da una mistura di scaglie nere e gialle) e bianco, permettendo a questa farfalla di camuffarsi sulle infiorescenze di \"Anthriscus sylvestris\" e \"Alliaria petiolata\".\nL'apertura alare varia dai 39 ai 48\u00a0mm. La femmina \u00e8 leggermente pi\u00f9 piccola del maschio.\nUovo.\nLe uova sono bianche subito dopo essere state deposte, ma diventano di un arancione brillante entro pochi giorni, scurendosi all'avvicinarsi della schiusa.\nLarva.\nIl bruco \u00e8 bianco e verde. Esistono cinque stadi larvali.\nBiologia.\nComportamento.\nI maschi adulti sono visibili molto spesso in primavera, mentre volano lungo prati e siepi; le femmine, invece, sono pi\u00f9 solitarie.\nLe larve si nutrono quasi esclusivamente dei fiori su cui le uova sono state deposte, ma sui germogli c'\u00e8 raramente cibo sufficiente per alimentare pi\u00f9 di un bruco, quindi, se due larve si incontrano, una di esse viene mangiata dall'altra per eliminare la concorrenza; la stessa sorte spetta anche alle uova che non si sono ancora schiuse. Per scoraggiare la deposizione delle uova su una pianta gi\u00e0 occupata, la femmina che depone per prima rilascia un feromone deterrente.Nemici naturali dei bruchi sono gli insetti dei generi \"Tachinidae\" e \"Braconidae\".\nLa ninfosi avviene all'inizio dell'estate tra la vegetazione rada vicino alla pianta nutrice, dove le pupe emergono la primavera successiva.\nRiproduzione.\nLa femmina depone uova singole sulle infiorescenze di \"Cardamine pratensis\" , di \"Alliaria petiolata\" e su molte altre specie del genere Brassicaceae . Sono attratte in particolare dai fiori grandi, come quelli della \" Hesperis matronalis\" . La selezione della pianta nutrice \u00e8 attivato dalla presenza di glucosinolati, che individuano con i peli chemio-sensoriali posti sulle zampe anteriori.\nDistribuzione e habitat.\nQuesta farfalla \u00e8 diffusa in tutta la zona temperata euroasiatica, fino al Giappone.\nL'habitat consiste in pascoli, prati e boschi umidi, radure, rive dei fiumi, fossi, argini, paludi e stradine di campagna.\nNella cultura di massa.\nAnthocharis Cardamines, detta Aurora, \u00e8 il nome di un'elfa della Luce, monarca del regno degli Elfi e regina del Regno delle Tenebre, nel romanzo \"La guerra degli elfi\" e negli altri volumi della serie omonima creata dallo scrittore irlandese Herbie Brennan."}
{"id": "2265840", "revid": "183694", "url": "https://it.wikipedia.org/wiki?curid=2265840", "title": "Bernardino Varisco", "text": "Biografia.\nBernardino Varisco fu professore di filosofia teoretica all'Universit\u00e0 di Roma dal 1905 al 1925 e senatore dal 1928. La formazione del suo pensiero coincide con la crisi del positivismo in Italia.\nLaureato in matematica nel 1873 presso l'universit\u00e0 di Pavia, aveva esordito insegnando matematica dal 1874 al 1905. Pur partendo da posizioni solidamente scientifiche, Varisco avverte sollecitamente il limite di ogni conoscenza che voglia essere esclusivamente composto di ragione, e scopre insieme la concomitante componente fideistica di ogni affermazione di verit\u00e0.\nQuesto ricorso alla fede come sentimento del soprannaturale \u00e8 utilizzato da Varisco sia per affermare la preminenza della filosofia come conoscenza concreta sui processi astrattivi della scienza (\"I massimi problemi\", del 1910), sia per approdare ad uno spiritualismo pluralistico con forti accentuazioni teistiche (\"Dall'uomo a Dio\", pubblicato postumo nel 1939)."}
{"id": "2265846", "revid": "1543377", "url": "https://it.wikipedia.org/wiki?curid=2265846", "title": "Fushun", "text": "Fushun (in cinese: \u629a\u987a; in pinyin: F\u01d4sh\u00f9n) \u00e8 una citt\u00e0 della Cina nella provincia del Liaoning.\nStoria.\nLe origini di Fushun risalgono al 2000 a.C., ma il suo nome attuale \u00e8 stato usato a partire dal 1384. I mancesi, prima di conquistare il potere su l'intera Cina, stabilirono a Fushun la loro capitale, dandole il nome di \" Xinjing\" (che significa \"Nuova Capitale\").\nA partire dal XX secolo \u00e8 iniziato lo sfruttamento intensivo dei depositi carboniferi locali, che in breve tempo acquis\u00ec rilievo nazionale. in seguito a ci\u00f2, iniziarono a svilupparsi anche le industrie, principalmente quella petrolchimica, siderurgica, meccanica ed elettronica.\nMonumenti e luoghi d'interesse.\nPagoda Gao'ershan.\nLa Pagoda Gao'ershan (Gao'ershan Ta) fu costruita sotto la dinastia Liao (916-1125). Ha una struttura ottagonale."}
{"id": "2265853", "revid": "287204", "url": "https://it.wikipedia.org/wiki?curid=2265853", "title": "La Comune di Parigi", "text": "La Comune di Parigi \u00e8 una raccolta di scritti di Lenin, nei quali il rivoluzionario russo rivisita i significati storici, politici, sociali ed economici dell'esperienza parigina del 1871, vista come un tentativo di spezzare le fondamenta dell'apparato statale borghese, sostituendolo con un modello di organizzazione autonoma della classe operaia. Lenin associa la causa della Comune a quella della rivoluzione socialista.\nLa raccolta fu edita per la prima volta in traduzione italiana nel 1950 dalle edizioni Rinascita di Roma. Del 1971 \u00e8 l'edizione degli Editori Riuniti con prefazione di Enzo Santarelli, seguita da una ristampa nel 1974."}
{"id": "2265857", "revid": "84725886", "url": "https://it.wikipedia.org/wiki?curid=2265857", "title": "Ritratto di Rupert del Reno", "text": "Ritratto di Rupert del Reno \u00e8 un dipinto di Antoon van Dyck.\nIl ritratto rappresenta Rupert, principe Palatino, noto in Inghilterra come Rupert del Reno. Rupert era figlio di Federico V, il re d'inverno, noto perch\u00e9 fu re di Boemia per poche settimane. Durante la Guerra dei Trent'anni Federico V era stato sconfitto dalla lega cattolica imperiale e costretto ad andare in esilio con la famiglia a L'Aia dove venne accolto da Maurizio d'Orange. La madre di Rupert era Elisabetta Stuart, figlia del re d'Inghilterra Giacomo I e sorella di Carlo I.\nQuesto ritratto fu commissionato a van Dyck da Federico V durante il suo esilio a L'Aia, assieme a quello del fratello di Rupert, Carlo Luigi. Rupert \u00e8 raffigurato a figura intera, appoggiato ad una colonna da cui scende un drappo verde simbolo della regalit\u00e0 del giovane (\"Ritratto di Carlo I con M. de Saint-Antonie suo maestro di equitazione\"). L'abito nero del principe mette in risalto la collana d'oro e l'elsa della spada che ha al fianco. Il volto del principe appare rilassato, anche se gli occhi tradiscono una nota di malinconia o rassegnazione. Ai piedi di Rupert van Dyck ha ritratto un cane, simbolo della lealt\u00e0 e della fedelt\u00e0, oltre che compagno inseparabile dei nobili dell'epoca (\"Ritratto di James Stuart, duca di Lennox e Richmond\"). Sulla destra un paesaggio boscoso oscurato da un cielo nuvoloso rappresenta probabilmente i trascorsi turbolenti della famiglia del giovane.\nOggi il soggetto del ritratto \u00e8 identificato con Filippo Francesco d'Este, Marchese di Lanzo (1621-1653), figlio di Sigismondo d'Este."}
{"id": "2265861", "revid": "92723", "url": "https://it.wikipedia.org/wiki?curid=2265861", "title": "Jonathan Mostow", "text": "Biografia.\nNato nel Connecticut, si laurea all'Universit\u00e0 Harvard ed in seguito frequenta l'American Repertory Company. Dopo aver realizzato una serie di cortometraggi, documentari e videoclip, debutta con il suo primo lungometraggio nel 1989, dirigendo il \"direct-to-video\" \"Beverly Hills Bodysnatchers\", successivamente riscontra un discreto successo con la pellicola \"Breakdown - La trappola\", del 1997 con protagonista Kurt Russell. Nello stesso anno \u00e8 produttore esecutivo del film di David Fincher \"The Game - Nessuna regola\".\nNel 2000 il film bellico ambientato su un sottomarino \"U-571\", girato per buona parte a Cinecitt\u00e0 sotto la produzione di Dino De Laurentiis, ma la grande occasione arriva nel 2003 quando ottiene la regia di \"Terminator 3 - Le macchine ribelli\", terzo capitolo della saga di \"Terminator\".\nNel 2009 torna dietro la macchina da presa per dirigere \"Il mondo dei replicanti\", adattamento cinematografico della graphic novel \"The Surrogates\". Il film ha per protagonista Bruce Willis nei panni dell'Agente Greer, affiancato da Radha Mitchell, Rosamund Pike e Ving Rhames. Sempre in ambito di fumetti, Mostow \u00e8 produttore e creatore della miniserie a fumetti \"The Megas\", pubblicata dalla Virgin Comics."}
{"id": "2265863", "revid": "31886", "url": "https://it.wikipedia.org/wiki?curid=2265863", "title": "Nikola Jonkov", "text": ""}
{"id": "2265864", "revid": "1962661", "url": "https://it.wikipedia.org/wiki?curid=2265864", "title": "Punta Manara", "text": "Punta Manara \u00e8 un considerevole promontorio di forma triangolare proteso nel Golfo del Tigullio, che si estende tra le localit\u00e0 liguri di Sestri Levante e Riva Trigoso in provincia di Genova, soggetto a tutela ambientale dal 1977.\nMeta per molti turisti da tutto il mondo, \u00e8 una delle escursioni pi\u00f9 apprezzate dai visitatori della citt\u00e0. Posta all'estremo ponente del golfo, propone straordinari scorci della costa e molte specie animali e vegetali che abitano la macchia mediterranea.\nIl promontorio ha un'estensione di circa 190 ettari di cui circa 50 sono occupati interamente da una lecceta, mentre gli spazi rimanenti sono divisi fra macchia mediterranea alta (leccio, corbezzolo, erica) e un piccolo lembo di sugherata, mentre il popolamento vegetale pi\u00f9 esteso \u00e8 rappresentato dal pino marittimo che copre la quota massima del promontorio, \"Monte Castello\", ad un'altitudine di 265 metri sul livello del mare. In questa parte del promontorio sono ancora visibili i ruderi di un fortilizio di antica costruzione e uno pi\u00f9 recente, utilizzati dalla Milizia Territoriale e dai tedeschi durante l'ultimo conflitto.\nNelle vicinanze dell'estremit\u00e0 di levante del Golfo, nel cuore dell'area naturale protetta, si possono osservare i ruderi, ancora ben conservati, dell'antica torre saracena, edificata nel periodo cinquecentesco che si erge a circa 140 metri di altezza rispetto al livello del mare. Di importanza strategica, \u00e8 sempre stata un ottimo punto di avvistamento per il controllo del fronte marino essendo posta circa sulla stessa linea di \"Punta Chiappa\" e di \"Punta Mesco\", altri punti di riferimento costiero.\nIl versante nord raccoglie le acque convogliate dal \"Rio Ravino\" che si attraversa percorrendo il sentiero di mezzacosta. Pur essendo di portata molto modesta esso raccoglie l'acqua di alcuni piccoli affluenti ed \u00e8 un'utile risorsa idrica per i campi coltivati ad orto e ulivi della localit\u00e0 di \"Ginestra\". La piovosit\u00e0 annua della zona \u00e8 di circa 1.200\u00a0mm.\nPunta Manara pu\u00f2 essere raggiunta esclusivamente attraverso i sentieri che si inerpicano sul promontorio sovrastante Sestri Levante. Un sentiero parte proprio dai vicoli del centro storico di Sestri Levante, dopo una serie di gradini che portano fuori dal paese, inizia una passeggiata quasi pianeggiante, che si inoltra nella tipica vegetazione ligure. Giunti a Punta Manara si pu\u00f2 scegliere di proseguire con il sentiero e scendere a Riva Trigoso, attraverso una passeggiata molto pi\u00f9 ripida che attraversa campi di ginestre e orti.\nSul promontorio \u00e8 segnalato il cosiddetto \"Sentiero Natura\" (vedi cartina) che costituisce un itinerario escursionistico di rara bellezza nel panorama naturalistico ligure. Una parte del sentiero, inoltre, \u00e8 adibita a percorso botanico con cartelli illustrativi che descrivono le specie vegetali che si incontrano lungo il cammino.\nIl \"Bivacco Manara\" situato vicino all'estremit\u00e0 del promontorio, nel punto di incontro dei sentieri principali, \u00e8 attrezzato per il pernottamento. La struttura \u00e8 gestita dalla Pro loco di Sestri Levante.\nFlora.\nPur avendo un'estensione limitata, il promontorio di Punta Manara esprime nei suoi tre versanti (occidentale, orientale e settentrionale) una vegetazione molto diversificata. Alcune fra le specie vegetali presenti sul promontorio sono: corbezzolo, finocchio selvatico, finocchio marino, mirto, cisto, erica arborea, lentisco, ginestra. Le specie arboree presenti sono: ontano nero, leccio, sughero, pino marittimo.\nPer gli appassionati, lungo il sentiero che raggiunge Punta Manara, sono posti dei cartelli dove viene descritta la flora che si attraversa."}
{"id": "2265865", "revid": "848247", "url": "https://it.wikipedia.org/wiki?curid=2265865", "title": "Laghi di Mantova", "text": "I laghi di Mantova sono dei bacini fluviali situati lungo il corso del fiume Mincio, in prossimit\u00e0 della citt\u00e0 di Mantova.\nI dati geologici e paleoambientali indicano che durante l'antica et\u00e0 del Bronzo (ca. 1800 a.C.), lungo il fiume Mincio (a valle dell'attuale citt\u00e0 di Mantova) si svilupp\u00f2 un lago di origine naturale. L'attuale assetto dei laghi di Mantova fu per\u00f2 creato nel 1190 ad opera dell'ingegnere bergamasco Alberto Pitentino. Essendo queste opere idrauliche un monumento di ingegneria idraulica, antiche di oltre otto secoli, \u00e8 un falso mito quello che considera questi laghi come dei laghi naturali.Il lago Paiolo fu prosciugato alla met\u00e0 del 1700, cos\u00ec che la citt\u00e0 di Mantova si trasform\u00f2 in una penisola.I laghi di Mantova sono dal 1984 parte integrante del Parco del Mincio. \nLago Superiore.\nIl lago Superiore \u00e8 il pi\u00f9 grande dei tre per superficie e volume ed \u00e8 regolato a una quota di 18\u00a0m s.l.m., circa tre metri pi\u00f9 alta rispetto ai laghi Inferiore e di Mezzo al secondo dei quali \u00e8 collegato attraverso il manufatto di sostegno del \"Vaso di Porto\" o \"Vasarone\". Questa diga cre\u00f2 per invaso la formazione del lago Superiore allontanando il rischio dell'impaludamento. Col tempo questa diga fu denominata come \"Ponte dei Molini\", che derivava il nome da ben dodici mulini ciascuno dedicato a un Apostolo che sfruttavano a fini produttivi il salto di alcuni metri esistente tra i laghi. Il ponte fu coperto a partire dal XV secolo e pi\u00f9 volte ristrutturato fino al 1944 quando fu distrutto da un bombardamento aereo. Fu ricostruito in forma di terrapieno con funzioni idrauliche oltre che di sostegno alla strada e alla linea ferroviaria. Nel maggio del 2015, a dieci anni di distanza dalla iniziale idea, il dislivello dei tre metri tra lago Superiore e di Mezzo \u00e8 utilizzato per la produzione di energia elettrica. Con l'entrata in attivit\u00e0 della centrale idroelettrica \"Vasarina\" di propriet\u00e0 di Tea Sei, societ\u00e0 del Gruppo Te, vengono immesse in rete quantit\u00e0 d'energia elettrica in grado di soddisfare il fabbisogno di circa 800 famiglie.Il lago si trova all'interno dei territori dei comuni di Mantova, Porto Mantovano e Curtatone risultando incluso nella riserva \u201cValli del Mincio\u201d (1.426 ettari) che fu dichiarata \"Riserva Naturale orientata\" dalla Regione Lombardia l' 11-10-1984, rientrando nell\u2019\"Elenco Ufficiale delle Aree Naturali Protette\". \nNei mesi estivi fiorisce il Fiore di Loto (\"Nelumbo nucifera\"), che cresce in grandi aiuole galleggianti costituite da foglie verdi dal diametro anche di un metro sulle quali s'impennano grandi fiori bianchi e rosa. La loro introduzione nel lago Superiore si deve a Maria Pellegreffi, giovane laureata in Scienze Naturali presso l'universit\u00e0 di Parma che si occup\u00f2 del trapianto dei rizomi nel 1921.\nLago di Mezzo.\nIl lago di Mezzo \u00e8 il pi\u00f9 piccolo tra questi laghi, sia per estensione che per volume ma \u00e8 quello che raggiunge la profondit\u00e0 maggiore, 15\u00a0m. \u00c8 regolato a una quota di 15\u00a0m s.l.m. come il lago Inferiore dal quale \u00e8 diviso dalla diga e dal ponte di San Giorgio gi\u00e0 esistente nel 1199. Questo era un ponte coperto e con ponte levatoio, ma dopo la scomparsa della copertura, nei primi decenni del 900 ne sono state interrate le arcate.Nelle acque del lago di Mezzo si pu\u00f2 rinvenire una rarit\u00e0 autoctona, il \"Trigol\" \"(Trapa natans)\", chiamato anche \"castagna d'acqua\", a causa di frutti commestibili che si raccolgono nel tardo autunno.\nLago Inferiore.\nIl lago Inferiore \u00e8 il meno profondo tra i tre laghi avendo una profondit\u00e0 massima di solo 9\u00a0m e una media di 3\u00a0m. Si trova a una quota di 15\u00a0m, uguale a quella del lago di Mezzo. La diga Masetti separa il lago Inferiore dalla \"Vallazza\" e dal basso corso del Mincio. Dall'anno 1947 i terreni sulla riva sinistra furono interessati dalla nascita della zona industriale di Mantova iniziandosi i lavori per la costruzione di una raffineria che inizi\u00f2 la produzione nel dicembre del 1953.\nLago Paiolo.\nL'etimologia del toponimo Paiolo rimanda a \"parium\" e al suo diminutivo \"pariolum\", termini risalenti al latino medievale significanti \"bassura paludosa\". A met\u00e0 del 1700 il lago Paiolo, pi\u00f9 incline a impaludarsi, fu prosciugato per rendere l'ambiente pi\u00f9 salubre e in prospettiva consentire lo sviluppo urbanistico della citt\u00e0 di Mantova, ormai troppo limitato dalla conformazione insulare. L'opera di bonifica fu comunque completata solo nel 1905."}
{"id": "2265877", "revid": "767487", "url": "https://it.wikipedia.org/wiki?curid=2265877", "title": "Nina Dimitri", "text": "Biografia.\nNina Dimitri nasce a Borgnone in Canton Ticino (Svizzera italiana). \u00c8 figlia d'arte del grande clown Dimitri.\nHa frequentato la Rudolf Steiner Schule Basel a Basilea e a 19 anni Nina \u00e8 andata in Bolivia dove ha frequentato la Escuela Folklorica de Los Kjarkas Bolivia, vi rimane per 3 anni e prende anche lezioni di charango con Julio Lavay\u00e8n Frias, charanguista boliviano. Dall'unione con Frias, nel 1986 nasce Samuel, oggi attore, ballerino e acrobata.\nDal 1991 al 1993 Nina si unisce alla compagnia \"Teatro Dimitri\", lavorando come cantastorie e commediante. Nel 1992 vince a Lucerna il primo premio nel festival internazionale dei musicisti di strada.\nDal 1995 lavora nel circo Monti come cantante, e nel 2001 ritorna a lavorare con la compagnia Teatro Dimitri come cantante.\nNel 2002 Nina partecipa al festival della canzone \"Eurosong\". Nel 2006 partecipa nel pezzo circense comico teatrale \"La Famiglia Dimitri\", nel 2008 partecipa alla pi\u00e8ce musicale \"Concerto Rumoristico\" insieme alla comica Silvana Gargiulo con la regia di Ueli Bichsel. Nel 2009 \u00e8 assieme alla Famiglia Dimitri per sei settimane a Broadway nel New Victory Theatre. Con Silvana Gargiulo sono diventati un duo teatrale comico e si esibiscono in tutta Europa, con la Gargiulo ha creato un duo comico e ha creato la pi\u00e8ce \"Buon Appettito\" sempre con la regia di Ueli Bichsel. Dal 2015 e tutt'ora \u00e8 in tourn\u00e9e con la Famiglia Dimitri ma si esibisce anche da solista.\nNina Dimitri si esibisce in concerti in tutto il mondo come cantante e si accompagna con chitarra e charango, viene anche accompagnata da altri musicisti, eseguendo soprattutto brani di musica latinoamericana.\nOggi vive a Locarno."}
{"id": "2265880", "revid": "1543377", "url": "https://it.wikipedia.org/wiki?curid=2265880", "title": "Municipalit\u00e0 locale di Umzumbe", "text": "Umzumbe \u00e8 una municipalit\u00e0 locale (in inglese Umzumbe Local Municipality) appartenente alla municipalit\u00e0 distrettuale di Ugu della provincia di KwaZulu-Natal in Sudafrica. \nIn base al censimento del 2001 la sua popolazione \u00e8 di 193.769 abitanti.\nLa sede amministrativa e legislativa \u00e8 la citt\u00e0 di Hibberdene e il suo territorio si estende su una superficie di ed \u00e8 suddiviso in 19 circoscrizioni elettorali (\"wards\"). Il suo codice di distretto \u00e8 KZN213.\nGeografia fisica.\nConfini.\nLa municipalit\u00e0 locale di Umzumbe confina a nord con quelle di Ubuhlebezwe (Sisonke), Vulamehlo e uMdoni, a est con quella di Hibiscus e con l'Oceano Indiano, a sud con quella di Ezinqoleni e a ovest con quelle di Umzimkhulu (Sisonke) e uMuziwabantu."}
{"id": "2265881", "revid": "1543377", "url": "https://it.wikipedia.org/wiki?curid=2265881", "title": "Troll (Internet)", "text": "Un troll, nel gergo di Internet e in particolare delle comunit\u00e0 virtuali, \u00e8 un soggetto che interagisce con gli altri tramite messaggi volutamente provocatori, irritanti, fuori tema o semplicemente senza senso e/o del tutto errati, con il solo obiettivo di disturbare la comunicazione e fomentare gli animi.\nStoria del fenomeno.\nI primi riferimenti all'uso del termine \"troll\" sono presenti nell'archivio Usenet e risalgono agli anni ottanta. Non \u00e8 tuttavia chiaro se il significato attribuito al termine fosse quello successivamente attribuitogli o se fosse un semplice epiteto utilizzato fra i vari possibili.\nL'origine pi\u00f9 probabile del termine troll \u00e8 nella frase \"trolling for newbies\", che divenne popolare nei primi anni 1990 nel gruppo Usenet alt.folklore.urban: un detto scherzoso fra utenti di lunga data che presentavano domande o argomenti tanto ripetuti e dibattuti che solamente un nuovo utente poteva perder tempo a rispondervi. Altri estesero il significato per includere il comportamento di utenti disinformati; tuttavia i troll erano ancora considerati nell'accezione ironica, pi\u00f9 che provocatrice.\nNella letteratura la pratica venne documentata da Judith Donath nel 1999, che cit\u00f2 molti esempi aneddotici provenienti da vari gruppi Usenet. Secondo Donath:\nDonath forn\u00ec una sintetica panoramica dei comportamenti che si basano sulla confusione fra comunit\u00e0 fisica e virtuale:\nUso e significato del termine.\nIl termine troll deriva dalla mitologia norrena. Nell'accezione originale, indica una omonima creatura fantastica, generalmente malvagia, con carattere antropomorfo, abitante nell'Europa settentrionale, in particolare in Norvegia.\nAlternativamente, l'origine proverrebbe da un altro significato del verbo inglese \"to troll\", muovere un'esca in modo tale da spingere un pesce ad abboccare. Secondo questa interpretazione, solo successivamente sarebbe nata l'identificazione con il personaggio mitologico.\nDal sostantivo \"troll\" si derivano comunemente, sia in lingua inglese sia tramite l'adattamento alla lingua italiana, il verbo \"to troll\" (tradotto in \"trollare\" o \" trolleggiare\"), \"trolling\" (\"trolleggio\"), ovvero l'agire come un troll (fomentare gli animi provocatoriamente).\nNel linguaggio di internet, dare del troll a qualcuno significa postulare una congettura sul motivo per cui agisce, mentre il verbo derivato (\"to troll\", \"trollare\") descrive la percezione che si ha riguardo al suo comportamento. L'azione di comportarsi come un troll pu\u00f2 per\u00f2 essere legata anche al contesto e alla personalit\u00e0 di chi scrive. \u00c8 possibile, infatti, agire come un troll senza averne l'intenzione: irritando una comunit\u00e0 in modo non volontario e in buona fede.\nIl significato di troll ha inoltre confini soggettivi e variabili a seconda del contesto: un comportamento che nella comunicazione interpersonale potrebbe venire considerato un semplice sfogo o uno scatto d'ira, potrebbe essere etichettato come \"trollare\" nelle discussioni su Internet. Una discussione animata per taluni interessante, potrebbe essere reputata da troll per altri.\nIn alcuni casi, il termine troll potrebbe essere utilizzato anche per screditare un utente che porta una posizione opposta a quella maggioritaria, generando nel gruppo forme di rigetto.\nAlimentare i troll (\"to feed the troll\") \u00e8 infine una locuzione utilizzata per indicare il \"dare corda\" ai provocatori, rispondendo loro ripetutamente e dando loro cos\u00ec nuovo materiale su cui agire. \"Per favore non alimentate i troll\" (\"please don't feed the troll\") \u00e8 perci\u00f2 un suggerimento comune che gli utenti esperti inviano ai nuovi, quando pensano di aver individuato un troll, al quale l'utente sta involontariamente dando benzina da gettare sul fuoco.\nComportamento tipo.\nDi norma l'obiettivo di un troll \u00e8 far perdere la pazienza agli altri utenti, spingendoli a insultare e aggredire a loro volta (generando una \"flame war\"). Una tecnica comune del troll consiste nel prendere posizione in modo plateale, superficiale e deciso su una questione vissuta come sensibile e gi\u00e0 dibattuta dagli altri membri della comunit\u00e0 (per esempio una \"religion war\"). In altri casi, il troll interviene in modo apparentemente insensato o volutamente ingenuo, con lo scopo di irridere quegli utenti che, non capendone gli obiettivi, si sforzano di rispondere a tono ingenerando ulteriore discussione e senza giungere ad alcuna conclusione concreta.\nIl \"cross posting\", ovvero la pubblicazione di un messaggio in pi\u00f9 sezioni diverse, \u00e8 un sistema utilizzato dal troll per infastidire pi\u00f9 gruppi contemporaneamente. Un troll particolarmente tenace e astuto pu\u00f2 scoraggiare gli utenti di una comunit\u00e0 virtuale fino a causarne la chiusura. La figura del troll pu\u00f2 coincidere in alcuni aspetti con quella del \"fake\", ovvero colui che disturba una comunit\u00e0 fingendosi qualcun altro. Tuttavia, un fake potrebbe partecipare in modo disciplinato e costruttivo alla conversazione (diversamente dal troll), mentre un troll potrebbe non celare n\u00e9 falsificare la propria identit\u00e0 (diversamente dal fake). Sovente le due figure, per\u00f2, hanno obiettivi sovrapponibili.\nAlcuni tipi di messaggi e attivit\u00e0 associati all'azione del troll:\nAlcune categorizzazioni tipo:\nMotivazioni.\nSecondo vari studi, sebbene comportamenti di disturbo siano riscontrabili anche nelle normali relazioni interpersonali, un ruolo chiave che spinge ad agire come troll nelle comunit\u00e0 virtuali \u00e8 la sensazione di anonimato o di minore esposizione che molti utenti percepiscono durante la navigazione su internet.\nPoich\u00e9 la definizione stessa di troll non \u00e8 condivisa, cosa spinga un utente ad agire come tale \u00e8 oggetto di dibattito. Alcune motivazioni:\nI soggetti coinvolti.\nNelle comunit\u00e0 virtuali, alcuni utenti agiscono come \"cacciatori di troll\", entrando volontariamente in conflitto con altri utenti che reputano tali e finendo per essere a loro volta dannosi per la comunit\u00e0 (dando, per l'appunto, \"da mangiare al troll\").\nDurante i conflitti causati dai troll il comportamento degli utenti si pu\u00f2 dividere in categorie:\nContromisure alle azioni di disturbo.\nLa soluzione pi\u00f9 comune alle azioni del troll \u00e8 ignorare le provocazioni, resistendo alla tentazione di rispondere. Se il sistema lo permette, si possono inoltre applicare filtri che rendono invisibili al resto della comunit\u00e0 i messaggi inviati dagli utenti segnalati al sistema come disturbatori (per esempio i killfile nel caso dei newsgroup, o le \"black list\"). Altra soluzione, specie se la discussione sta degenerando, \u00e8 sfruttare le capacit\u00e0 degli utenti \"moderatori\" che pacatamente cercano di riappacificare gli animi. Poich\u00e9 esistono diversi motivi che portano ad assumere il comportamento tipico di un troll, alcuni non in malafede, attribuire a un utente l'etichetta di troll pu\u00f2 generare ulteriori tensioni. La letteratura sulla risoluzione dei conflitti in sociologia, suggerisce infatti che indicare una persona come un disturbatore non sempre aiuti a far cessare i comportamenti indesiderati. Una persona allontanata da un gruppo sociale, pu\u00f2 infatti assumere il ruolo di antagonista e cercare di disturbare o far arrabbiare ulteriormente i membri del gruppo. L'etichetta di \"troll\" pu\u00f2 quindi perpetuare o aggravare il comportamento del disturbatore.\nIl troll etico.\nUn troll etico (\"ethical troll\") \u00e8 chi sostiene e mantiene una logica etica o politica dietro al comportamento che lo porta a essere additato come \"troll\" dagli altri utenti (senza che debba per questo effettivamente esserlo \u2013 come abbiamo visto la percezione di un utente come un \"troll\" \u00e8 un fatto relativamente soggettivo).\nUna volta che abbia rivendicato i propri principi, la sua condotta andrebbe esaminata coerentemente a un punto di vista etico, piuttosto che comportamentale. Per esempio, qualcuno che si oppone con forza alla politica statunitense in Iraq potrebbe reagire con veemenza in una conversazione riguardante la sua attuazione, o una persona che lotta contro le pseudoscienze potrebbe reagire altrettanto veementemente contro chi le divulga: questo per\u00f2 non \u00e8 prova di un problema comportamentale della persona, quanto piuttosto di un suo forte disaccordo etico o politico rispetto all'argomento in questione.\nMolte di queste persone, cooperando, possono costringere una comunit\u00e0 a un punto di vista nuovo, sfidando un pregiudizio sistemico esistente o un pensiero di gruppo (chiamato anche punto di vista neutrale), purch\u00e9 si mantengano eticamente coerenti e politicamente disciplinati.\nDurante la fase di scontro delle idee questi utenti vengono additati come \"troll\", ovvero estranei alla comunit\u00e0. Essi, a loro volta, consapevolmente, accettano strategicamente di assumere su di s\u00e9 l'etichetta di \"troll\" pur non considerandosi effettivamente tali.\nAspetti utili dell'attivit\u00e0 dei troll.\nSebbene il \"troll\" sia generalmente considerato una presenza invadente e irritante, la sua attivit\u00e0 pu\u00f2 in taluni casi portare conseguenze utili alla comunit\u00e0. Esso pu\u00f2 infatti:\nVi sono infine casi nei quali l'epiteto di \"troll\" \u00e8 formulato con intenti ironici e scherzosi e contribuisce quindi alla coesione del gruppo.\nShitposting.\nCorrelato al troll \u00e8 il cosiddetto shitposting, che indica la \"pubblicazione di contenuti inutili o irrilevanti, con lo scopo di far deragliare una conversazione o provocare gli altri\" all'interno di forum online o nelle reti sociali. Il termine, che sarebbe una parola macedonia dei vocaboli inglesi \"shit\" (\"merda\") e \"post\"/\"posting\" (\"pubblicare\"), ha avuto larga diffusione nel giornalismo anglosassone fra il 2016 e l'anno seguente ed \u00e8 stata considerata, nel 2017, la \"parola dell'anno\" dall'American Dialect Society."}
{"id": "2265897", "revid": "834", "url": "https://it.wikipedia.org/wiki?curid=2265897", "title": "The Lovely Bones", "text": ""}
{"id": "2265900", "revid": "1543377", "url": "https://it.wikipedia.org/wiki?curid=2265900", "title": "Municipalit\u00e0 locale di Ezinqoleni", "text": "La municipalit\u00e0 locale di Ezinqoleni (in inglese Ezinqoleni Local Municipality) \u00e8 stata una municipalit\u00e0 locale del Sudafrica appartenente alla municipalit\u00e0 distrettuale di Ugu, nella provincia di KwaZulu-Natal. In base al censimento del 2001 la sua popolazione era di 54.426 abitanti.\n\u00c8 stata soppressa nel 2016, quando si \u00e8 fusa con la municipalit\u00e0 locale di Hibiscus Coast per costituire la municipalit\u00e0 locale di Ray Nkonyeni.\nLa sede amministrativa e legislativa era la citt\u00e0 di Izingolweni e il suo territorio si estendeva su una superficie di ed era suddiviso in 5 circoscrizioni elettorali (\"wards\"). Il suo codice di distretto era KZN215.\nGeografia fisica.\nConfini.\nLa municipalit\u00e0 locale di Ezinqoleni confinava a nord con quella di Umzumbe, a est con quella di Hibiscus, a sud con quella di Mbizana (Oliver Tambo/Provincia del Capo Orientale) e a ovest con quella di uMuziwabantu."}
{"id": "2265901", "revid": "339392", "url": "https://it.wikipedia.org/wiki?curid=2265901", "title": "Territorio Britannico dell'Oceano Indiano", "text": ""}
{"id": "2265905", "revid": "446353", "url": "https://it.wikipedia.org/wiki?curid=2265905", "title": "Guerre dei Vescovi", "text": "L'espressione Guerre dei Vescovi (\"Bella Episcoporum\") si riferisce a due scontri armati tra Carlo I, e i Covenanter scozzesi nel 1639 e 1640, che contribuirono a porre le basi per la guerra civile inglese e le successive Guerre dei tre regni.\nAscesa dei Vescovi.\nLa Riforma scozzese nel 1561 era destinata a risolvere la questione della religione di Stato in Scozia, ma le polemiche permasero anche negli anni che seguirono.&lt;br&gt;\nPer lungo tempo, la struttura e la gestione precisa della nuova Chiesa rimangono poco chiare, anche se negli anni 1580 si sono definite due tendenze: i Presbiteriani, seguaci dell'autorit\u00e0 dei concistori, formati dai Pastori e dagli \"anziani\", e gli Episcopali, sostenitori, al contrario, dell'autorit\u00e0 del vescovo. Anche se i confini tra i due campi non sono perfettamente nitidi, il primo punto di vista \u00e8 sostenuto da ministri di culto radicali, uomini come Andrew Melville, mentre il secondo era favorito dalla Corona. Per Giacomo VI, che era Giacomo I in Inghilterra e che aveva dichiarato, in una formula famosa, \"niente vescovi significa niente re\", il vescovo rimane un ausilio essenziale per la Corona. All'inizio del XVII secolo, egli introdusse un intero gruppo di vescovi della Chiesa di Scozia, e alla fine del suo regno, nel 1625, se la Chiesa \u00e8 sempre calvinista nel suo insegnamento, la gerarchia \u00e8 molto simile a quella di prima della Riforma.\nL'aumento dei vescovi caus\u00f2 preoccupazione per i presbiteriani convinti, ma ne causa ancor pi\u00f9 alla nobilt\u00e0 scozzese, preoccupata per la perdita di potere e di influenza in seno al governo. Molti dei suoi membri hanno subito un grande calo di prestigio e \"status\", dopo l'installazione del re a Londra a seguito dell'Unione delle Corone nel 1603. Le prospettive per una nobilt\u00e0 pericolosamente emarginata si riducono ulteriormente, quando Carlo I inizia a introdurre vescovi nel suo Consiglio privato, che \u00e8 il braccio esecutivo del governo in Scozia. Nel 1635, John Spottiswoode, Arcivescovo di St Andrews, \u00e8 nominato Cancelliere, la pi\u00f9 alta carica politica nel paese. Per la prima volta da prima della Riforma, un pastore \u00e8 rivestito di questa funzione. Molti nobili, tra i quali il conte di Montrose, sono esclusi dal Consiglio.\nUna crisi particolarmente acuta scoppia nel 1637 quando Carlo decide di introdurre un nuovo libro di preghiere, di modello anglicano, nella Chiesa di Scozia, contro il parere dei vescovi e senza consultazione. Durante la crisi che ne segue, la rabbia dei presbiteriani fa fronte comune con il risentimento della nobilt\u00e0, e nel febbraio 1638 viene pubblicato quello che pu\u00f2 essere descritto come il manifesto di una \"convenzione nazionale\" (\"Covenant\", da ci\u00f2 gli aderenti furono detti Covenanter). Anche se questo documento non fa menzione del ruolo dei vescovi, esso respinge tutte le innovazioni di Carlo I in materia ecclesiastica. Nel novembre dello stesso anno, l'Assemblea Generale della Chiesa, riunita a Glasgow, alla quale parteciparono, insieme ai pastori, molti nobili nella veste di \"anziani\", espulse i vescovi, uno per uno. La Scozia divent\u00f2 ufficialmente presbiteriana. Carlo chiede l'annullamento delle decisioni dell'Assemblea, ma i Covenanter rifiutano. Questa situazione di stallo apre la guerra.\nPrima Guerra dei Vescovi (1639).\nPer Carlo, la guerra contro la Scozia fu una rischiosa impresa. Egli aveva governato l'Inghilterra senza Parlamento per undici anni e non aveva assolutamente le risorse per sostenere una campagna. Convocare un nuovo Parlamento era potenzialmente pericoloso a causa del passato di opposizione e di ostilit\u00e0 nei confronti della sua politica attuale. In alternativa, cerc\u00f2 di costruire da zero una coalizione di forze di opposizione ai \"Covenanter\", coinvolgendo reparti, che gli erano favorevoli, raccolti in Inghilterra, in Scozia avversari dei Covenanter, concentrati nelle Highlands e sul territorio dei Gordons di Huntly, e truppe dall'Irlanda. La Scozia avrebbe cos\u00ec dovuto affrontare attacchi dall'esterno e dall'interno.\nLa strategia di Carlo era coraggiosa, ma improvvisata: egli si sarebbe spostato lungo la frontiera del Berwickshire con l'esercito reale, mentre il marchese di Hamilton avrebbe condotto una forza anfibia attraverso il Firth of Forth e Randal MacDonnell (1\u00ba Marchese di Antrim), dall'Irlanda, sarebbe andato contro il conte di Argyll, leader dei Covenanter. Hamilton inoltre avrebbe dato man forte al marchese di Huntly.\nMa come ogni grande strategia, l'intero sistema \u00e8 crollato, quando si \u00e8 scontrato con i minuti problemi della logistica, che conoscono tutti i militari: le truppe erano scarsamente addestrate ed equipaggiate; gli spostamenti, in particolare attraverso l'acqua, furono problematici, c'erano poche basi sicure, e le provviste erano insufficienti. Infine, non vi era una cartografia dettagliata. Thomas Wentworth, rappresentante di Carlo in Irlanda, mostrava il suo disprezzo per la versatilit\u00e0 di Antrim e rifiut\u00f2 di fornire supporti per la progettata invasione della Scozia. I Covenanter, appena pi\u00f9 preparati rispetto al re, almeno avevano il vantaggio di un morale pi\u00f9 alto, perch\u00e9 difendevano una causa che ritenevano giusta. Ogni resistenza interna fu sbaragliata dai Covenanter nel giugno 1639, quando i Gordon sono stati sconfitti da Montrose nella battaglia di Dee Bridge, l'unico scontro della guerra.\nCarlo arriv\u00f2 a Berwick alla fine di maggio, accampandosi con il resto del suo esercito poche miglia ad ovest di un posto chiamato Birks sul lato inglese del Tweed. La situazione \u00e8 ben lungi dall'essere buona: la maggior parte delle truppe \u00e8 mal preparata, il cibo \u00e8 scarso, e le malattie sono diffuse. Ognuno \u00e8 tormentato dai pidocchi, ribattezzati nel nero umorismo dell'accampamento \"Covenanters\".&lt;br&gt;\nQuando il tempo diventa cattivo, molto pochi trovano rifugio, per miglia non vi era neanche un albero per costruire una capanna. Il vaiolo \u00e8 un costante pericolo, le diserzioni sono comuni.\nDall'altro lato del fiume, l'esercito scozzese, comandato da Alexander Leslie, viveva in condizioni appena migliori del suo avversario inglese. Come riportato da Archibald Johnston di Warriston, Leslie era a corto di soldi, cavalli e munizioni. Questa situazione non pu\u00f2 continuare all'infinito e gli scozzesi non sembrano voler attraversare la frontiera. Anche se avessero battuto il re, la loro posizione non sarebbe stata sicura, in quanto ci\u00f2 potrebbe risvegliare la passione degli inglesi. Poich\u00e9 nessuno voleva avanzare o ritirarsi, l'unica opzione era quella di negoziare.\nPace di Berwick.\nA Birks, Charles si trovava in un vicolo cieco. La sua ultima speranza svan\u00ec quando ricevette una lettera da Wentworth, che gli suggeriva di non attendersi alcun aiuto dall'Irlanda, e lo spingeva a rimandare di un anno la campagna. Il conte di Bristol e molti altri nobili gli dissero francamente di convocare il Parlamento, se voleva continuare la guerra contro gli scozzesi. Intuendo il possibile crollo della sua intera strategia, Carlo decise di accettare le proposte di negoziato scozzesi.\nI colloqui iniziarono nella tenda del conte di Arundel l'11 giugno con una rappresentanza di sei scozzesi, guidata da John Leslie, Johnston di Warriston e il teologo Alexander Henderson, e di un ugual numero di inglesi. Poco dopo l'inizio delle discussioni, apparve il re in persona, prima molto freddo e poi gradualmente pi\u00f9 rilassato. Di fronte alla promessa, da parte del re, di un nuovo Parlamento per affrontare la questione ecclesiastica, Warriston lo accus\u00f2 di voler prendere tempo. Sebbene Carlo abbia risposto che \u00abSatana stesso non avrebbe potuto dare un'interpretazione meno rispettosa\u00bb, probabilmente nessuno pensava di trattare una pace permanente. Tuttavia, entrambe le parti convennero di disperdere i propri eserciti, e Carlo, pur rifiutando le decisioni della \"presunta\" assemblea di Glasgow, decise di ordinare una nuova riunione ad Edimburgo per il 20 agosto, seguita dalla convocazione del Parlamento scozzese. Il Trattato di Berwick, fu firmato su questa base il 18 giugno. Ma era solo una piccola tregua.\nConferma della rivoluzione.\nCome previsto, l'assemblea di Edimburgo conferm\u00f2 tutte le decisioni finali di Glasgow, pur non citando quella precedente Assemblea. Ma si spinse oltre, e dichiar\u00f2 le vere cause del conflitto con il re. La controversia sulle differenze confessionali e sul governo della chiesa nascondeva una disputa ben pi\u00f9 importante sul potere politico laico. Il clero fu dichiarato incapace di rivestire funzioni civili. Peggio ancora dal punto di vista del re, la nomina regia dei vescovi fu dichiarata non solo cattiva in pratica, ma cattiva in base alla legge di Dio \". Carlo accettava la tesi secondo cui la nomina regia doveva essere temporaneamente messa da parte nella Chiesa di Scozia. Ma dichiararla contraria alla Scrittura significa che il suo rifiuto non \u00e8 limitato n\u00e9 nel tempo n\u00e9 nello spazio. E se \u00e8 universalmente illegale, come pu\u00f2 essere mantenuta in Inghilterra e in Irlanda? Il Parlamento scozzese, che si riunisce subito dopo l'Assemblea, conferma la rivoluzione: in Scozia, il potere regale assoluto \u00e8 morto.\nCi\u00f2 \u00e8 inaccettabile per Carlo, che non pu\u00f2 regnare come \"monarca assoluto\" in una parte del suo regno e come \"monarca costituzionale\" in un'altra parte. In Inghilterra questa situazione rischia di comportare gravi gelosie a causa della sua lunga tradizione di leggi costituzionali. Per Carlo convocare un nuovo Parlamento a Westminster prima della guerra dei vescovi sarebbe stato un rischio, ma farlo dopo l'Assemblea e il Parlamento di Edimburgo era suicida.\nSeconda Guerra dei Vescovi (1640).\nQuando Carlo torn\u00f2 a Londra, prepar\u00f2 una nuova campagna contro gli scozzesi. Fece venire dall'Irlanda Wentworth, creato agli inizi dell'anno Conte di Strafford, che, con l'Arcivescovo William Laud, costitu\u00ec la spina dorsale del consiglio reale. Carlo \u00e8 in possesso di ci\u00f2 che crede una carta vincente: una recente lettera degli scozzesi che chiedeva a Luigi XIII il suo arbitrato nella controversia con il re. Per Carlo e Strafford, la lettera \u00e8 un tradimento, e il Parlamento dovrebbe condividere questo punto di vista. Eppure, quando il Parlamento Breve si riun\u00ec nell'aprile del 1640, non prest\u00f2 attenzione a questa lettera, concentrandosi solo sulle questioni e i problemi interni. Non accord\u00f2 nessun mezzo per riprendere la guerra con la Scozia, e l'assemblea fu sciolta tre settimane pi\u00f9 tardi, lasciando il re in una situazione politica, finanziaria e militare anche peggiore.\nIl fallimento davanti al Parlamento Breve dimostra che Carlo non ha l'approvazione della nazione inglese, e migliora il morale del Covenanter. Come Carlo fa, o meglio, cerca di fare preparativi per un'altra guerra, gli scozzesi fanno lo stesso. \u00c8 convocata una \"Convenzione degli Stati\", un parlamento senza potere regale, che nomina un comitato esecutivo per sorvegliare i preparativi per \"una giusta e legittima difesa della religione, delle leggi, della vita e della libert\u00e0 del paese\". Come nel 1639, l'opposizione interna da superare \u00e8 l'attacco dei Gordon di Huntly e degli Ogilvie di Airlie.\nLe settimane passano, inizia la stagione estiva, e il re rimane a Londra, a riunire tutte le risorse possibili. Non \u00e8 troppo preoccupato, perch\u00e9 gli \u00e8 stato detto che l'esercito scozzese riunito presso la frontiera non mostra segni di movimento. Ma l'informazione non \u00e8 corretta. Piuttosto che attendere che Carlo prenda l'iniziativa, i Covenanter avviano un attacco preventivo, attraversando in gran numero la frontiera il 17 agosto, sicuri di non dover affrontare il re in persona. Gli scozzesi hanno battuto le forze del re nella battaglia di Newburn e occupano Newcastle, tagliando la fornitura di carbone a Londra. La guerra dei vescovi, appena cominciata, \u00e8 quasi terminata.\nI negoziati di pace si aprono a Ripon il 2 ottobre. Charles spera in un trattato personale, come a Berwick. Ma gli scozzesi non erano pi\u00f9 disposti ad accettare le garanzie di buona fede reale, insistendo sul fatto che il trattato finale richiedeva la garanzia del Parlamento britannico. Un trattato \u00e8 concluso verso la fine del mese: gli scozzesi avrebbero ricevuto la somma, schiacciante per il re, di 850 libbre al giorno e avrebbero tenuto i territori nel nord dell'Inghilterra fino a quando non fosse firmato un trattato a Londra. Il trasferimento dei negoziati a Londra fu particolarmente pericoloso per il re, dal momento che assicur\u00f2 una stretta cooperazione tra Covenanter e Parlamento inglese. Esso si riun\u00ec numeroso il 3 di novembre per la prima sessione di quello che diventer\u00e0 il Parlamento Lungo.\nI colloqui di pace si conclusero alla fine con il Trattato di Londra, ratificato dal re nel mese di agosto 1641. Carlo si impegna a ritirare tutte le sue dichiarazioni contro i Covenanter, e a ratificare le decisioni prese dal Parlamento di Edimburgo. Sono accordate riparazioni per l'importo di 300\u00a0000 sterline, e gli scozzesi avrebbero ritirato le loro truppe dal nord dell'Inghilterra non appena avessero ricevuto il primo pagamento. Una parte dei problemi \u00e8 apparentemente risolta. Un altro, pi\u00f9 grave, appare nell'estate del 1642: Carlo, rifiutandosi di raggiungere un accordo con il Parlamento britannico, scatena di fatto la guerra civile."}
{"id": "2265910", "revid": "352448", "url": "https://it.wikipedia.org/wiki?curid=2265910", "title": "Il rosa e il nero", "text": ""}
{"id": "2265911", "revid": "162719", "url": "https://it.wikipedia.org/wiki?curid=2265911", "title": "Classe F123 Brandenburg (fregata)", "text": ""}
{"id": "2265912", "revid": "124110570", "url": "https://it.wikipedia.org/wiki?curid=2265912", "title": "Teorema di Riemann-Dini", "text": "In matematica, il teorema di Riemann Dini \u00e8 un teorema sulle serie a valori reali semplicemente convergenti, chiamato cos\u00ec in onore dei matematici Bernhard Riemann e Ulisse Dini.\nIl teorema afferma che se una serie \u00e8 (semplicemente) convergente, ma non assolutamente convergente, allora, dato un qualsiasi numero reale, esiste una permutazione dei suoi termini che la rende convergente a tale numero; inoltre, esistono permutazioni dei termini che rendono la serie divergente a formula_1 e a formula_2.\nEnunciato.\nSia formula_3 una successione a valori reali tale che la serie associata sia semplicemente convergente:\nma non assolutamente convergente,\nSia inoltre formula_6. Allora esiste una permutazione \ntale che\nDimostrazione.\nLemma.\nPer ogni formula_9 si ponga\n(queste serie non sono altro che le serie dei termini, rispettivamente, positivi e negativi estratti dalla serie originaria; ovviamente tutti quelli uguali a 0 possono essere rimossi).\nAllora\nInfatti, dato che la serie formula_12 converge e che\nallora le serie formula_14 e formula_15 o sono entrambe convergenti o entrambe divergenti. Ma se le due serie convergessero, allora anche formula_16 dovrebbe convergere, il che \u00e8 assurdo. Inoltre, poich\u00e9 per ogni formula_9 formula_18 e formula_19, allora le due serie associate a tali successioni devono divergere rispettivamente a formula_1 e formula_2.\nDimostrazione del teorema.\nPer semplicit\u00e0 si supponga che formula_22, il caso formula_23 \u00e8 analogo.\nCostruzione della permutazione.\nUna possibile costruzione della permutazione \u03c3 di formula_24 procede nel modo seguente: si sommano i termini non negativi fino ad oltrepassare il valore formula_25 e in seguito si aggiungano i termini strettamente negativi fino a quando la somma parziale diventa strettamente inferiore ad formula_25 (questo procedimento \u00e8 sempre possibile grazie al lemma). Si itera quindi la procedura, sommando i termini positivi a partire da dove ci si \u00e8 fermati, in seguito i termini negativi, e via discorrendo. La permutazione \u03c3 si definisce quindi come la permutazione associata all'ordinamento dei termini utilizzato in tale procedura.\nConvergenza.\nDato che la serie formula_12 \u00e8 convergente allora per ogni formula_28 esiste formula_29 tale che\nDi conseguenza, prendendo formula_31, si ha che\n(infatti certamente \u03c3(n) &gt; N0). Sia ora formula_33 il pi\u00f9 piccolo intero maggiore di formula_34 tale che formula_35 e formula_36 siano di segno opposto. Per come \u00e8 stata costruita la permutazione \u03c3 , si ha che\nSi definisca ora, per formula_38, la proposizione\n\u00c8 chiaro che formula_40 \u00e8 verificata. Si supponga ora che sia vera per formula_41. Distinguiamo a questo punto i due casi che seguono.\nPer il principio d'induzione, risulta dimostrato che\ne dunque la serie converge ad formula_25.\nEsempio.\nSi prenda in esame la serie armonica a segni alterni, denotando con formula_50 il suo termine \"n\"-esimo,\nLa serie formula_52 converge per il criterio di Leibniz, ma non converge assolutamente in quanto la serie armonica diverge positivamente.\n\u00c8 noto che:\n(si veda la dimostrazione fatta nella voce serie armonica a segni alterni ).\nRiordinando la successione nel modo seguente,\nossia scomponendo la serie in blocchi da tre della forma:\nSommando i primi due termini si ha\npertanto la successione delle somme parziali pu\u00f2 essere riscritta come:\nche raccogliendo il fattore 1/2 non \u00e8 altro che\nformula_58\nossia la met\u00e0 del valore della serie armonica a segni alterni.\nTeoremi derivati.\nTeorema di Sierpi\u0144ski.\nNel teorema di Riemann, la permutazione usata per riarrangiare una serie semplicemente convergente per ottenere un certo formula_59 potrebbe avere un numero arbitrario di punti non fissi, cio\u00e8 tutti gli indici dei termini della serie potrebbero essere permutati.\nCi si potrebbe chiedere se \u00e8 possibile riarrangiare solo gli indici in un insieme pi\u00f9 piccolo in modo che la serie converga a un arbitrario numero reale o diverga a formula_60. La risposta a questa domanda \u00e8 positiva: Sierpi\u0144ski dimostr\u00f2 che permutando solo i termini positivi e lasciando fissi quelli minori o uguali a zero \u00e8 possibile ottenere una serie convergente a qualunque assegnato valore minore o uguale a quello della serie originale.\nQuesta domanda \u00e8 stata inoltre esplorata usando il concetto di ideale: per esempio, Wilczy\u0144ski prov\u00f2 che \u00e8 sufficiente riarrangiare solo gli indici nell'ideale degli insiemi di densit\u00e0 asintiotica zero. Filip\u00f3w e Szuca dimostrarono che anche altri ideali hanno questa propriet\u00e0.\nTeorema di Steinitz.\nData una serie convergente formula_14 di numeri complessi, parecchi casi possono accadere quando si considera l'insieme delle possibili somme per tutte le serie formula_62 ottenute permutando i suoi termini:\nPi\u00f9 in generale, data una serie convergente di vettori in uno spazio vettoriale formula_72 su formula_73 di dimensione finita, l'insieme delle somme delle serie permutate convergenti \u00e8 uno sottospazio affine di formula_72.\nEnunciato pi\u00f9 generale.\nSi dimostra che il teorema pu\u00f2 essere enunciato, in modo pi\u00f9 potente, nella seguente forma:\nSia formula_3 una successione a valori reali tale che la serie associata sia semplicemente convergente:\nma non assolutamente convergente,\nSiano inoltre formula_78 con formula_79. Allora esiste una permutazione \ntale che\nData la definizione di limiti inferiore e superiore, questo enunciato si riduce al precedente nel caso si scelga \u03b1 = \u03b2.\nScegliendo invece \u03b1 \u2260 \u03b2 si ha un risultato non previsto dall'enunciato precedente, ovvero che il riarrangiamento della serie sia oscillante fra \u03b1 e \u03b2."}
{"id": "2265915", "revid": "174925", "url": "https://it.wikipedia.org/wiki?curid=2265915", "title": "Fanerogame parassite", "text": "Le fanerogame parassite sono piante fanerogame che vivono a spese di altre piante e si possono distinguere in due categorie: parzialmente parassite e interamente parassite. Le fanerogame parzialmente parassite hanno sia foglie verdi che radici (come le piante dei generi \"Melampyrum\" e \"Rhinanthus\") oppure soltanto foglie verdi come il vischio (\"Viscum album\"), in cui le radici si sono trasformate in austori che penetrano nei tessuti della pianta ospite. Le fanerogame interamente parassite non possiedono n\u00e9 radici n\u00e9 foglie verdi, come le piante dei generi \"Cuscuta\" e \"Orobanche\". Le cuscute attaccano diverse piante coltivate (soprattutto erba medica, trifoglio e barbabietola), mentre le orobanche colpiscono soprattutto le leguminose."}
{"id": "2265916", "revid": "162719", "url": "https://it.wikipedia.org/wiki?curid=2265916", "title": "Classe F123 (fregata)", "text": ""}
{"id": "2265918", "revid": "344646", "url": "https://it.wikipedia.org/wiki?curid=2265918", "title": "Cuscute", "text": ""}
{"id": "2265922", "revid": "767487", "url": "https://it.wikipedia.org/wiki?curid=2265922", "title": "There for Tomorrow (EP)", "text": "There for Tomorrow \u00e8 il secondo EP dell'omonimo gruppo musicale statunitense, pubblicato il 5 agosto 2008 per la Hopeless Records."}
{"id": "2265923", "revid": "767487", "url": "https://it.wikipedia.org/wiki?curid=2265923", "title": "Taruzio", "text": "Nella mitologia romana, Taruzio (latino \"Tarutius\" o \"Tarrutius\") era il nome di un personaggio etrusco, anziano e ricco mercante, che divenne marito della divinit\u00e0 Acca Larenzia. \nQuando egli mor\u00ec, sua moglie fece dono di tutti i suoi beni al popolo di Roma."}
{"id": "2265924", "revid": "22550806", "url": "https://it.wikipedia.org/wiki?curid=2265924", "title": "Acca Dea", "text": ""}
{"id": "2265929", "revid": "1543377", "url": "https://it.wikipedia.org/wiki?curid=2265929", "title": "Benz 25PS", "text": "Il nome Benz 25PS identifica una famiglia di autovetture di lusso prodotte dal 1909 al 1920 dalla Casa automobilistica tedesca Benz &amp; Cie.\nStoria e caratteristiche.\nLa carriera delle Benz 25PS si \u00e8 articolata in tre modelli, prodotti complessivamente per undici anni. Tale famiglia ha cominciato la sua carriera con il modello 25/45 PS, tolto di produzione nel 1912 per essere sostituito dalla 25/55 PS. Nel 1915 subentr\u00f2 il modello 25/65 PS, che dur\u00f2 anch'esso per tre anni, fino al 1918, anno in cui venne reintrodotto il modello \"25/55 PS\", la cui commercializzazione cess\u00f2 nel 1920.\nBenz 25/45 PS.\nIl primo modello della famiglia \"25PS\" prese il nome di \"25/45 PS\" e venne introdotto in sostituzione del precedente modello 24/40 PS. La \"25/45 PS\" era equipaggiata da una versione rivisitata del motore montato sulla \"24/40 PS\". A fronte di una architettura generale pressoch\u00e9 invariata (si trattava anche in questo caso di un quadricilindrico biblocco), fu mantenuta anche la stessa misura di alesaggio (pari a 120 mm), mentre venne allungata la corsa, passata da 135 a 140\u00a0mm, con conseguente aumento della cilindrata da 6105 a 6330 cm\u00b3. La distribuzione era a valvole laterali con schema a T (valvole di aspirazione su un lato e valvole di scarico sull'altro) e due assi a camme laterali, uno per lato. La potenza massima era di 45 CV a 1400 giri/min, mentre la velocit\u00e0 massima era di 85\u00a0km/h.\nL'accensione era a magnete e batteria, con due candele per cilindro.\nIl telaio della \"25/45 PS\" era in lamiera d'acciaio stampata ed era disponibile in tre differenti varianti di passo, a seconda del tipo di trasmissione, che poteva essere a catena o ad albero cardanico. Nel primo caso l'interasse poteva essere di 3 o 3.17 m, mentre nel secondo caso poteva essere unicamente di 3.12 m.\nLe sospensioni erano ad assale rigido con molle a balestra, mentre i freni erano a ceppi sulla trasmissione, con freno a mano a ganasce d'espansione.\nIl cambio era a 4 marce, con frizione a cono con guarnizioni in cuoio.\nBenz 25/55 PS.\nNel 1912 la \"25/45 PS\" fu sostituita dalla \"25/55 PS\", una vettura che manteneva in pratica le medesime soluzioni telaistiche, eccezion fatta per la misura dell'interasse, cresciuta a 3.4 metri. La trasmissione era inizialmente ad albero cardanico, ma negli ultimi mesi di produzione le fu affiancata anche una versione con trasmissione a catena ed interasse di 3.5 metri.\nIl motore nasceva dall'ulteriore allungamento della corsa del precedente 6.3 litri. Qui la corsa \u00e8 stata portata da 140 a 144\u00a0mm, permettendo alla cilindrata di raggiungere 6510\u00a0cm\u00b3. Differente anche lo schema di distribuzione, questa volta ad L, cio\u00e8 con valvole laterali tutte sullo stesso lato, e con un solo asse a camme laterale. La potenza massima raggiungeva questa volta 55 CV a 1500 giri/min. A causa del maggior peso, la velocit\u00e0 massima era la stessa del precedente modello nonostante la maggior potenza.\nNel 1913 la vettura venne dotata di fari elettrici e di motorino di avviamento anch'esso elettrico.\nLa \"25/55 PS\" venne tolta di produzione nel 1915 per essere sostituita dalla \"25/65 PS\", ma nel 1918, quando anche quest'ultima termin\u00f2 la sua carriera, la \"25/55 PS\" venne riproposta in listino per affiancare un nuovo modello, la 27/70 PS, vera erede della famiglia \"25PS\".\nBenz 25/65 PS.\nLa \"25/65 PS\" fu introdotta nel 1915 in sostituzione della \"25/55 PS\". Il nuovo modello montava un nuovo motore, un 6 cilindri in linea biblocco da 6503\u00a0cm\u00b3 (100x138 mm), caratterizzato dalla distribuzione a valvole laterali con schema ad L ed asse a camme laterale. L'alimentazione era a carburatore Zenith. Il nuovo motore erogava una potenza massima di 65 CV a 1650 giri/min, ma per quanto riguardava l'accensione, pur sempre a doppia candela, si ritorn\u00f2 al tradizionale schema a magnete e batteria.\nIl resto della meccanica era molto simile a quella dei due precedenti modelli, fatta eccezione per le sospensioni posteriori, che stavolta utilizzavano balestre di tipo cantilever. L'albero di trasmissione era unicamente ad albero cardanico. Il passo dell'autotelaio crebbe fino a 3.56 metri.\nLa \"25/65 PS\" raggiungeva una velocit\u00e0 massima di 95\u00a0km/h e fu tolta di produzione nel 1918."}
{"id": "2265931", "revid": "767487", "url": "https://it.wikipedia.org/wiki?curid=2265931", "title": "Point of Origin (There for Tomorrow)", "text": "Point Of Origin \u00e8 l'album di debutto dei There for Tomorrow, pubblicato il 30 aprile del 2004. L'album \u00e8 stato pubblicato due anni prima che il chitarrista Christian Climer entrasse a far parte della band."}
{"id": "2265932", "revid": "63727", "url": "https://it.wikipedia.org/wiki?curid=2265932", "title": "Benz 29/60 PS", "text": ""}
{"id": "2265938", "revid": "63727", "url": "https://it.wikipedia.org/wiki?curid=2265938", "title": "Benz 25/45 PS", "text": ""}
{"id": "2265940", "revid": "281901", "url": "https://it.wikipedia.org/wiki?curid=2265940", "title": "Leucaspius", "text": ""}
{"id": "2265941", "revid": "63727", "url": "https://it.wikipedia.org/wiki?curid=2265941", "title": "Benz 25/65 PS", "text": ""}
{"id": "2265943", "revid": "22475", "url": "https://it.wikipedia.org/wiki?curid=2265943", "title": "Il racconto della madre priora", "text": "Il racconto della madre priora (\"The Prioress's Tale\") \u00e8 la sedicesima novella raccontata ne \"I racconti di Canterbury\" (\"The Canterbury Tales\") di Geoffrey Chaucer. Non \u00e8 possibile definire la collocazione esatta della novella, dato il manoscritto originale frammentato, ma \u00e8 sicuro che fosse collocata prima del \"Racconto intorno a sir Thopas\".\nTrama.\nLa storia inizia con un'invocazione alla Vergine Maria, quindi ambienta la scena in Asia, dove vive una comunit\u00e0 di ebrei in una citt\u00e0 cristiana. Un bambino di sette anni, figlio di una vedova, viene allevato per venerare Maria. Impara il primo versetto dell'inno popolare medievale Alma Redemptoris Mater (\"Madre benigna del Redentore\"): non ne capisce le parole, ma un compagno di scuola pi\u00f9 grande glielo spiega come un inno a Maria, ed il bambino comincia a cantarlo ogni giorno mentre cammina, per andare a scuola, lungo la strada degli ebrei.\nSatana, \"che ha nel cuore degli ebrei il suo nido di scimmie\", incita gli ebrei a uccidere il bambino e a gettare il suo corpo su un cumulo di sterpi. Sua madre lo cerca e alla fine trova il suo cadavere, che inizia miracolosamente a cantare l\"'Alma Redemptoris\". I cristiani chiamano il prevosto della citt\u00e0, che fa trainare gli ebrei da cavalli selvaggi e poi li fa impiccare. Durante il suo funerale il ragazzo continua a cantare, fino a quando l'abate della comunit\u00e0 gli chiede come vi riesca: il morto risponde gli \u00e8 possibile anche con la gola tagliata, perch\u00e9 ha avuto una visione in cui Maria ha messo un grano sulla sua lingua, permettendogli di cantare finch\u00e9 questo non sar\u00e0 tolto. L'abate rimuove il grano e il bambino muore. La storia finisce con la menzione di Little Saint Hugh of Lincoln, un altro bambino martire della cui morte sono stati incolpati di ebrei."}
{"id": "2265946", "revid": "599013", "url": "https://it.wikipedia.org/wiki?curid=2265946", "title": "Museo Eli Whitney", "text": "Il Museo Eli Whitney (Eli Whitney Museum), situato a Hamden (Connecticut), \u00e8 incentrato sui progetti e invenzioni di Eli Whitney e Alfred Carlton Gilbert, con particolare attenzione all'interattivit\u00e0.\n\u00c8 stato fondato nel 1979. Il suo attuale (febbraio 2009) direttore \u00e8 William Brown.\nIl luogo dove si trova il museo \u00e8 considerato di importanza storica nazionale (\"historic site\"): qui Eli Whitney inizi\u00f2 la rivoluzione industriale statunitense.\nStoria.\nL'edificio del museo era in origine la fabbrica di armi di Ely Whitney, costruita per produrre moschetti su un terreno che egli acquist\u00f2 il 17 settembre 1798.\nLa fabbrica prendeva l'energia per le macchine dal fiume \"Mill River\" e produceva queste armi per il Governo federale degli Stati Uniti.\nEli Whitney il 14 giugno 1798 ottenne un contratto per produrre 10 000 moschetti da consegnare entro 28 mesi al prezzo di 134 000 $; in realt\u00e0 la completa consegna avvenne in dieci anni.\nQuando Whitney firm\u00f2 il contratto non aveva fabbrica, operai ed esperienza per costruire queste armi.\nIn una lettera al Segretario al Tesoro degli Stati Uniti Oliver Wolcott Jr., un amico e compagno di laurea all'Universit\u00e0 di Yale, Whitney scriveva:\nLa fabbrica di Whitney era all'avanguardia nella rivoluzione industriale statunitense con l'uso di macchine che prendevano la forza motrice da mulini ad acqua e fu tra i primi nell'uso di molte parti meccaniche standardizzate e intercambiabili.\nAttivit\u00e0 del museo.\nIl museo espone ideazioni di Whitney e la sua pi\u00f9 nota invenzione, la sgranatrice di cotone.\nAltre esposizioni riguardano il sito storico e Alfred Carlton Gilbert, inventore e realizzatore di giochi, noto in particolare per l'invenzione dell\"'Erector Set\", in italiano noto come meccano (il termine meccano si riferisce all'analogo gioco della \"Meccano Ltd\").\nI \"workshop\" sono un laboratorio sperimentale per la progettazione e specializzato nel progetto di costruzioni per bambini mescolando scienza e fantasia.\nIl museo predispone programmi estivi e organizza feste di compleanno.\nNelle vicinanze.\nIl museo si trova vicino a un bacino idrico (Lake Whitney) e a un sentiero di montagna.\nC'\u00e8 anche una ricostruzione del ponte coperto con una travatura reticolare all'avanguardia di Ithiel Town."}
{"id": "2265948", "revid": "339392", "url": "https://it.wikipedia.org/wiki?curid=2265948", "title": "Deuteromycetes", "text": ""}
{"id": "2265953", "revid": "3115", "url": "https://it.wikipedia.org/wiki?curid=2265953", "title": "Eli Whitney Museum", "text": ""}
{"id": "2265954", "revid": "339392", "url": "https://it.wikipedia.org/wiki?curid=2265954", "title": "Deuteromiceti", "text": ""}
{"id": "2265955", "revid": "2091899", "url": "https://it.wikipedia.org/wiki?curid=2265955", "title": "Jonathan Tweet", "text": " Noto soprattutto come co-creatore dei giochi di ruolo \"Ars Magica\" e \"Dungeons &amp; Dragons 3.0\".\nBiografia.\nJonathan Tweet inizi\u00f2 a giocare a \"Dungeons &amp; Dragons\" a dodici anni nel 1977, quando il padre gli regal\u00f2 la versione base del gioco. Per un breve periodo gioc\u00f2 con un gruppo di studenti del college, sebbene \"ma il DM mi uccise... perch\u00e9 non voleva un dodicenne nel suo gruppo\". Tweet allora form\u00f2 il suo gruppo personale reclutando i compagni di scuola.\nNel 1987 mentre era studente al St. Olaf College di Northfield, Minnesota fond\u00f2 insieme a Mark Rein\u00b7Hagen la Lion Rampant, battezzandola dal nome del simbolo araldico del loro college.\nNell'estate del 1987 Rein\u00b7Hagen e Tweet svilupparono il gioco di ruolo \"Ars Magica\", il primo dei due fornendo le idee creative alla base dell'ambientazione, mentre il secondo le codificava in regole. \"Ars Magica\" fu un regolamento innovativo sotto molti punti di vista, in particolare per una gestione estremamente flessibile della magia e la proposta del gioco di ruolo stile \"troupe\" Un'altra fu l'introduzione dei tiri di abilit\u00e0 contro un valore bersaglio, definite da Jonathan Tweet \"die + bonus\" (\"dado + bonus\"). Le meccaniche utilizzate fino a quel momento nei giochi richiedevano di tirare sotto o sopra un valore fisso o di tirare oltre un valore fisso e questo le vincolava all'intervallo di valori dei dadi usati senza offrire meccanismi per gestire le contese di abilit\u00e0).\nNel 1989 Tweet lasci\u00f2 la Lyon Rampart per un lavoro non nel campo dei giochi, ma continu\u00f2 a lavorare come freelance pubblicando l'avventura \"Festival of the Damned\" (1991) per \"Ars Magica\" e soprattutto il gioco di ruolo \"Over the Edge\" (1992) con la Atlas Games, che \u00e8 probabilmente il primo a concentrarsi completamente su un modello di gioco narrativistico, in particolare la creazione del personaggio \u00e8 completamente \"freeform\", i personaggi non sono definiti da punteggi in abilit\u00e0 come forza, destrezza ecc. ma sono invece descritti da \"tratti\", brevi descrizioni verbali di cosa li rendono unici.\nNel 1992 su suggerimento di Lisa Stevens, ex collega della Lion Rampart la Wizards of the Coast gli affida la terza revisione delle regole di \"Talislanta\" (\"Talislanta Guidebook\", 1992) e per lo stesso regolamento pubblica anche l'avventura \"The Scent of the Beast\" (1992). Continua a collaborare come freelance con la Wizards of the Coast come su vari progetti come collaboratore esterno e viene assunto regolarmente nel 1994.\nScrive per Wizards of the Coast \"Everway\" (1995), un altro gioco di ruolo \"freeform\" che al posto dei dadi usa come meccanismo casuale un mazzo di carte illustrate con immagini in maniera simile a un mazzo di tarocchi. La creazione dei personaggi viene effettuata pescando delle carte e ispirandosi alle immagini che compaiono su di esse. Anche la risoluzione delle azioni viene effettuata pescando delle carte e chiedendo ai giocatori di ispirarsi alle immagini pescate per descrivere l'azione e il suo risultato. Tweet lo definisce come un tentativo di sviluppare una nuova versione di \"Over the Edge\" ma con a disposizione un budget pi\u00f9 grande. Il gioco comunque, nonostante la qualit\u00e0 della pubblicazione non incontra un grande successo di pubblico e molte copie restano invendute.\nNel 1997 diventa il leader della squadra di produzione della terza edizione di \"Dungeons &amp; Dragons\" con Monte Cook e Skip Williams. Nel 2000 sovrintende al team di sviluppo per un'edizione basata sul d20 System del wargame tridimensionale \"Chaimail\". Nel 2003 lavora nuovamente a un wargame tridimensionale con Rob Heinsoo ed Skaff Elias e sviluppa \"Dungeons &amp; Dragons Miniatures Game\".\nNel 2007 venne eletto nella Hall of Fame degli Origins Award.\nIl 2 dicembre 2008 viene licenziato nel corso di uno delle riduzioni del personale della Hasbro (che era diventata proprietaria della Wizards of the Coast nel 1999).\nNel 2011 viene assunto da Amazon.com per sviluppare giochi online.\nIl 10 aprile 2012 la Pellgrane Press annuncia che Jonathan Tweet insieme a Rob Heinsoo (uno degli autori della quarta edizione di \"Dungeons &amp; Dragons\") stanno collaborando allo sviluppo di \"13th Age\". Tweet ha affermato: \u00abIl nostro obiettivo con 13th Age \u00e8 di catturare lo stile a ruota libera della vecchia scuola, creando un gioco con pi\u00f9 anima e meno dettagli tecnici.\u00bb Il gioco viene pubblicato nel 2013.\nNel 2015 pubblica \"Grandmother Fish\", un libro illustrato per insegnare l'evoluzione a bambini in et\u00e0 prescolare, finanziato inizialmente usando la piattaforma Kickstarter e successivamente pubblicato dalla Macmillan Publishers."}
{"id": "2265957", "revid": "2196166", "url": "https://it.wikipedia.org/wiki?curid=2265957", "title": "Castello di Ch\u00e2telard", "text": "Il castello di Ch\u00e2telard (chiamato localmente semplicemente \"Ch\u00e2telard\" o \"Tour de Ch\u00e2telard\") \u00e8 un castello medievale valdostano.\nRidotto a rudere, \u00e8 di propriet\u00e0 privata e non \u00e8 visitabile.\nUbicazione.\nSi trova in localit\u00e0 Ch\u00e2teau nel comune di La Salle, su un picco roccioso dal quale domina strategicamente il paese e la Valdigne. La sua funzione era probabilmente quella di controllare la strada che scendeva dal Piccolo San Bernardo, sbarrando la strada ad eventuali invasori.\nStoria.\nFu edificato nella prima met\u00e0 del XIII secolo, probabilmente tra il 1230 e il 1245, da Rodolfo Grossi, allora vescovo di Aosta e consigliere di Pietro II di Savoia, e appartenne a lungo alla famiglia Grossi che prese quindi il nome di Grossi du Ch\u00e2telard.\nIl castello venne citato per la prima volta nell'omaggio feudale del 1248, dove \u00e8 definito come una torre con edifici adiacenti. Nel 1269 a nord del complesso venne costruita la cappella del castello, ma fu trasformata nel 1824 in una stanza.\nA seguito di una disputa fra il duca Amedeo V ed il vescovo Roberto di Ginevra e suo cugino Amedeo II il conte, le terre di Ch\u00e2telard vennero saccheggiate nel settembre 1285 dai delfinatesi. Nel 1301, Amedeo V concesse al castello delle libert\u00e0, che favorirono il commercio, fino a che, pochi anni pi\u00f9 tardi, venne preso dal conte Odoardo di Savoia, in guerra con Amedeo V e con Amedeo III di Ginevra, figlio del precedente conte.\nIl castello appartenne a pi\u00f9 signori in consignoria e sono numerosi i passaggi di propriet\u00e0 nei secoli per via non ereditaria: un documento attesta che il 17 ottobre 1323 Pierre du Ch\u00e2telard cedette la sua parte al conte di Savoia, mentre nel 1371 un altro documento riporta che Jean du Ch\u00e2telard vendette il suo dodicesimo a Emerico II di Quart. Nel 1558 i nobili Bernardin e Michel du Ch\u00e2telard donarono la loro parte a St\u00e9phane e Jean d'Avise. Nel 1608-1609 Gaspar e Melchior du Ch\u00e2telard e la madre Fran\u00e7oise Gilly, vedova Ch\u00e2telard, cedettero i loro diritti a L\u00e9onard d'Avise.\nI nobili Ch\u00e2telard si estinsero nel 1691, quando l'ultimo erede fu ucciso dai francesi durante un'invasione.\nNel 1793, le truppe rivoluzionarie francesi invasero nuovamente la Savoia e giunte in Valle d'Aosta distrussero buona parte del castello. Nel 1798 questo venne acquistato dalla famiglia L\u00e9aval, che ne conserv\u00f2 la propriet\u00e0 fino al 1931. Alla morte di Jean-Baptiste L\u00e9aval la torre di Ch\u00e2telard pass\u00f2 nelle mani di Elisa Donnet. Attualmente il castello \u00e8 propriet\u00e0 privata e appartiene alla famiglia Beneyton.\nArchitettura.\nIl castello di Ch\u00e2telard \u00e8 composto da un alto donjon di forma circolare, al quale \u00e8 addossato un corpo di abitazione squadrato circondati da un recinto murario di forma irregolare, tale da adattarsi alla conformazione del terreno.\nQuesto tipo di fortificazione a pianta circolare e molto stretta, non comune all'epoca, era caro a Pietro II di Savoia, di cui Rodolfo Grossi era consigliere, e venne utilizzato solo per un breve periodo intorno alla met\u00e0 del XIII secolo per poi essere sostituito dalla pi\u00f9 nota pianta quadrata di ispirazione romanica, che aveva il vantaggio di presentare minori difficolt\u00e0 costruttive.\nLa torre di Ch\u00e2telard \u00e8 alta circa 18 metri, ha un diametro di poco pi\u00f9 di 5 ed \u00e8 ancora oggi quasi intatta, mentre il resto del castello e la doppia cinta muraria sono ormai ridotti allo stato di rudere. L'accesso ad essa era posto ad una decina di metri dal suolo, per renderne pi\u00f9 difficile la conquista in caso di attacco.\nPer costruire il castello fu usato un sistema di piani inclinati su cui vennero trascinate, con corde o con l'ausilio di animali da soma, le pietre necessarie alla sua edificazione."}
{"id": "2265964", "revid": "62004", "url": "https://it.wikipedia.org/wiki?curid=2265964", "title": "\u00c1ngel Domingo L\u00f3pez Ruano", "text": ""}
{"id": "2265966", "revid": "287204", "url": "https://it.wikipedia.org/wiki?curid=2265966", "title": "Angel Lopez", "text": ""}
{"id": "2265979", "revid": "1372005", "url": "https://it.wikipedia.org/wiki?curid=2265979", "title": "Theodor Reik", "text": "\u00c8 noto soprattutto per la causa giudiziaria che lo vide coinvolto per il presunto esercizio abusivo della professione medica, dato che era laureato in filosofia; in sua difesa intervenne lo stesso Freud che, con lo scritto \"Il problema dell'analisi condotta da non medici\" (1926) - divenuto ormai un classico di coloro che si richiamano alla \"psicoanalisi laica\" - contribu\u00ec a scagionarlo, e a dimostrare la legittimit\u00e0 dell'utilizzo della psicoanalisi anche da parte dei non medici.\nFu docente all'Istituto Psicoanalitico di Berlino fino al 1934, quando emigr\u00f2 nei Paesi Bassi a seguito dell'avvento del nazismo in Germania. Emigrato in seguito negli Stati Uniti per sfuggire alle persecuzioni razziali, nel 1948 fond\u00f2 la NPAP (\"National Psychological Association for Psychoanalysis\"), societ\u00e0 scientifica che ancora oggi ha il compito di riunire e tutelare gli analisti non medici negli Stati Uniti.\nLe sue opere si concentrarono in particolare su tematiche a sfondo antropologico, religioso e criminologico. Sulla falsariga dello scritto freudiano \"Totem e tab\u00f9\" (1913), svolse ricerche di psicoanalisi applicata, che abbracciano tematiche come la \"couvade\" (atteggiamento di partecipazione paterna alla gravidanza) e i riti di iniziazione. Altre indagini affrontate riguardavano tematiche religiose ebraiche."}
{"id": "2265981", "revid": "110157", "url": "https://it.wikipedia.org/wiki?curid=2265981", "title": "Critica dei Captivi di Plauto", "text": "Critica dei Captivi di Plauto \u00e8 un'opera di Gotthold Lessing scritta nel 1750.\nLessing inventa un dialogo con un Gottsched immaginario, in cui costui era scandalizzato dal linguaggio triviale adottato dai servi nella commedia latina \"Captivi\" di Plauto. Lessing difende Plauto poich\u00e9 \u00e8 giusto utilizzare il linguaggio adatto ad ogni categoria sociale. Lessing aveva idee contrarie a quelle di Gottsched, che era un proselito del teatro classicista francese."}
{"id": "2265983", "revid": "1543377", "url": "https://it.wikipedia.org/wiki?curid=2265983", "title": "Municipalit\u00e0 locale di Hibiscus Coast", "text": "La municipalit\u00e0 locale di Hibiscus Coast (in inglese Hibiscus Coast Local Municipality) \u00e8 stata una municipalit\u00e0 locale del Sudafrica appartenente alla municipalit\u00e0 distrettuale di Ugu, nella provincia di KwaZulu-Natal. In base al censimento del 2001 la sua popolazione era di 218.170 abitanti.\n\u00c8 stata soppressa nel 2016, quando si \u00e8 fusa con la municipalit\u00e0 locale di Ezinqoleni per costituire la municipalit\u00e0 locale di Ray Nkonyeni.\nLa sede amministrativa e legislativa era la citt\u00e0 di Port Shepstone e il suo territorio si estendeva su una superficie di ed era suddiviso in 9 circoscrizioni elettorali (\"wards\"). Il suo codice di distretto era KZN216.\nGeografia fisica.\nConfini.\nLa municipalit\u00e0 locale di Hibiscus Coast confinava a nord e a ovest con quella di Umzumbe, a est con l'Oceano Indiano, a sud con quella di Mbizana (Oliver Tambo/Provincia del Capo Orientale) e a ovest con quella di Ezinqoleni."}
{"id": "2265992", "revid": "1543377", "url": "https://it.wikipedia.org/wiki?curid=2265992", "title": "Rifugio De Alexandris-Foches", "text": "Il rifugio De Alexandris-Foches al Laus \u00e8 un rifugio alpino situato nel vallone di San Bernolfo, nell'alta valle Stura di Demonte, in comune di Vinadio, nelle Alpi Marittime. Sorge ad una quota di 1910 , quasi sulla sponda del \"lago di San Bernolfo\".\nCaratteristiche e informazioni.\n\u00c8 una costruzione in muratura a due piani, con copertura in lamiera metallica, completamente restaurata e rinnovata nel 1999.\nDispone di 20 posti letto, in camere da 4 e 6 posti. acqua calda e servizi igienici interni, e telefono di emergenza. Offre servizio bar ed alberghetto.\nIl rifugio \u00e8 aperto e gestito tutti i giorni nei mesi di luglio ed agosto, mentre negli altri periodi tra maggio ed ottobre \u00e8 aperto solo nei fine settimana. Nel periodo invernale il rifugio \u00e8 utilizzabile previo accordo e ritiro delle chiavi, depositate a Bagni di Vinadio. Di conseguenza, il rifugio non ha un locale invernale dedicato.\nAccessi.\nIl rifugio si trova al termine della strada carrozzabile che, dalla localit\u00e0 di San Bernolfo, risale in destra orografica verso il \"lago di San Bernolfo\".\nAscensioni.\nPossibili inoltre interessanti escursioni nel Vallone di Collalunga.\nAltre attivit\u00e0.\nNei pressi del rifugio \u00e8 presente un sito d'arrampicata."}
{"id": "2265995", "revid": "287204", "url": "https://it.wikipedia.org/wiki?curid=2265995", "title": "Busachi", "text": "Busachi (\"Busache\" in sardo) \u00e8 un comune italiano di abitanti della provincia di Oristano in Sardegna.\nGeografia fisica.\n\u00c8 situato a un'altezza media di 379 m. sul livello del mare, con punte di 416 m. nella sua parte pi\u00f9 alta. Tra la parte alta e la parte bassa di Busachi ci sono quasi 80 metri di differenza, avendo la parte pi\u00f9 bassa, nella zona ovest del paese, un'altitudine di 340 m.\nIl territorio di Busachi confina con i seguenti comuni: a nord Ula Tirso, il comune pi\u00f9 vicino, situato a , a est Ortueri, situato a circa , a sud-est Samugheo, a circa , a sud Allai, circa di distanza, a sud-ovest Fordongianus, distante , e a nord-ovest Ghilarza, a .\nStoria.\nGi\u00e0 area abitata durante il Neolitico e durante l'epoca nuragica per la presenza di numerose Domus de Janas e di alcuni nuraghi, in epoca medievale appartenne al Giudicato di Arborea e fece parte della curatoria di Parte Barigadu, della quale fu capoluogo dopo Fordongianus. Alla caduta del giudicato (1420) entr\u00f2 a far parte del Marchesato di Oristano, ed alla definitiva sconfitta degli arborensi (1478) divenne un feudo sotto gli aragonesi. Nel territorio sorgeva la villa di Moddaminis, appartenente alla stessa curatoria, che and\u00f2 distrutta in epoca aragonese, e di cui resta la chiesa gotica di Santa Susanna, consacrata nel 1349. Nel 1790 il paese form\u00f2 un marchesato, concesso a Donna Teresa Deliperi; successivamente pass\u00f2 ai Leda Manca, ai quali venne riscattato nel 1839 con la soppressione del sistema feudale.\nSociet\u00e0.\nEvoluzione demografica.\nLa variante del sardo parlata a Busachi \u00e8 riconducibile alla Limba de mesania.\nCultura.\nEventi.\nLe feste principali di Busachi sono il santo patrono Sant'Antonio di Padova (13 giugno), San Bernardino (20 maggio), Santa Susanna (11 agosto, festeggiata nel novenario e chiesa campestre a lei dedicata) e Sant'Antonio Abate (16 gennaio, festeggiato con le tradizionali \"tuvas\" come in altri paesi del circondario e della zona nord-est della provincia di Oristano).\nUna festivit\u00e0 molto sentita \u00e8 rappresentata dalla Pasqua con i riti della Settimana Santa, tra cui s'iscravamentu di origine catalana (la deposizione di Cristo dalla croce), mentre un'altra festa popolare spesso celebrata \u00e8 il carnevale.\nGeografia antropica.\nIl paese \u00e8 diviso in tre parti principali: \"Busach'e susu\" (di su), \"Busach'e josso\" (di gi\u00f9) e \"Campu Majore\". Oltre a queste tre zone principali troviamo a Busachi diversi rioni (orrugas) minori o piazze con nomi storici che, procedendo da ovest verso est, sono: \"Giollantine\", \"S'Iscalledda\", \"L\u00ecgios\", \"Su Pregollu\", \"Montigu\", \"Sa Concia\", \"Lados\", \"Patz'e Funtana\", \"Triullore\", \"sa 'Ia Noa\", \"Patz'e Cuateri\", \"Collegiu\", \"Concone\", \"Patz'e Cr\u00e8sia\", \"Cogode\", \"Patz'e Cote\", \"Bingia 'e Putzu\", \"(su ponte 'e) Sas Nughes\", \"Bingia 'e Cunventu\", \"Sas Codinas\", \"Patz'e Sas M\u00e8ndulas\", \"Sa Rughita\". Appena fuori dal centro abitato troviamo tra gli altri: \"Mitza Losa\" (nome di una fonte in una zona all'estremit\u00e0 nord-ovest del paese, pronunciato dagli abitanti come \"Nintzallosso\"; la parola \"mitza\" \u00e8 di origina punica e significa appunto sorgente, fonte, mentre \"losa\" \u00e8 una parola spagnola di origine latina e prima ancora celtica-ispanica che significa \"lastra di pietra\"), \"Santa Maria\", \"Santu Perdu\"."}
{"id": "2266000", "revid": "88740", "url": "https://it.wikipedia.org/wiki?curid=2266000", "title": "Complesso nebuloso molecolare di Cefeo", "text": "Il complesso nebuloso molecolare di Cefeo (o Regione di formazione stellare di Cefeo) \u00e8 una vasta regione del Braccio di Orione ricca di nubi molecolari giganti e di associazioni di stelle blu molto giovani e brillanti; prende il nome dalla costellazione boreale di Cefeo, nella cui direzione si trova se visto da Terra. Assieme al Complesso nebuloso molecolare di Orione, \u00e8 una delle regioni di formazione stellare pi\u00f9 vicine a noi, sebbene quest'ultima sia di dimensioni molto inferiori; inoltre, a differenza del Complesso di Orione, la regione di Cefeo ci appare notevolmente oscurata, specie per quanto riguarda le associazioni OB, da estese nebulose oscure pi\u00f9 vicine poste lungo la nostra linea di vista.\nGran parte del complesso si trova piuttosto decentrato rispetto al piano galattico, in una fascia compresa fra le latitudini galattiche 0\u00b0 e +30\u00b0; il primo ad accorgersi che quest'area di cielo poco pi\u00f9 a nord della scia della Via Lattea presentava delle stranezze fu l'astronomo Edwin Hubble, che riscontr\u00f2 una totale assenza di galassie in questa direzione, sintomo questo di un forte oscuramento ad opera di polveri galattiche. Nonostante ci\u00f2, fu solo negli anni sessanta che si inizi\u00f2 a studiare sistematicamente la regione, che si rivel\u00f2 essere uno dei complessi nebulosi e stellari pi\u00f9 brillanti del nostro braccio di spirale.\nIl complesso \u00e8 formato da otto strutture differenti per caratteristiche e posizione, che a loro volta contengono complessivamente oltre 200 singole nebulose pi\u00f9 o meno brillanti, individuabili nella luce visibile e soprattutto nell'infrarosso; molte di queste nebulose sono associate a degli ammassi aperti, come nel caso di NGC 7129, o a grandi e brillanti associazioni OB, come nel caso di IC 1396. Le associazioni OB presenti in questa regione sono quattro, alcune delle quali sono composte da stelle formatesi in fasi diverse dell'evoluzione del complesso.\nOsservazione.\nIl complesso di Cefeo si trova in direzione di uno dei tratti pi\u00f9 settentrionali della Via Lattea boreale, in direzione dell'omonima costellazione; tuttavia, nonostante la sua relativa vicinanza a noi, le sue strutture pi\u00f9 brillanti non sono individuabili n\u00e9 ad occhio nudo n\u00e9 con l'ausilio di piccoli strumenti: infatti, in questo tratto le stelle luminose sono scarse e i campi stellari di fondo sono meno ricchi rispetto ad altre aree del piano galattico; persino la stessa scia luminosa della Via Lattea appare molto frammentata, a causa della presenza di grossi banchi di polveri oscure che ne schermano la luce retrostante.\nTrovandosi ad una declinazione molto settentrionale, attorno ai 55-60\u00b0N, la costellazione di Cefeo e con essa il complesso nebuloso si mostrano circumpolari da gran parte dell'emisfero nord; nelle sere di fine estate e inizio autunno boreali, questo ramo della Via Lattea raggiunge il punto pi\u00f9 alto sull'orizzonte, presentandosi allo zenit in Canada, Europa settentrionale e Russia. Dall'emisfero australe invece la visione \u00e8 penalizzata e per una parte dell'emisfero resta sempre al di sotto dell'orizzonte, non mostrandosi mai.\nLa struttura pi\u00f9 facilmente individuabile del complesso \u00e8 la ben nota nebulosa IC 1396, che sembra sovrapporsi alla famosa \"Stella Granata di Herschel\", , una stella di quarta grandezza dal colore marcatamente rosso rubino. Nelle foto a lunga posa o digitali si individuano con facilit\u00e0 le nebulose oscure che mascherano la luce del complesso e anche degli oggetti extragalattici al di fuori del piano galattico; Edwin Hubble infatti fu il primo ad accorgersi che gran parte dell'area di cielo in direzione di Cefeo non mostrava la presenza di galassie.\nNelle epoche precessionali.\nA causa del fenomeno conosciuto come precessione degli equinozi, le coordinate celesti di stelle e costellazioni possono variare sensibilmente, a seconda della loro distanza dal polo nord e sud dell'eclittica.\nIl tratto di Via Lattea della costellazione di Cefeo si trova attualmente a circa 22h di ascensione retta, ossia non lontano dalle 0h, che equivalgono al punto in cui l'eclittica interseca l'equatore celeste (equinozio); l'intersezione delle 18h con l'eclittica corrisponde al solstizio del 22 dicembre.\nAttualmente, avendo passato le 18h di ascensione retta alcune migliaia di anni fa, il complesso di Cefeo tende ad assumere delle declinazioni sempre pi\u00f9 settentrionali. Quando, fra circa 7000 anni, il complesso si trover\u00e0 alle 6h di ascensione retta, raggiunger\u00e0 il punto pi\u00f9 settentrionale: in quell'occasione, si trover\u00e0, come si vede nell'immagine a lato, a pochissimi gradi dal polo nord celeste, poich\u00e9 quest'ultimo si trover\u00e0 in direzione di Cefeo.\nAmbiente galattico e linea di vista.\nIl tratto di Via Lattea in direzione di Cefeo mostra evidenti tracce di oscuramento ad opera di grandi nubi di polveri, specialmente nel lato pi\u00f9 settentrionale. Il sistema nebuloso pi\u00f9 vicino a noi in questa direzione, nonch\u00e9 il principale responsabile dell'oscuramento, si trova a poco pi\u00f9 di 900 anni luce e la sua estensione reale \u00e8 di circa 260 anni luce. La struttura appare connessa con un altro complesso, appena pi\u00f9 distante e pi\u00f9 esteso, noto come \"Nube di Cefeo\"; al suo interno si trovano alcune sottostrutture, fra cui spicca un ben noto globulo di Bok che porta la sigla di catalogo Sh2-136: si tratta di un bozzolo oscuro evidente su uno sfondo debolmente nebuloso, delle dimensioni di circa 2 anni luce e al cui interno si trovano degli oggetti stellari giovani in formazione.\nLa relazione di questi due oggetti con la Cintura di Gould non \u00e8 stata ancora accertata: sebbene la velocit\u00e0 radiale indichi una relazione con una superbolla in espansione connessa alla Cintura, la sua posizione, piuttosto distaccata rispetto al piano in cui la Cintura giace, farebbe pensare ad una struttura separata e indipendente da essa.\nOltre questo sistema di nubi oscuranti, si estende una regione meno ricca di complessi nebulosi, ma in cui si trova, a sud rispetto alla linea di vista di Cefeo, un'associazione OB piuttosto sparsa, nota come Lacerta OB1; a una distanza di 2600 anni luce (800 parsec) giace una delle nubi molecolari giganti pi\u00f9 estese del nostro braccio di spirale: si tratta di una lunga cintura di polveri estesa per migliaia di anni luce in senso trasversale rispetto al braccio, formato dalla Fenditura del Cigno e dell'Aquila, che si connette con un'altra banda oscura, visibile in direzione di Cefeo, le cui parti illuminate sono IC 1396 e diverse altre nebulose minori, che in alcuni punti circoscritti sono illuminate da stelle vicine e quindi brillano per riflessione.\nImmerse nelle regioni retrostanti del sistema nebuloso, si trovano alcuni grandi gruppi di giganti blu giovani e molto calde, riunite nelle associazioni Cepheus OB2, Cepheus OB3 e Cepheus OB4, a cui si aggiunge, ad ovest, Cygnus OB7 e, nei settori pi\u00f9 remoti e orientali, Cassiopeia OB14. Gli ammassi aperti pi\u00f9 notevoli immersi nella zona sono Tr 37 e NGC 7243, sebbene quest'ultimo si trovi su un piano diverso rispetto alle associazioni OB.\nProseguendo ulteriormente, superando dunque il complesso molecolare e le associazioni OB, ci si lascia il Braccio di Orione alle spalle e si raggiunge il Braccio di Perseo, uno dei bracci maggiori della nostra Galassia, nel quale si trovano, soprattutto in direzione di Cassiopea, degli estesi e brillanti raggruppamenti di stelle blu; nello stesso braccio si trova pure il complesso nebuloso gigante di NGC 7538, a una distanza di oltre 6000 anni luce.\nStruttura.\nNel complesso di Cefeo \u00e8 possibile distinguere un gran numero di strutture, di dimensioni variabili, che a loro volta includono formazioni minori e addensamenti nebulosi e stellari.\nLa locuzione \"Cepheus Flare\" (letteralmente il \"Brillamento di Cefeo\") fu coniata da Edwin Hubble per indicare l'area di cielo della parte centrale di Cefeo priva di oggetti extragalattici, estesa dal piano galattico fino a delle regioni ad alte latitudini galattiche in cui il chiarore della Via Lattea ridiventa visibile, indicando dunque la presenza di una grande mole di polveri che oscura la nostra Galassia; la sua estensione \u00e8 compresa fra i 100\u00b0 e i 120\u00b0 di longitudine galattica.\nUno studio sulla distribuzione dell'idrogeno neutro della regione ha rilevato la presenza, a circa 300-500 parsec (circa 1000-1600 anni luce) di due strutture di gas interstellare dinamicamente diverse poste a latitudini galattiche comprese fra +13\u00b0 e +17\u00b0, che si muovono alla velocit\u00e0 di circa 1,5 km/s l'una rispetto all'altra; probabilmente si tratta di regioni in espansione o in collisione. Nella regione \u00e8 stata inoltre scoperta una vasta area di continuum radio, chiamata poi Anello III (\"Loop III\"), centrata alle coordinate galattiche l=124\u00b12\u00b0; b=+15\u00b13\u00b0 ed estesa per ben 65\u00b0, che potrebbe essere stata creata da una serie di esplosioni di supernovae; questa struttura a bolla in movimento indica inoltre che il mezzo interstellare \u00e8 interessato da dinamiche energetiche vigorose: la vasta gamma di movimenti diversi riscontrati potrebbe essere un riflesso dell'azione di diverse onde d'urto.\nAgli infrarossi e basandosi sulla distribuzione dell'estinzione visuale, si \u00e8 potuto identificare ben 208 nubi, suddivise in 8 complessi maggiori; Studiando la distribuzione spaziale e le dinamiche della materia interstellare in Cefeo e Cassiopea, nonch\u00e9 analizzando il suo spettro, le cui linee spettrali sono larghe e spesso a doppio picco, si \u00e8 ipotizzato che il \"Cepheus Flare\" sia parte di una vasta superbolla che racchiude un antico resto di supernova; assumendo una distanza di 300 parsec (quasi 1000 anni luce) per il centro geometrico della superbolla, si \u00e8 ottenuto un raggio di circa 50 parsec (160 anni luce), una velocit\u00e0 di espansione di 0,4\u00a0km/s e una massa di idrogeno neutro pari a 13.000 M\u2609.\nStudi a bassa risoluzione condotti nella banda del CO hanno rivelato che le nubi di questa regione formano un complesso nebuloso molecolare gigante uniforme; basandosi poi sulle osservazioni delle nebulose a riflessione, si \u00e8 indicata per il complesso una stima di distanza compresa fra 300 e 500 parsec. Successivamente fu esteso lo studio su questa banda di emissione ad una regione di 490 gradi quadrati posta fra le costellazioni di Cefeo e Cassiopea ad una latitudine galattica b=+10\u00b0, scoprendo cos\u00ec che le nubi possono essere divise in due sottosistemi ben distinti per le loro propriet\u00e0 dinamiche, e separati da una regione in cui il gas \u00e8 molto rarefatto compresa fra i 118\u00b0 e i 124\u00b0 di longitudine galattica; si \u00e8 ipotizzato che questa regione pi\u00f9 rarefatta fra Cefeo e Cassiopea sia stata originata da una supernova, la cui violenta onda d'urto avrebbe creato la superbolla di \"vuoto\". L'et\u00e0 di questo resto di supernova fu stimata essere di circa 40.000 anni e sarebbe stata causata da una supernova di tipo Ib o Ic. Un ulteriore studio, condotto al 13CO, ha permesso di determinare che su 188 nubi molecolari osservate fra Cefeo e Cassiopea, 51 fanno parte del complesso di Cefeo, mentre le restanti sono o sovrapposte ad esso oppure retrostanti.\nMisurazioni della distanza.\nLa distanza del Complesso di Cefeo fu calcolata per la prima volta verso la fine degli anni sessanta, tramite studi spettroscopici e fotometrici delle stelle che illuminano le nebulose a riflessione situate all'interno del \"Cepheus Flare\"; prima di aver compreso che la regione era in realt\u00e0 un unico complesso nebuloso molecolare, si era scoperto che queste aree nebulose a riflessione si trovavano a distanze diverse. Alle latitudini galattiche prossime all'equatore galattico si trovano, a una distanza di circa 800 parsec, le associazioni Cepheus OB2 e Cepheus OB3, mentre le nubi molecolari sembrerebbero essere a una distanza inferiore.\nProbabilmente, il livello di distanze \u00e8 un po' pi\u00f9 complesso: sia le componenti pi\u00f9 remote che quelle pi\u00f9 vicine sono infatti composte da pi\u00f9 strutture, forse poste in differenti aree dello spazio e quindi a differenti distanze. Le distanze delle nubi possono essere derivate tramite lo studio degli effetti delle nubi stesse sulla luce delle stelle ad esse associate; sempre analizzando spettroscopicamente e fotometricamente queste stelle, si \u00e8 potuto ottenere un valore di distanza pari a 400\u00b180 parsec (1300\u00b1250 anni luce) per l'associazione Cepheus R2, interna alla regione, situata alla latitudine galattica +10\u00b0.\nNelle regioni pi\u00f9 remote del complesso, oltre alle associazioni Cepheus OB2 e Cepheus OB3, si trova la nube NGC 7129; esistono a proposito di quest'oggetto due teorie contrastanti: una afferma che questa nebulosa sia parte del sistema di Cefeo e che si trovi dunque a una distanza, seppur leggermente maggiore, sempre compatibile con quella del sistema stesso; l'altra insiste sul fatto che NGC 7129 si troverebbe al di l\u00e0 di esso, a 1250 parsec di distanza da noi. Tuttavia, studiando la velocit\u00e0 radiale di questa e di altre nubi minori, si \u00e8 arrivati a ipotizzare che gran parte della massa del complesso si troverebbe a una distanza maggiore di quanto creduto, a circa 1000 parsec (circa 3300 anni luce). Un'altra determinazione di distanza del complesso \u00e8 stata condotta tramite lo studio della nebulosa a riflessione NGC 7023, basandosi sulla spettroscopia ad alta risoluzione della stella responsabile della sua illuminazione, HD 200775; la distanza ottenuta \u00e8 di 440\u00b1100 parsec. Nel 2008 tuttavia, basandosi sui dati della sonda Hipparcos, si \u00e8 scoperto che questa stella \u00e8 un sistema binario distante solo 350 parsec; resta comunque il dubbio che questo dato possa essere stato falsato dal moto orbitale delle due componenti.\nSebbene alcune strutture del complesso abbiano dunque un valore di distanza ben determinato, permangono dei dubbi su altre strutture, specie quelle associate ad un componente di velocit\u00e0 negativo alle longitudini galattiche 107\u00b0-111\u00b0 e latitudine +13\u00b0.\nRegioni H II e fenomeni di formazione stellare.\nLa formazione stellare ha luogo nelle aree centrali e dense delle nubi molecolari; le aree pi\u00f9 scure di queste nubi (e quindi pi\u00f9 dense) vengono di solito indicate con delle lettere seguite dal numero di catalogo della nube di cui fanno parte.\nNel complesso di Cefeo la formazione stellare sarebbe stata provocata, negli ultimi milioni di anni, dall'azione di diverse forze agenti: l'onda d'urto del resto di supernova in espansione che ha causato la superbolla descritta sopra, che ha compresso il gas del mezzo circostante, sarebbe la causa principale del modellamento della nube. All'interno del complesso sono stati scoperti una gran quantit\u00e0 di prove dell'attivit\u00e0 di formazione: sono infatti noti diversi oggetti stellari giovani e di stelle di pre-sequenza principale, diverse stelle T Tauri, oltre un centinaio di stelle ad emissione H\u03b1 e di sorgenti di radiazione infrarossa e una cinquantina di oggetti di Herbig-Haro.\nCuriosamente, la distribuzione spaziale delle stelle T Tauri differisce da quella degli altri oggetti stellari giovani: \u00e8 stato infatti rinvenuto un gruppo di queste stelle separato dalla nube originaria di oltre 10 parsec, una distanza ben maggiore di quanto si osserva in altre regioni ricche di stelle T Tauri. Esiste una teoria secondo la quale queste stelle si sarebbero formate nella posizione in cui si osservano; secondo questa teoria, la nube molecolare originaria che le ha formate possedeva una massa pari a 800 M\u2609, mentre alla fine del processo di formazione la nube avrebbe avuto una massa di appena 200 M\u2609. Successivamente, un evento esterno, come l'esplosione di una supernova, avrebbe contribuito a spazzare via questa nube nell'arco di alcune centinaia di migliaia di anni.\nIC 1396.\nIC 1396 \u00e8 una vasta regione H II visibile in parte anche nella luce visibile; la sua luminosit\u00e0 \u00e8 dovuta all'eccitamento dei suoi gas operato dal vento stellare della gigante blu HD\u00a0206267, appartenente all'associazione Cepheus OB2. Sembra che l'espansione di questa regione H II abbia creato un ampio anello di gas molecolare dal raggio di circa 12 parsec, in un lasso di tempo di almeno 3 milioni di anni. La struttura ad anello si estende per circa 3\u00b0 ed \u00e8 circondata da un gran numero di globuli scuri, al cui interno probabilmente avviene la formazione di nuove stelle a causa della compressione ad opera della ionizzazione, del fronte dell'onda d'urto dei venti stellari e della pressione di radiazione; i globuli maggiori si trovano sul lato nord-occidentale della regione nebulosa.\nIn uno studio condotto negli anni ottanta sono stati identificati 32 globuli, che hanno ricevuto una designazione numerica da 1 a 32 con prefisso GRS (\"Globules of Radial Systems\"); quattro sistemi radiali di globuli sono stati identificati nei pressi di IC\u00a01396, mentre uno di questi \u00e8 centrato esattamente sulla nebulosa. Fra i globuli \u00e8 presente anche la famosa struttura nota come Proboscide d'elefante (vdB 142). All'infrarosso sono state invece condotte delle ricerche per la localizzazione degli oggetti stellari giovani associati ai globuli; si \u00e8 scoperto cos\u00ec che solo sei sorgenti associate con globuli possiedono una struttura e luminosit\u00e0 tali da poter essere state causate da un riscaldamento esterno, mentre la gran parte di queste non sarebbero legate ai fenomeni di formazione stellare. Nel 2005, tramite uno studio condotto nel vicino infrarosso, sono stati identificati 25 globuli, dei quali quattro non erano stati riportati nel catalogo SIMBAD; per tutti i globuli eccetto quattro, fu possibile determinare la massa, mentre non fu possibile misurare il diametro per sette di essi. Cinque globuli contengono una ricca popolazione di oggetti dalla luce arrossata, probabilmente stelle in formazione; questi cinque globuli possiedono il pi\u00f9 alto tasso di estinzione, che farebbe pensare ad una relazione fra l'intensit\u00e0 dell'attivit\u00e0 di formazione stellare e la massa dei globuli stessi.\nNei globuli con la massa pi\u00f9 piccola si crede che la formazione stellare sia spesso influenzata dalla pressione di radiazione di una stella brillante posta nelle vicinanze; in uno studio condotto su uno di questi, illuminato dalla brillante gigante blu HD 206267, \u00e8 stato evidenziato un legame con la distanza di questa stella, suggerendo che l'evaporazione a causa della fotoionizzazione influenzi la distribuzione della massa del globulo attorno alla gigante blu. L'influenza della stella \u00e8 data dalla compressione dei gas ad opera della pressione di radiazione.\nSh2-140.\nSh2-140 \u00e8 una regione H II situata sul bordo sudoccidentale della nebulosa oscura LDN\u00a01204, nella Bolla di Cefeo, a una distanza di circa 900 parsec (2900 anni luce) dal Sole. La stella responsabile della ionizzazione della nebulosa \u00e8 HD\u00a0211880, una stella azzurra sulla sequenza principale; la regione centrale \u00e8 completamente invisibile nelle immagini ottiche, mentre dalle immagini al vicino infrarosso e nelle onde radio si evince la presenza di un ammasso di stelle molto concentrato. La temperatura delle polveri sarebbe di appena 35 K, mentre la sua massa sarebbe pari a 600 M\u2609.\nSu questa nebulosa sono state condotte diverse osservazioni a pi\u00f9 lunghezze d'onda, centrate soprattutto nella regione brillante sul bordo di LDN\u00a01204 e sulle sorgenti infrarosse situate posteriormente ad essa. Le osservazioni su tutta la banda dell'infrarosso sono state condotte principalmente allo scopo di individuare eventuali giovani stelle presenti nella regione; a seguito di questi studi fu redatto un primo catalogo comprensivo di tutti gli oggetti stellari giovani di Sh2-140, consistente in tre sorgenti infrarosse, IRS\u00a01, IRS\u00a02 e IRS\u00a03, a cui vennero aggiunte altre due sorgenti scoperte in seguito. Dagli indici spettrali delle prime tre sorgenti venne dedotto che esse si originano da una debole regione H II ionizzata dai fotoni provenienti da una singola stella di sequenza principale di classe B.\nDall'osservazione delle protostelle \u00e8 stato invece sviluppato un modello semplificato della regione che \u00e8 stato utilizzato per ottenere le condizioni fisiche delle polveri e dei gas qui presenti; la sorgente IRS\u00a01 appare circondata da un denso disco di polveri, illuminato in parte dai fotoni che emergono dalle sue regioni polari assieme al bordo interno di un involucro di gas molecolare. Il modello sviluppato a partire da queste osservazioni \u00e8 in grado di spiegare la distribuzione diffusa dell'intensit\u00e0 di luce; il colore blu delle regioni circostanti implica poi l'esistenza di un campo di radiazione con temperature relativamente basse, di 800-900 K.\nAttraverso un monitoraggio a grande campo condotto con un CCD sono stati individuati nei pressi di Sh2-140 alcuni oggetti di Herbig-Haro associati a dei bow shock, catalogati come HH\u00a0616 e HH\u00a0617; il pi\u00f9 settentrionale dei due, HH\u00a0617, \u00e8 probabilmente associato con l'idrogeno molecolare espulso dalla sorgente IRS\u00a03, mentre la sorgente del bow-shock osservabile a sud, HH\u00a0616, non \u00e8 ben compresa: sembra che possa derivare da una sorgente sconosciuta posta nella regione pi\u00f9 meridionale della nebulosa, che mostrerebbe tracce di un getto.\nNGC 7129.\nLa nebulosa a riflessione NGC 7129, nota anche come Ced\u00a0196, \u00e8 una delle strutture del Complesso di Cefeo pi\u00f9 distanti da noi: si trova infatti in una regione ricca di giovani stelle blu posta al di l\u00e0 delle regioni nebulose pi\u00f9 dense. A sud e a est si estende una nube a forma di rene delle dimensioni di circa 11 parsec (36 anni luce), in una cui cavit\u00e0 si trovano molti dei membri pi\u00f9 deboli dell'ammasso aperto associato, nel cui bordo orientale \u00e8 presente una cresta nebulosa di grandi dimensioni. NGC 7129 \u00e8 circondata da un anello di idrogeno neutro (H I) esteso per mezzo grado, che fa parte di un sistema pi\u00f9 vasto di nubi molecolari, centrato su una stella azzurra catalogata come BD+65\u00b0 1638; studiando lo spettro di questa stella, si \u00e8 scoperto che si tratta di un raro tipo di \"stella dissociante\" appena emergente dalla nube di gas che l'ha formata, con un'et\u00e0 stimata in poche migliaia di anni e una massa pari a 6M\u2609.\nAttraverso lo studio delle stelle variabili e delle sorgenti nel vicino infrarosso sono state identificate circa una sessantina di stelle di pre-sequenza principale di piccola massa, gran parte delle quali si trovano esternamente rispetto alla regione di fotolisi centrale; molte di queste sono associate alle parti pi\u00f9 dense della nube molecolare, indice ci\u00f2 di una formazione stellare attiva anche all'esterno dell'ammasso stellare centrale. Si segnalano pure diversi oggetti di Herbig-Haro, sia all'interno che nelle regioni circostanti di NGC 7129.\nRegioni minori e globuli individuali.\n\"NGC 7023\" \u00e8 una nebulosa a riflessione illuminata dalla giovane stella massiccia HD 200775 e da un gruppo di stelle pi\u00f9 deboli; fu scoperta da William Herschel nel 1794. Al centro della nebulosa si trova un piccolo ammasso aperto di stelle che mostrano delle linee di emissione H\u03b1 variabili, pi\u00f9 quattro stelle T Tauri; secondo alcuni studi, la stella variabile PV Cephei, situata circa 10 parsec ad ovest della nube, sarebbe stata espulsa dalla nube stessa circa 100.000 anni fa.\n\"LDN\u00a01082\" \u00e8 una nube di aspetto filamentoso, visibile nei pressi di NGC\u00a07023, catalogata per la prima volta da Edward Emerson Barnard come B 150; al suo interno sono presenti alcuni raddensamenti, come pure quattro sorgenti di radiazione infrarossa. Le stime sulla sua distanza non sono disponibili, se non sotto forma di speculazioni; secondo alcuni LDN\u00a01082 sarebbe vicina a NGC\u00a07023 non solo apparentemente nel cielo, ma anche fisicamente, indicandone cos\u00ec un valore di distanza pari a 440 parsec. A questa distanza, la separazione di 10\u00b0 fra questa e NGC\u00a07023 sarebbe di circa 70 parsec. Secondo altre stime, LDN\u00a01082 sarebbe invece pi\u00f9 vicina, a soli 150 parsec di distanza.\n\"LDN\u00a01228\" \u00e8 una piccola nube estesa per circa 3\u00b0 in direzione nord-sud; la sua distanza sarebbe di 180 parsec e differisce dal resto del complesso per la sua dinamica, suggerendo che si trovi nella parte pi\u00f9 vicina a noi della superbolla \"Cepheus Flare\". Al suo interno sono state scoperte diverse stelle H\u03b1 e oggetti di Herbig-Haro. LDN\u00a01228 contiene tre aree di formazione stellare: la pi\u00f9 settentrionale \u00e8 formata da un gruppo di stelle circondate da nebulosit\u00e0 e associata con una sorgente di radiazione infrarossa; quella centrale contiene due oggetti di Herbig-Haro, HH\u00a0199 e HH\u00a0200. Quella pi\u00f9 meridionale contiene invece un piccolo aggregato di stelle di piccola massa in fase di pre-sequenza principale, con associate nove sorgenti infrarosse visibili nelle immagini riprese con il Telescopio Spaziale Spitzer.\n\"LDN\u00a01157\" \u00e8 un oggetto di Herbig-Haro consistente in un getto di materia particolarmente forte; \u00e8 stato studiato a pi\u00f9 linee di emissione, come il CO, il SiO, H, CH3OH ed \u00e8 stato indicato come il prototipo dei getti chimicamente attivi. I modelli dell'onda d'urto del gas sono stati utilizzati per studiare il modo in cui si \u00e8 formata la struttura osservabile, mentre osservazioni condotte alla linea di emissione del metanolo suggeriscono la presenza di uno strato di gas riscaldato nel disco di accrescimento. La protostella avrebbe un'et\u00e0 di poche migliaia di anni e secondo gli scienziati della NASA somiglia a come doveva apparire il nostro sistema solare miliardi di anni fa, durante la formazione del nostro Sole.\n\"LDN\u00a01219\" (B 175) \u00e8 una piccola nebulosa dalla forma che ricorda vagamente una cometa, situata sul bordo pi\u00f9 meridionale del Complesso di Cefeo; riflette la luce della stella blu BD +69\u00b0 1231 ed \u00e8 associata alla nebulosa a riflessione Ced 201. Uno studio spettroscopico ha rilevato alcune caratteristiche interessanti, come la presenza dell'oggetto di Herbig-Haro HH\u00a0450 e alcune strutture filamentose delle dimensioni di circa 1 parsec che ricalcano una figura circolare, ossia un resto di supernova, il quale, trovandosi alla distanza di circa 400\u00a0parsec, \u00e8 anche uno dei resti conosciuti a noi pi\u00f9 vicini. Si ipotizza che la formazione stellare in questa nebulosa possa essere stata provocata dalla regione di fotolisi associata a Ced\u00a0201.\n\"LDN\u00a01121\" \u00e8 una nebulosa oscura piccola e isolata situata nella parte meridionale del Complesso di Cefeo; non \u00e8 nota la distanza con certezza, ma le speculazioni sono concordi nell'indicare un valore di circa 200\u00a0parsec. Contiene al suo interno una struttura a getti bipolare proveniente da una sorgente da radiazione infrarossa e un piccolo e compatto oggetto di Herbig-Haro, HH\u00a0363, pi\u00f9 altre tre sorgenti infrarosse.\n\"LDN\u00a01251\" \u00e8 una nube allungata in senso est-ovest sul bordo orientale del complesso; la sua forma a cometa suggerisce che sia in interazione con la grande superbolla causata dall'esplosione di supernova descritta in precedenza nel paragrafo \"Struttura\". La sua distanza da noi \u00e8 stata determinata in vari modi e la nube \u00e8 stata mappata a diverse linee di emissione, come il 13CO, il SiO, l'NH3, l'HCN ed altri ancora. Studiando la popolazione di oggetti stellari giovani, alcuni autori hanno rinvenuto una dozzina di stelle H\u03b1 e una sorgente di radiazione infrarossa, dalla quale emerge un getto ottico, classificato come HH\u00a0149. Sono presenti anche due sorgenti di onde radio termali.\nAssociazioni OB.\nUn'associazione OB \u00e8 un'associazione stellare di recente formazione che contiene decine di stelle massicce di classe spettrale O e B, ossia blu e molto calde; si formano assieme nelle nubi molecolari giganti, il cui gas residuo, una volta che le stelle sono formate, viene spazzato via dal forte vento stellare. Entro pochi milioni di anni, gran parte delle stelle pi\u00f9 luminose dell'associazione esplodono come supernovae, mentre le stelle pi\u00f9 piccole sopravvivono per molto pi\u00f9 tempo, avendo una massa inferiore. Si crede che la gran parte delle stelle della nostra Galassia siano in origine appartenute ad associazioni OB. Paradossalmente, si possono conoscere pi\u00f9 facilmente le associazioni OB di altre galassie piuttosto che della nostra, a causa della presenza delle nubi oscure che mascherano la gran parte degli oggetti interni alla Via Lattea.\nLe associazioni OB del Complesso di Cefeo sono le principali responsabili dell'eccitazione dei gas e delle polveri, che diventano luminose e possono essere osservate anche otticamente.\nCepheus OB2.\nCepheus OB2 \u00e8 la pi\u00f9 orientale e la pi\u00f9 meridionale delle varie associazioni di Cefeo; fu scoperta nel 1968 e si trova a breve distanza, sia in termini prospettici che reali, dal grande complesso nebuloso oscuro che forma la Fenditura del Cigno ed \u00e8 quasi a contatto con l'associazione Cygnus OB7. La distanza da noi \u00e8 stimata in circa 800 parsec, ossia comparabile con le nubi della Fenditura, con cui condivide pure la stessa velocit\u00e0 radiale. Sono note 75 stelle membri molto brillanti, fra le quali si trova la gigante blu fuggitiva .\nSi crede che Cepheus OB2 sia divisa in due sottogruppi di diverse et\u00e0: il pi\u00f9 giovane, catalogato come Cepheus OB2b, coincide con l'ammasso aperto Tr 37, uno dei pi\u00f9 giovani ammassi conosciuti, con un'et\u00e0 stimata sui 3,7 milioni di anni; negli anni settanta si \u00e8 suggerito che la brillante stella (La \"Stella Granata\") fosse un membro di Tr 37, mentre la principale responsabile dell'eccitamento della grande nebulosa che appare associata all'ammasso, IC 1396, appartiene a quest'associazione. Il secondo sottogruppo, Cepheus OB2a, contiene un gran numero di stelle massicce evolute che si sono sparse in una vasta area compresa fra le latitudini galattiche 100\u00b0\u2013106\u00b0 e longitudini +2\u00b0\u2013+8\u00b0; la sua et\u00e0 \u00e8 stimata sugli 8 milioni di anni e contiene al suo interno l'ammasso NGC 7160. Cepheus OB2a \u00e8 circondato da una struttura nebulosa ad anello, la Bolla di Cefeo, forse ci\u00f2 che resta dell'esplosione di un'antica supernova; questa esplosione potrebbe essere stata la causa dell'avvio dei processi di formazione stellare che hanno portato alla nascita dell'associazione, come sembra essere testimoniato dalla presenza di alcune regioni H II e sorgenti di radiazione infrarossa che paiono contenere giovani stelle in formazione.\nStudi sulla metallicit\u00e0 delle stelle dell'associazione indicano che queste sono povere di metalli. Le stelle di piccola e media massa appartengono a diverse popolazioni stellari e sono nate in tempi diversi e in vari sottogruppi durante l'evoluzione dell'associazione; i gruppi di stelle di piccola massa coetanee si troverebbero in entrambe le sottoassociazioni di Cepheus OB2.\nCepheus OB3.\nCepheus\u00a0OB3 appare di dimensioni apparentemente pi\u00f9 ridotte rispetto alla precedente, sebbene la distanza, stimata sui 725 parsec, sia paragonabile a quella del precedente; al suo interno si trovano una quarantina di stelle giovani e brillanti. Studi fotometrici condotti negli anni novanta hanno ridefinito questa lista di componenti, estendendola alle stelle pi\u00f9 deboli.\nCome la precedente, anche questa associazione mostra evidenze di una suddivisione delle sue stelle membri in due sottogruppi, catalogati come Cepheus\u00a0OB3a e Cepheus\u00a0OB3b, la cui caratteristica discriminante \u00e8 l'et\u00e0: Cepheus\u00a0OB3a sarebbe infatti il pi\u00f9 giovane, con un'et\u00e0 inizialmente stimata sui 4 milioni di anni, mentre il secondo avrebbe 8 milioni di anni; Con l'affinarsi delle tecniche di rilevazione, \u00e8 stata in seguito indicata un'et\u00e0 di 5,5 milioni di anni per il primo e di 7,5 milioni di anni per il secondo. Le stelle pi\u00f9 luminose del sottogruppo Cepheus\u00a0OB3b eccitano i gas di una vicina nebulosa, la regione H II Sh2-155 (la famosa \"Nebulosa Grotta\"). Secondo uno studio condotto sfruttando i dati del Satellite Hipparcos, \u00e8 stato avanzato il dubbio che la gi\u00e0 citata stella fuggitiva possa essere originaria di quest'associazione, e non della precedente.\nTramite una mappatura dell'area dell'associazione al 12CO, \u00e8 stato individuato fin dagli anni settanta un complesso nebuloso molecolare dell'estensione di 20x60\u00a0parsec, nel quale si possono distinguere alcune aree pi\u00f9 dense, catalogate da Cepheus\u00a0A a Cepheus\u00a0F; in alcune di queste, specialmente nella prima, sarebbe molto attiva la formazione stellare, provocata dell'interazione della nube stessa con la regione H II in espansione Sh2-155. Cepheus\u00a0OB3 pu\u00f2 pertanto essere considerata come un esempio di fenomeno di formazione stellare sequenziale.\nCepheus\u00a0A \u00e8 una delle regioni nebulose pi\u00f9 studiate del cielo: si tratta di una regione di formazione stellare di grande massa estremamente attiva, al cui interno sono note diverse sorgenti di origine termica e non termica, alcune piccole regioni H II e forti emissioni di radiazione infrarossa, il tutto in un'area di cielo inferiore a un primo d'arco.\nNell'associazione Cepheus\u00a0OB3 sono note oltre cinquanta sorgenti di raggi X, molte delle quali individuate dal ROSAT; si sospetta che la maggior parte di esse siano originate da stelle T Tauri poste nelle regioni circostanti la nube molecolare (ma non nel suo interno). Sempre ai raggi X, tramite il Chandra X-ray Observatory sono stati scoperti, negli anni duemila, due ammassi aperti molto ricchi, composti da 321 stelle di pre-sequenza principale; uno di questi si estende all'esterno della nube molecolare ed \u00e8 parte dell'associazione Cepheus\u00a0OB3b. Queste osservazioni suggeriscono che la funzione di luminosit\u00e0 ai raggi X di quest'associazione differisca da quella ottenuta con altri ammassi simili, come quello nella Nebulosa di Orione: infatti in Cepheus\u00a0OB3b sono presenti pi\u00f9 stelle con massa inferiore alle 0,3 M\u2609.\nCepheus OB4.\nCepheus OB4 fu scoperta nel 1959, con l'individuazione di 16 stelle giovani e calde comprese in una piccola regione di cielo alle coordinate galattiche l=118\u00b0, b=+4\u00b0, compreso l'ammasso aperto Berkeley 59; appare connesso con una nebulosa oscura molto densa e irregolare contenente alcune regioni a emissione, fra le quali la densa regione H II Sh2-171 (Ced\u00a0214 o W1) al centro e NGC 7822 a nord. L'associazione sarebbe composta da 42 giganti blu, poste alla distanza di 845 parsec da noi; esiste inoltre una correlazione fra la luminosit\u00e0 e l'arrossamento di queste componenti: infatti le stelle di classe spettrale O e B si trovano solo nelle regioni interne alla nube, mentre le componenti di classe B pi\u00f9 tendenti al bianco ne sono poste al di fuori, a causa soprattutto dell'incompletezza dei rilevamenti. L'et\u00e0 delle stelle dell'associazione sarebbe compresa fra 0,6 e 6 milioni di anni.\nCome le altre due associazioni, anche Cepheus\u00a0OB4 consiste in due aree con propriet\u00e0 dinamiche ed evoluzionistiche differenti: la pi\u00f9 antica e pi\u00f9 dispersa di queste si estende in un'area di 15' (pari a circa 4 parsec) di diametro ed \u00e8 situata sul bordo meridionale di una struttura nebulosa circolare chiamata \"Cepheus Loop\" (Anello di Cefeo); tramite il moto proprio delle sue componenti si \u00e8 individuato il suo possibile punto di formazione, situato presso il centro di quello che \u00e8 ora il Cepheus Loop. Il Cepheus Loop sarebbe stato cos\u00ec originato dal vento stellare delle stelle dell'associazione e si \u00e8 in seguito espanso fino a raggiungere altre nubi molecolari; dall'esito di questi scontri si sarebbe poi formato l'ammasso aperto Berkeley 59.\nStudiando la morfologia e le dinamiche delle regioni H II associate a Cepheus\u00a0OB4 a varie linee di emissione, si \u00e8 scoperta l'esistenza di due strutture a guscio in espansione: una di queste, del raggio di 0,7\u00b0, contiene le nebulose NGC\u00a07822 e Sh2-171, pi\u00f9 la gran parte delle stelle dell'associazione, il cui vento stellare favorisce la sua espansione; l'altra struttura, del raggio di 1,5\u00b0, \u00e8 centrata sulla seconda nebulosa e potrebbe essere il risultato di un'esplosione di supernova o dell'azione del vento stellare delle stelle pi\u00f9 massicce. Indagando invece la distribuzione spaziale e le propriet\u00e0 dinamiche del mezzo interstellare dell'area, si \u00e8 scoperta un'ulteriore struttura a bolla, il cui centro ricade alle coordinate galattiche l=122\u00b0, b=+10\u00b0; data una distanza di 800 parsec, \u00e8 stato calcolato che il raggio della bolla dovrebbe essere pari a circa 100 parsec, una velocit\u00e0 di espansione di 0,4 km/s e una massa di idrogeno neutro pari a 99.000\u00a0M\u2609. All'interno delle nubi oscure presenti in questa regione sono state identificate diverse sorgenti con linee di emissione H\u03b1, alcune delle quali sarebbero stelle T Tauri.\nCepheus OB6.\nL'associazione Cepheus\u00a0OB6 \u00e8 visibile in direzione delle coordinate galattiche l=104\u00b0, b=-0,5\u00b0, in sovrapposizione all'associazione Cepheus\u00a0OB2; fu scoperta nel 1999, identificando un gruppo di 27 stelle riportate nel catalogo Hipparcos, fra le quali spicca la celebre supergigante , il prototipo delle variabili cefeidi. Queste componenti mostrano una debole concentrazione e, a differenza delle altre associazioni di Cefeo, si distinguono per una gamma pi\u00f9 ampia di classi spettrali: le componenti maggiori sono infatti 6 di classe B, 7 di classe A, 1 di classe F, 2 di classe G e 3 di classe K; si tratta dunque di un gruppo di stelle pi\u00f9 antico, ossia un'antica associazione OB in fase evoluta: la stella pi\u00f9 tendente al blu \u00e8 di classe B5III, che indica un'et\u00e0 di circa 50 milioni di anni. La distanza di quest'associazione \u00e8 stimata sui 270\u00b112 parsec. Non sono stati scoperti sottogruppi di quest'associazione.\nIn uno studio delle orbite galattiche delle stelle vicine \u00e8 stata avanzata l'ipotesi che alcuni membri dell'Associazione di AB Doradus siano state in interazione con Cepheus\u00a0OB6 circa 38 milioni di anni fa; quest'incontro ravvicinato avrebbe fatto scattare la formazione delle stelle dell'associazione AB Doradus, le cui stelle fra l'altro sono coetanee di quelle dell'associazione di Cefeo."}
{"id": "2266001", "revid": "599013", "url": "https://it.wikipedia.org/wiki?curid=2266001", "title": "David Mic\u00f3", "text": "Carriera.\nHa partecipato al campionato Europeo Velocit\u00e0 della 125GP per alcuni anni, ottenendo un 26\u00ba posto nel 1996, un 13\u00ba nel 1997, un 29\u00ba nel 1998 e un 43\u00ba nel 2000.\nPer quanto riguarda le competizioni del motomondiale, esordisce nella stagione 1999, nella classe 125 con una Aprilia del team C.C. Valencia, avendo ottenuto una wild card per partecipare al Gran Premio motociclistico della Comunit\u00e0 Valenciana; grazie al 9\u00ba posto al traguardo e ai 7 punti ottenuti, giunge 28\u00ba nella classifica dell'anno.\nCorre altri due Gran Premi nel motomondiale 2000, senza per\u00f2 ottenere punti."}
{"id": "2266004", "revid": "228587", "url": "https://it.wikipedia.org/wiki?curid=2266004", "title": "Helvetia (disambigua)", "text": ""}
{"id": "2266006", "revid": "729019", "url": "https://it.wikipedia.org/wiki?curid=2266006", "title": "Pallavolo femminile ai VI Giochi panamericani", "text": "Il V campionato di pallavolo femminile ai Giochi panamericani si \u00e8 svolto dal 31 luglio al 12 agosto 1971 a Cali, in Colombia, durante i VI Giochi panamericani. Al torneo hanno partecipato 9 squadre nazionali nordamericane e sudamericane e la vittoria finale \u00e8 andata par la prima volta a Cuba.\nPodio.\nCampione.\nCuba(Primo titolo)\nSecondo posto.\nPer\u00f9\nTerzo posto.\nMessico"}
{"id": "2266008", "revid": "98077", "url": "https://it.wikipedia.org/wiki?curid=2266008", "title": "Si vales bene est ego valeo", "text": ""}
{"id": "2266015", "revid": "1632387", "url": "https://it.wikipedia.org/wiki?curid=2266015", "title": "Stone Cold Sober (Tankard)", "text": "Stone Cold Sober \u00e8 il quinto album in studio dei thrashers tedeschi Tankard\nTracce.\nNel 2005 l'album viene rimasterizzato e gli vengono aggiunte 3 live bonus track prese dal video Open All Night, inoltre\n\"Of strange people talking under Arabian skies\" viene ridotta di pochi secondi e quei pochi secondi vengono trasformati in una nuova traccia che viene chiamata \"Outro\"."}
{"id": "2266022", "revid": "22551687", "url": "https://it.wikipedia.org/wiki?curid=2266022", "title": "Tarunzio", "text": ""}
{"id": "2266027", "revid": "290023", "url": "https://it.wikipedia.org/wiki?curid=2266027", "title": "Romanico sardo", "text": ""}
{"id": "2266031", "revid": "986213", "url": "https://it.wikipedia.org/wiki?curid=2266031", "title": "Charles FitzCharles, I conte di Plymouth", "text": "Biografia.\nCharles FitzCharles nacque intorno al 1657, quando suo padre, Carlo II Stuart, era in esilio lontano dall'Inghilterra. Sua madre, Catherine Pegge, appartenente a un'antica famiglia inglese, era figlia di Thomas Pegge di Yeldersley.\nCarlo venne educato in Spagna, dove si merit\u00f2 l'appellativo di \"Don Carlos\". Il 28 luglio 1675 il re, tornato sul trono gi\u00e0 nel 1660 in seguito alla restaurazione inglese, lo nomin\u00f2 Pari d'Inghilterra concedendogli il titolo di barone di Dartmouth, visconte Totness e conte di Plymouth. Il 19 settembre 1678 presso Wimbledon, nel Surrey, Charles spos\u00f2 Lady Bridget Osborne, figlia di Thomas Osborne, I duca di Leeds. Thomas Osborne era uno dei pi\u00f9 fidi ministri di Carlo II e occupava il posto di Lord High Treasurer.\nCharles era amico del poeta drammatico Thomas Otway e di John Sheffield, I duca di Buckingham e Normanby.\nNel 1680 venne nominato governatore dell'avamposto inglese nella colonia di Tangeri, e venne inviato sul posto al comando del The King's Own Royal Regiment come colonnello dal 13 luglio 1680; mentre combatteva contro i turchi, Charles si ammal\u00f2 di dissenteria e mor\u00ec poco dopo, alla giovane et\u00e0 di ventitr\u00e9 anni. Con la sua morte si estinse anche il titolo di conte di Plymouth che per\u00f2 venne ricreato due anni dopo per Thomas Hickman-Windsor, VII barone Windsor (1627\u20131687).\nIl corpo del giovane conte venne riportato in Inghilterra e sepolto il 18 gennaio 1681 nell'abbazia di Westminster. Sua moglie, si rispos\u00f2 nel 1706 con Philip Bisse, vescovo di Hereford.\nMatrimonio.\nIl 19 settembre 1678 a St Mary's Church, Wimbledon, nel Surrey, spos\u00f2 lady Bridget Osborne, terza figlia di Thomas Osborne, I duca di Leeds, Lord High Treasurer del regno. La coppia non ebbe figli."}
{"id": "2266035", "revid": "1964823", "url": "https://it.wikipedia.org/wiki?curid=2266035", "title": "Hellas Verona Football Club 2008-2009", "text": "Statistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "2266041", "revid": "767487", "url": "https://it.wikipedia.org/wiki?curid=2266041", "title": "4 amiche e un paio di jeans 2", "text": "4 amiche e un paio di jeans 2 (\"The Sisterhood of the Traveling Pants 2\") \u00e8 un film del 2008, sequel di \"4 amiche e un paio di jeans\" del 2005. Le attrici originali (Alexis Bledel, America Ferrera, Blake Lively e Amber Tamblyn) ritornano come protagoniste nel film, che questa volta \u00e8 stato diretto da Sanaa Hamri. Il film \u00e8 basato sulla serie di libri \"Quattro amiche e un paio di jeans\", in particolare da \"Per sempre in blu\", ma incorporando scene e trame da \"La seconda estate\" e \"Il tempo delle scelte\". Il film \u00e8 stato distribuito in America il 6 agosto 2008.\nTrama.\nNell\u2019estate dopo il loro primo anno di college, rivisitiamo le quattro amiche che sono state divise per tutto l'anno e programmano di trascorrere l'estate separate fino a quando grazie ai magici pantaloni, si riuniscono. \"Bridget\" (Blake Lively) fa visita a sua nonna Greta (Blythe Danner) in Alabama per chiederle informazioni sul suicidio di sua madre a causa della depressione. \"Lena\" (Alexis Bledel) rincontra la sua ex fiamma Kostas (Michael Rady), che si \u00e8 sposato in Grecia. \"Tibby\" (Amber Tamblyn) spaventata da una possibile gravidanza, allontana Carmen. \"Carmen\" (America Ferrera) fa un'audizione per il ruolo di \"Perdita\", messa in scena da un laboratorio di recitazione nel Vermont. Quando la sorella di Lena, Effie (Lucy Hale) ruba e perde il paio di jeans in Grecia, la Sorellanza prosegue.\nBridget Vreeland.\nBridget scopre delle lettere nascoste da sua nonna Greta, allontanatasi da suo padre (Ernie Lively, vero padre dell'attrice Blake). Lui dice di averlo fatto per proteggerla, ma Bridget controbatte con rabbia dicendogli che lei si prende cura di se stessa da sola, ormai da anni. In Turchia per uno scavo archeologico con la professoressa Nasrin (Shohreh Aghdashloo) decide in seguito di abbandonarlo per andare a trovare la nonna in Alabama che sua madre, suicidatasi a 35 anni, usava visitare spesso. Greta le spiega che sua madre neg\u00f2 che la sua depressione stesse peggiorando. Il padre di Bridget fu d'accordo con lei, ma Greta no, cos\u00ec ella decise di tagliare i ponti con entrambi. Bridget \u00e8 preoccupata che lei possa diventare come sua madre e avere la stessa vita infelice. Greta la rassicura, dicendole che lei \u00e8 pi\u00f9 forte di quanto su madre sia mai stata. La conversazione porta Bridget e sua nonna ad avvicinarsi, ed aiuta Bridget ad riconciliarsi con il padre.\nLena Kaligaris.\nLena, in Grecia per il funerale del suo papou, rincontra Kostas, che adesso \u00e8 sposato, e sta per diventare padre. Lena ritorna al RISD (Rhode Island School of Design) ed esce con il modello di nudo della sua classe, Leo (Jesse Williams), un artista che posa in cambio dello studio. Kostas visita Lena a scuola dopo che la moglie gli ha rivelato che non era mai stata incinta, e che il matrimonio \u00e8 stato annullato. Lena gli crede ma gli dice che ormai loro non sono le stesse persone che erano quando si sono conosciuti. Pi\u00f9 tardi mentre \u00e8 insieme a Leo, si rende conto che alcune persone si innamorano solo una volta, e che lei ama ancora Kostas. Lei va da Kostas ed i due si riconciliano nella sua barca. Dicendosi che si amano ancora, i due si baciano.\nTibby Rollins.\nTibby lavora in video store a New York, mentre prende lezioni di sceneggiatura alla NYU, il suo professore le fa pressioni affinch\u00e9 finisca di scrivere la sua sceneggiatura. Lei \u00e8 fidanzata con Brian (Leonardo Nam) e dormono insieme, ma il preservativo si rompe. Spaventata all'idea di essere rimasta incinta, scappa dalle sue amiche, usando il suo script come scusa. Rompe con Brian e d\u00e0 a Effie la sorella minore di Lena, il permesso di uscirci insieme. Lena prende a Tibby un test di gravidanza, come da lei richiesto, ma a Tibby viene il ciclo prima che possa usarlo. Ella guida fino in Vermont, sperando nel supporto di Carmen. Dopo aver discusso su chi si ignora di pi\u00f9, Tibby se ne va. Tibby va a casa di Brian e gli chiede scusa.\nCarmen Lowell.\nCarmen frequenta un laboratorio teatrale nel Vermont, spinta dalla sua compagna di studi a Yale, Julia (Rachel Nichols). Julia \u00e8 a suo agio nel mondo della recitazione ed \u00e8 amica con il regista, Bill (Kyle MacLachlan), mentre Carmen \u00e8 incerta a quale mondo ella appartenga. Carmen fa cadere accidentalmente il sipario sul compagno di classe di Ian (Tom Wisdom), durante la sua audizione per Il racconto d'inverno. Dopo aver visto Julia fare l'audizione per il ruolo di Perdita, ella incoraggia Carmen a provare. La ragazza racconta di come lei si senta connessa con Perdita, ed ottiene la parte. Julia, invece, ottiene una piccola parte, ingelosendosi, ma comunque promette di aiutarla.\nInizialmente incerta sulle sue capacit\u00e0 recitative, Carmen diventa pi\u00f9 sicura riguardo al suo talento quando questo viene riconosciuto dal regista e dagli altri attori, tra cui Ian, con il quale inizia un rapporto di amicizia civettuola. Julia diventa sempre pi\u00f9 gelosa, e la concorrenza per Ian sconvolge Carmen.\nCarmen crede che Ian preferisca stare con Julia, cos\u00ec rifiuta le sue offerte di fare pratica e fa vacillare le prove. Inoltre, la sensazione che le sue amiche l'abbiano ignorata tutto l'anno, spinge Carmen ad andare via, ma poco dopo Carmen si riconcilia con Tibby dopo che sua madre Christina (Rachel Ticotin) \u00e8 entrata in travaglio. Ian consola Carmen, e rivela di preferirla a Julia. Intanto, Julia cerca di convincere il regista ad escludere Carmen dallo spettacolo, ma lui rifiuta. Carmen ascolta la conversazione e, dopo un\u2019ottima performance teatrale, litiga con Julia.\nEdizione italiana.\nIn questo film si assiste ad un cambio di doppiatrici delle protagoniste; a parte Domitilla D'Amico che mantiene il personaggio di Bridget, Tibby viene doppiata da Alessia Amendola (che gi\u00e0 l'aveva doppiata nella serie TV \"Joan of Arcadia\"), Lena viene doppiata da Myriam Catania e infine Carmen viene doppiata da Letizia Scifoni)."}
{"id": "2266044", "revid": "57342", "url": "https://it.wikipedia.org/wiki?curid=2266044", "title": "Danilo De Girolamo", "text": "Biografia.\nSi \u00e8 diplomato alla Bottega Teatrale di Firenze, tra i suoi insegnanti ha avuto Vittorio Gassman, Anthony Quinn, Giorgio Albertazzi, Ettore Scola, Gigi Proietti e molti altri. Ha recitato, diretto da Vittorio Gassman, in Macbeth e in vari spettacoli per il Teatro Popolare di Roma, il Teatro Stabile di Torino, il Teatro Stabile dell'Aquila e per altre compagnie private, partecipando anche al Festival dei Due Mondi di Spoleto e a Citt\u00e0 Spettacolo, la rassegna teatrale estiva che ogni anno si tiene a Benevento. Dal 1985, sempre alla Bottega Teatrale di Firenze, ha iniziato a insegnare Conformazione della parola e Recitazione, attivit\u00e0 svolta anche presso altre scuole di recitazione come l'Istituto nazionale del dramma antico di Siracusa e il Teatro Bellini di Napoli. \u00c8 stato inoltre invitato a tenere alcune lezioni al master che ha per tema il sottotitolaggio e l'adattamento dei dialoghi istituito dall'Universit\u00e0 di Bologna, sede di Forl\u00ec, e ha tenuto alcuni incontri con gli studenti delle universit\u00e0 romane de La Sapienza e Roma Tre.\nNel 2004 fu eletto alla presidenza dell'ANAD - Associazione Nazionale Attori Doppiatori. \u00c8 stato membro del direttivo nazionale del Sindacato Attori Italiano, delegato dei soci dell'Imaie (Istituto Mutualistico Artisti Interpreti ed Esecutori) e membro del Comitato Consultivo del Nuovo Imaie.\nCome doppiatore era la voce ufficiale degli attori Alan Cumming, Vincent Gallo e Ulrich Tukur. Inoltre doppi\u00f2 David Thewlis nei film della saga di \"Harry Potter\" e Jack Davenport nella saga di \"Pirati dei Caraibi\".\n\u00c8 stato la voce italiana di molti personaggi dei film d'animazione, tra i quali Glugl\u00f9 in \"Alla ricerca di Nemo\", Fungo in \"Monsters &amp; Co.\" e Gru in \"Kung Fu Panda, Kung Fu Panda 2 e Kung Fu Panda - Mitiche avventure.\"\nPer le serie televisive ha doppiato Andy Hallett in \"Angel\", Milo Towmey in \"My Spy Family\", Alan Cumming in \"The Good Wife\" e Mark Moses in \"Desperate Housewives\".\n\u00c8 stato direttore del doppiaggio di serie a cartoni animati come \"Phineas e Ferb\", di telefilm come \"Hannah Montana\", \"Dirty Sexy Money\" e \"Make It or Break It - Giovani campionesse\" e di film come \"Mr. 3000\" e \"The Descent - Discesa nelle tenebre\".\nHa prestato la sua opera in qualit\u00e0 di cantante, oltre che di doppiatore, per le versioni italiane di molti prodotti Disney come \"Bear nella grande casa blu\" e \"\", interpretando pi\u00f9 di 200 brani.\n\u00c8 stato per molti anni la voce narrante nella lettura dei testi della trasmissione radiofonica di approfondimento religioso \"Uomini e profeti\" in onda su Rai Radio 3.\nLa morte.\nMuore improvvisamente a Roma il 9 maggio 2012 a 56 anni a causa di un infarto; i funerali si sono celebrati il 12 maggio nella Chiesa degli Artisti a Piazza del Popolo, in seguito il suo corpo fu cremato e le ceneri custodite dai familiari."}
{"id": "2266050", "revid": "71433", "url": "https://it.wikipedia.org/wiki?curid=2266050", "title": "Quattro amiche ed un paio di jeans 2", "text": ""}
{"id": "2266053", "revid": "1632387", "url": "https://it.wikipedia.org/wiki?curid=2266053", "title": "Metal (Annihilator)", "text": "Metal \u00e8 il dodicesimo album in studio della thrash metal band canadese Annihilator: l'album \u00e8 stato prodotto con la collaborazione di diversi artisti famosi nella scena metal, quali Angela Gossow e Michael Amott degli Arch Enemy, Jesper Str\u00f6mblad degli In Flames, Alexi Laiho dei Children of Bodom e molti altri.\nTracce.\nBonus Track.\nNell'edizione giapponese venne aggiunta una bonus track.\nEdizione speciale.\nVenne pubblicata anche un'edizione speciale del disco che conteneva in aggiunta al normale disco un secondo CD."}
{"id": "2266060", "revid": "109825714", "url": "https://it.wikipedia.org/wiki?curid=2266060", "title": "Lectura Dantis (Carmelo Bene)", "text": "La \"Lectura Dantis per voce solista\" \u00e8 la prima di una serie di letture della Divina Commedia tenuta da Carmelo Bene, declamata dall'alto della Torre degli Asinelli, il 31 luglio del 1981 per commemorare l'anniversario della strage della stazione di Bologna.\nRiprese televisive bocciate.\nCome viene raccontato in modo immaginifico e ironico in \"Sono apparso alla Madonna\" e in \"Vita di Carmelo Bene\", l'artista salentino si trov\u00f2 coinvolto, suo malgrado, in beghe di partito che si ripercossero anche sul consiglio d'amministrazione Rai, per cui il craxiano Massimo Pini bocci\u00f2 il progetto delle riprese televisive dell'evento.\nDell'esecuzione delle letture era rimasto soltanto un breve videoclip, finch\u00e9, all'inizio del 2006, a 25 anni dall'avvenimento, la giovane videomaker Angela Tomasini ritrov\u00f2 una cassetta VHS registrata la sera dello spettacolo, che \u00e8 stata edita insieme a un volume curato da Rino Maenza nel 2008 da Marsilio. La cassetta video ripropone la cornice storico-culturale dell'evento, dalla sua ideazione alla sua attuazione, con l'eco delle polemiche, le testimonianze di chi ha partecipato, i commenti, le critiche e le recensioni dei giornali di allora.\nL'evento.\nFu un evento storico memorabile, e, in pi\u00f9, quasi da guinness dei primati, non si era mai verificato che una lettura in pubblico di questo tipo avesse un numero cos\u00ec alto di ascoltatori, paragonabile solo a quello delle pi\u00f9 grandi manifestazioni rock. Carmelo Bene ne rievoca, in un italiano alquanto arcaico, l'esperienza in un capitolo appositamente dedicato del libro \"Sono apparso alla Madonna\"...\nRievocando poi in modo mirabile il monologo tratto da \"Nostra Signora dei Turchi\", perfettamente intercalato e attinente a questo incredibile evento...\nIl successo della \"Lectura Dantis\" fu enorme; nei giorni seguenti settimanali, quotidiani, televisione, furono unanimi nel definire quell'evento straordinario e irripetibile."}
{"id": "2266061", "revid": "1573940", "url": "https://it.wikipedia.org/wiki?curid=2266061", "title": "Cladonia amaurocraea", "text": "Cladonia amaurocraea \u00e8 una specie di lichene appartenente al genere Cladonia, dell'ordine Lecanorales.\nIl nome deriva dal greco , \"amaur\u00f2s\", cio\u00e8 indistinto, appena percettibile, per le dimensioni del tallo.\nCaratteristiche fisiche.\nIl tallo primario in forma simile a frutice \u00e8 di piccole dimensioni, da cui fuoriescono podezi di forma fittamente ramificata, somiglianti a cespugli, con un cortex presente alla base.\nHabitat.\nDi norma cresce fra le pietre nei terreni di media e alta montagna.\nLocalit\u00e0 di ritrovamento.\nPressoch\u00e9 cosmopolita, \u00e8 stata rinvenuta in particolare in India, Polonia, Finlandia, Svezia, Isole Svalbard, USA (Minnesota, Maine, Michigan, New Hampshire, Vermont, Alaska, Wisconsin), Giappone, Mongolia, Cina (Tibet, Hebei, Jilin, Xinjiang, Xizang, Yunnan), Austria, Repubblica Ceca, Danimarca, Germania, Islanda, Norvegia, Spagna, Canada (Alberta, Columbia britannica, Ontario, Manitoba, Saskatchewan, Nunavut, Terranova, Labrador), Groenlandia, Argentina, Romania, Corea del Sud.\nIn Italia \u00e8 stata rinvenuta in molte valli del Trentino-Alto Adige, \u00e8 infatti presente in quasi tutta la regione; nella parte settentrionale del Veneto e nelle province pi\u00f9 settentrionali della Lombardia; folte comunit\u00e0 sono presenti anche in Valle d'Aosta e nelle valli piemontesi al confine con la Francia; pochi esemplari sono stati reperiti in Friuli.\nTassonomia.\nSecondo alcuni autori sarebbe \"Cladonia capitellata var. capitellata\".\nQuesta specie attualmente \u00e8 riferita alla sezione Unciales e presenta, al 2008, le seguenti forme, sottospecie e variet\u00e0:"}
{"id": "2266065", "revid": "123205978", "url": "https://it.wikipedia.org/wiki?curid=2266065", "title": "Giuseppe Santomaso", "text": "Biografia.\nGli anni della formazione.\nNato a Venezia, da un orafo che pensa d'avviarlo al suo stesso mestiere, Santomaso invece rivela subito una predisposizione alla pittura, per cui inizia la sua formazione prima alla Fondazione Bevilacqua La Masa, poi all'Accademia di Belle Arti di Venezia, diventando amico dello scultore Alberto Viani. Il suo stile \u00e8 naturalistico e figurativo, come in molti giovani artisti: alla XIX Biennale di Venezia del 1934 partecipa con l'opera \"Figura\" e l'anno successivo partecipa anche alla mostra dei quarant'anni della Biennale di Venezia.\nL'ambiente veneziano, che pure rimarr\u00e0 come impronta indelebile nella poetica dell'artista, si rivela per\u00f2 troppo angusto e provinciale: comincia il confronto con l'arte dell'avanguardia prima attraverso la rivista \"Verve\", che in seguito lo porta (nel 1937) nei Paesi Bassi per lo studio diretto degli impressionisti e dei \"fauves\". Un secondo elemento cromatico si unisce alla tradizione veneta del colore: l'impressione che gli deriva dall'uso del colore in Van Gogh \u00e8 tale che ritroveremo traccia di quell'esasperato cromatismo fin nelle ultime opere dell'artista.\nA Parigi visita le grandi mostre internazionali: di fronte alle opere di Matisse, Braque, Pierre Bonnard e Picasso esposte nella capitale artistica della Francia rimane allo stesso tempo ammirato ed irritato. La sua prima mostra personale avviene proprio a Parigi nel 1939 (Galerie Rive Gauche).\nIl cubismo e la secessione.\nI primi anni quaranta sono il periodo delle nature morte (\"Natura morta con bucranio\", 1941; \"La brocca di peltro\", 1943). Espone alla Quadriennale di Roma nel 1943 e nel 1945 illustra il libro di Paul \u00c9luard \"Grand Air\", primo importante lavoro grafico che avr\u00e0 successivamente una notevole significanza nell'attivit\u00e0 dell'artista.\nNel 1946 aderisce, anzi \u00e8 fra i \"maitres-\u00e0-penser\" del gruppo di artisti antifascisti Nuova secessione artistica italiana, che diventer\u00e0 in seguito Fronte nuovo delle arti: la prima mostra del gruppo alla Galleria della Spiga di Milano di Alberto della Ragione lo vedr\u00e0 tra i protagonisti.\nCaratteristica del gruppo era l'assenza di un comune denominatore: accanto alle istanze pi\u00f9 propriamente sociali, proprie di Guttuso e Pizzinato, altri preferirono esplorare diversi e nuovi campi. Cos\u00ec, Santomaso tender\u00e0 sempre pi\u00f9 a una pittura di raffigurazione di astratte emozioni e tensioni.\nNel 1948 espone a Stoccolma 1948 insieme ad Afro e Birolli. Infuria in quegli anni la polemica fra astrattismo e figurativismo e Santomaso interviene affermando che \"l'immagine creata dall'artista non dipende dalle apparenze fenomeniche della realt\u00e0\". Alla Biennale di Venezia di quello stesso anno, quella degli impressionisti e delle personali di Picasso, Klee e Kokoschka, gli artisti del Fronte, pur suscitando profondo interesse sono gi\u00e0 irrimediabilmente divisi.\nIl Gruppo degli Otto.\nTra il 1949 e il 1950 fra l'imprenditore Giuseppe Verzocchi contatta i pi\u00f9 importanti pittori italiani per la sua raccolta di opere sul tema del lavoro: fra questi c'\u00e8 anche Santomaso, che per, in base al tema, realizza \"Piccola vetreria\" (1949-1950), quadro che, insieme all\"'Autoritratto\", \u00e8 oggi conservato nella Collezione Verzocchi, presso la Pinacoteca Civica di Forl\u00ec.\nPartecipa da allora in modo quasi continuativo alla Biennale (nel 1950, 1952, 1954, 1956, 1962, 1964, 1972, 1986 e 1988). Alla XXVI Biennale del 1952, partecipa all'esperienza del Gruppo degli Otto (con Afro, Birolli, Corpora, Moreni, Morlotti, Turcato, Vedova) gli \"astratto-concreti\", come li defin\u00ec Lionello Venturi: pittori impegnati a trasformare dall'interno la tradizione della pittura figurativa, evidenziando la necessit\u00e0 dell'astrazione, intesa come processo senza limiti prefissati. \"Ricordo verde\" e \"L'ora delle cicale\" sono le sue opere di questa stagione.\nIn questi anni supera le derivazioni cubiste (come nella serie delle \"Finestre\") per approdare ad un surrealismo alla Mir\u00f3 (\"Piccolo cantiere\", del 1952), oppure a un astrattismo nervoso, a cui non sono estranee anche influenze grafiche (\"Il muro del pescatore\", 1954): in quegli anni infatti intensifica anche la produzione grafica.\nNel 1954 gli viene assegnato il Primo Premio per la Pittura Italiana, nel 1956 il Premio Graziano dalla Galleria del Naviglio di Milano e il Premio Marzotto alla Mostra internazionale di pittura contemporanea di Valdagno nel 1958. Dal 1957 \u00e8 docente di pittura all'Accademia di Belle Arti di Venezia, incarico che manterr\u00e0 fino al 1975. Del 1957, inoltre, \u00e8 la sua prima mostra negli Stati Uniti alla \"Grace Borgenicht Gallery\": durante il soggiorno americano incontra gli esponenti dell'Espressionismo astratto e quest'incontro \u00e8 determinante nello sviluppo delle sue tematiche artistiche.\nNella seconda met\u00e0 degli anni Cinquanta si affranca completamente dal contenuto e dalla forma, il colore tende ormai alla pura luce, e la struttura stessa del quadro (\"Dalla parte della Meridiana\", 1956, \"Neri e rossi del canale\", 1958) giunge ormai alle soglie dell'informale, ormai diffuso in Europa e negli Stati Uniti. Tuttavia, a differenza di quasi tutto l'astrattismo informale, non risponde a connotazioni drammatiche, ma \u00e8 sempre tesa alla ricerca inesausta di armonia ed equilibrio (\"Rosso veneziano\", 1959) che caratterizza tutto il suo lavoro.\nArchitetture luminose.\n\u00c8 del 1960 la personale allo Stedelijk Museum di Amsterdam e del 1961 la partecipazione alla Biennale di San Paolo.\nNel 1963 una sua opera viene esposta alla mostra \"Contemporary Italian Paintings\", allestita in alcune citt\u00e0 australiane.\nUna sua retrospettiva nel 1965-66 viene presentata al Kunstverein di Amburgo e poi alla Haus am L\u00fctzowplatz di Berlino e al Museum am Ostwall di Dortmund. Nel 1971 viene pubblicato il libro di poesie \"On Angle\" di Ezra Pound, con sue illustrazioni. La ricerca della luce si accentua sempre di pi\u00f9, le opere sono ormai architetture luminose, i pur sottili legami con l'informale sono ormai superati.\nIl ciclo delle \"Lettere a Palladio\" (1977), esposto alla Fondazione Mir\u00f3 di Barcellona nel 1979, \u00e8 opera di architettonica chiarezza e nitore.\nNel 1981 espone: al West End Galerie di Francoforte, alla Schlosshofgalerie di Ki\u00dflegg, alla Fritz-Winter Haus di Ahlen e al Fort Lauderdale in Florida. La Borgenicht Gallery di New York organizza un'antologica dell'artista nella primavera del 1983. Le ultime opere (\"Rosso gotico\", 1983, \"Blue Simphony\", 1989) confermano il posto di rilievo che l'artista occupa nel panorama della pittura contemporanea italiana. Subito dopo la morte, avvenuta nel 1990, un'importante retrospettiva \u00e8 stata organizzata dalla Pinacoteca Rusca di Locarno. Nel 1991 la Collezione Guggenheim ha reso omaggio all'artista esponendo il ciclo delle sette \"Lettere a Palladio\".\nRiconoscimenti.\n1983: Premio Feltrinelli ex aequo per la Pittura, assegnato dall'Accademia dei Lincei."}
{"id": "2266069", "revid": "1494169", "url": "https://it.wikipedia.org/wiki?curid=2266069", "title": "Point of Origin", "text": "Point of Origin (\"punto d'origine\" in lingua inglese) pu\u00f2 riferirsi a:"}
{"id": "2266072", "revid": "599013", "url": "https://it.wikipedia.org/wiki?curid=2266072", "title": "Renzo Finelli", "text": "Partecip\u00f2 ai XIX Giochi olimpici a Citt\u00e0 del Messico nella specialit\u00e0 dei 1500 metri piani, concludendo al 6\u00ba posto, e nella stessa specialit\u00e0 vinse la medaglia d'oro ai V Giochi del Mediterraneo del 1967 a Tunisi."}
{"id": "2266081", "revid": "22552393", "url": "https://it.wikipedia.org/wiki?curid=2266081", "title": "Monte Ozolo", "text": ""}
{"id": "2266082", "revid": "22552402", "url": "https://it.wikipedia.org/wiki?curid=2266082", "title": "Ozolo", "text": ""}
{"id": "2266083", "revid": "22552411", "url": "https://it.wikipedia.org/wiki?curid=2266083", "title": "Ozol", "text": ""}
{"id": "2266086", "revid": "37401", "url": "https://it.wikipedia.org/wiki?curid=2266086", "title": "Anshan", "text": "Anshan (cinese: \u978d\u5c71; pinyin: \u0100nsh\u0101n) \u00e8 una citt\u00e0-prefettura della Cina nella provincia del Liaoning.\n\u00c8 uno dei maggiori centri per la produzione dell'acciaio della Cina.\nStoria.\nL'origine della citt\u00e0 risale al III secolo a.C., mentre le prime tracce di industrie siderurgiche risalgono all'imperatore Han Wudi (140 a.C.-87 a.C.). Durante la dinastia Tang sorsero numero officine per la lavorazione del ferro. La citt\u00e0 fu distrutta nel 1900 da un incendio e venne ricostruita 10 km pi\u00f9 a nord.\nDurante l'occupazione giapponese della Manciuria (1931-1945) e la costituzione del governo-fantoccio del Manchukuo, l'Impero giapponese potenzi\u00f2 grandemente la preesistente acciaieria di Anshan che divenne il gigantesco complesso siderurgico Sh\u014dwa; le acciaierie Sh\u014dwa di Anshan erano tra le pi\u00f9 grandi del mondo negli anni della seconda guerra mondiale e lavoravano a disposizione della macchina bellica giapponese; divennero quindi anche l'obiettivo dei bombardamenti strategici americani condotti dai Boeing B-29 Superfortress nel 1944-45 a partenza dalle basi in Cina.\nDopo la caduta del Manchuokuo e l'invasione della Manciuria da parte dell'Armata Rossa sovietica, le acciaierie furono occupate e cedute ai comunisti cinesi. Il governo della Repubblica Popolare Cinese decise di espandere il vecchio impianto siderurgico Sh\u014dwa di Anshan, fino a farlo diventare il maggiore dell'intera Cina; si guadagn\u00f2 cos\u00ec il nome di \"Capitale cinese dell'acciaio\".\nCuriosit\u00e0.\nL'asteroide 3136 Anshan prende il nome da questa citt\u00e0."}
{"id": "2266089", "revid": "287204", "url": "https://it.wikipedia.org/wiki?curid=2266089", "title": "Prvenstvo Nezavisne Dr\u017eave Hrvatske u nogometu 1941", "text": "L'edizione 1941 del campionato di calcio croato (\"1. HNL\") vide la vittoria finale del Gra\u0111anski Zagabria.\nFu la prima edizione del campionato dopo l'invasione tedesca del Regno di Jugoslavia. Il campionato venne sospeso a met\u00e0 stagione, e il Gra\u0111anski Zagabria venne dichiarato campione"}
{"id": "2266090", "revid": "767487", "url": "https://it.wikipedia.org/wiki?curid=2266090", "title": "Paoay", "text": "Paoay \u00e8 una municipalit\u00e0 di Quarta classe delle Filippine, situata nella Provincia di Ilocos Norte, nella Regione di Ilocos.\nPaoay \u00e8 formata da 31 baranggay:"}
{"id": "2266098", "revid": "224230", "url": "https://it.wikipedia.org/wiki?curid=2266098", "title": "Landtag", "text": "Landtag \u00e8 il termine tedesco per \"Dieta territoriale\", usato per definire l'assemblea legislativa di uno Stato federato (\"Land\").\nAttualmente \u00e8 usato per definire le seguenti istituzioni:\nNel passato \u00e8 stato usato per definire ad esempio:"}
{"id": "2266099", "revid": "357887", "url": "https://it.wikipedia.org/wiki?curid=2266099", "title": "Stuart David Price", "text": ""}
{"id": "2266102", "revid": "767487", "url": "https://it.wikipedia.org/wiki?curid=2266102", "title": "Pasuquin", "text": "Pasuquin \u00e8 una municipalit\u00e0 di Quarta classe delle Filippine, situata nella Provincia di Ilocos Norte, nella Regione di Ilocos.\nPasuquin \u00e8 formata da 33 baranggay:"}
{"id": "2266103", "revid": "1543377", "url": "https://it.wikipedia.org/wiki?curid=2266103", "title": "Discografia dei Pennywise", "text": "La seguente \u00e8 la discografia completa del gruppo hardcore punk statunitense Pennywise.\nA partire dall'album di debutto del 1991, Pennywise, la band ha pubblicato con etichetta Epitaph un disco ogni due anni fino al 2005, per poi pubblicare \"Reason to Believe\" nel 2008. Nonostante siano abbastanza conosciuti negli ambienti skate e snow, il gruppo non ha avuto lo stesso successo commerciale di altri gruppi della scena punk revival, tranne \"Unknown Road\", il quale ha venduto circa 200.000 copie."}
{"id": "2266105", "revid": "399", "url": "https://it.wikipedia.org/wiki?curid=2266105", "title": "Carlo Francesco Dotti", "text": "Biografia.\nFu tra i protagonisti della stagione tardo-barocca di Bologna.\nLa sua opera pi\u00f9 celebre \u00e8 il Santuario della Madonna di San Luca innalzato su una sommit\u00e0 circostante la citt\u00e0, formato da una chiesa a pianta a croce greca chiusa da una cupola ellittica e da un avancorpo dal quale si accede a due padiglioni pentagonali.\nSempre a Bologna, lavor\u00f2, nella prima met\u00e0 del Settecento, alla chiesa di San Domenico, alla Biblioteca dell'Istituto delle Scienze e in diversi palazzi del centro, tra cui Palazzo Marsigli. Nel Palazzo Davia Bargellini esegu\u00ec il progetto dello scalone monumentale intorno al 1730. Inoltre si distinse per l'arco del Meloncello (1721), l'altare di Sant'Ivo in San Petronio e, fuori Bologna, la parrocchiale di Renazzo.\nProgett\u00f2 anche la Porta Vittoria (detta Porta di Sopra) di San Giovanni in Persiceto e la chiesa parrocchiale di San Giovanni Battista a Minerbio.\nA lui \u00e8 anche dedicata una via, proprio vicino alla salita che porta al Santuario della Madonna di San Luca, poco fuori dal centro di Bologna.\nCarlo Francesco \u00e8 il padre del meno celebre architetto bolognese Gian Giacomo Dotti."}
{"id": "2266114", "revid": "599013", "url": "https://it.wikipedia.org/wiki?curid=2266114", "title": "Tbk", "text": ""}
{"id": "2266117", "revid": "2179318", "url": "https://it.wikipedia.org/wiki?curid=2266117", "title": "Jerzy Sas Kulczycki", "text": "Biografia.\nJerzy (Giorgio) Sas Kulczycki nasce in una famiglia della buona borghesia romana. Il padre Sigismondo, di padre polacco e madre italiana, \u00e8 un letterato, poeta e professore di letteratura latina al Liceo Tasso di Roma e nel 1921 lo iscrive all'Accademia Navale di Livorno. Nel 1927 Jerzy \u00e8 promosso Guardiamarina; nella seconda guerra mondiale \u00e8 ufficiale su navi da guerra e partecipa, fra l'altro, alla battaglia di Capo Matapan come ufficiale di tiro. Viene decorato con medaglia di bronzo al valor militare.\nCon l'armistizio di Cassibile decide di non passare alla Repubblica Sociale Italiana e fugge da Trieste, dove si trovava imbarcato come Capitano di fregata sulla nave da battaglia \"Conte di Cavour\", ancora ai lavori di ripristino dopo essere stata gravemente danneggiata dall'attacco portato dagli aerosiluranti inglesi durante il corso della notte di Taranto . Viene quindi incaricato dal governo Badoglio di riunire i militari italiani sbandati e formare dei corpi di resistenza contro i nazi-fascisti.\nSi impegna pertanto attivamente nella formazione delle prime bande partigiane in Veneto.\nDiventa comandante militare in Veneto (primato assoluto nell'Italia occupata), e successivamente consulente del CLN Veneto; costretto a trasferirsi a Milano, \u00e8 il fondatore dei Volontari Armati Italiani su ordine del Maresciallo d'Italia Pietro Badoglio, per poi diventarne Capo di stato maggiore.\nIl comando tedesco pone allora una taglia di tre milioni sulla sua testa. Il 15 aprile 1944 si trova a Genova dove viene arrestato in seguito ad una delazione. \u00c8 trasferito dapprima a Milano nel carcere di San Vittore, poi, nel luglio seguente, viene condotto con altri a Fossoli, presso Carpi, dove viene fucilato (colpo di pistola alla nuca) il 12 luglio 1944, nel vicino campo di tiro di Cibeno e nello stesso giorno di Carlo Bianchi. Egli \u00e8 pertanto una delle vittime dell'Eccidio di Cibeno.\n\u00c8 sepolto a Roma nel Cimitero del Verano nella tomba di famiglia."}
{"id": "2266119", "revid": "767487", "url": "https://it.wikipedia.org/wiki?curid=2266119", "title": "Piddig", "text": "Piddig \u00e8 una municipalit\u00e0 di Quarta classe delle Filippine, situata nella Provincia di Ilocos Norte, nella Regione di Ilocos.\nPiddig \u00e8 formata da 23 baranggay:"}
{"id": "2266123", "revid": "339392", "url": "https://it.wikipedia.org/wiki?curid=2266123", "title": "Locuste", "text": ""}
{"id": "2266129", "revid": "1233442", "url": "https://it.wikipedia.org/wiki?curid=2266129", "title": "BCV Progetti", "text": "BCV Progetti srl \u00e8 un'impresa italiana che opera nel campo dell'ingegneria strutturale.\nProfilo aziendale.\nLa societ\u00e0 viene fondata a Milano nel 1970 da tre soci, Giovanni Colombo, Alberto Vintani e Giulio Ballio, ed \u00e8 tuttora operante nel settore dell'ingegneria strutturale.\nBCV Progetti srl, nel corso degli anni, ha collaborato con diversi architetti italiani, fra cui Mario Bellini, Angelo Mangiarotti, Vittorio Gregotti; frutto di tali collaborazioni sono la Torre di Ricerca (Consorzio Zip) nella zona industriale di Padova e il nuovo Centro Culturale di Torino.\nIn passato l'azienda si \u00e8 occupata anche di ristrutturazione di edifici d'una certa rilevanza storica, come il Ponte dell'Accademia a Venezia, e il Deposito tranviario Messina a Milano.\nLo studio ha realizzato il progetto per la quarta corsia dell'Autostrada A4 nel tratto Milano-Bergamo, e ha progettato il ponte della TAV che incrocia l'autostrada presso Stezzano.\nAlberto Vintani \u00e8 il presidente della societ\u00e0, Giovanni Colombo \u00e8 morto nel 1981, e Giulio Ballio \u00e8 il rettore del Politecnico di Milano."}
{"id": "2266132", "revid": "1543377", "url": "https://it.wikipedia.org/wiki?curid=2266132", "title": "Municipalit\u00e0 locale di Vulamehlo", "text": "La municipalit\u00e0 locale di Vulamehlo (in inglese Vulamehlo Local Municipality) \u00e8 stata una municipalit\u00e0 locale del Sudafrica appartenente alla municipalit\u00e0 distrettuale di Ugu, nella provincia di KwaZulu-Natal. In base al censimento del 2001 la sua popolazione era di 83.045 abitanti.\nNel 2016 \u00e8 stata soppressa e suddivisa tra la municipalit\u00e0 metropolitana di Ethekwini e la municipalit\u00e0 locale di uMdoni.\nIl suo territorio si estendeva su una superficie di ed era suddiviso in 10 circoscrizioni elettorali (\"wards\"). Il suo codice di distretto era KZN211.\nGeografia fisica.\nConfini.\nLa municipalit\u00e0 locale di Vulamehlo confinava a nord con quelle di Richmond e Mkhambathini (Umgungundlovu), a nord e a est con il municipio metropolitano di Ethekwini, a est con quella di uMdoni, a sud con quella di Umzumbe e a ovest con quella di Ubuhlebezwe (Sisonke)."}
{"id": "2266133", "revid": "767487", "url": "https://it.wikipedia.org/wiki?curid=2266133", "title": "Pinili", "text": "Pinili \u00e8 una municipalit\u00e0 di Quinta classe delle Filippine, situata nella Provincia di Ilocos Norte, nella Regione di Ilocos.\nPinili \u00e8 formata da 25 baranggay:"}
{"id": "2266142", "revid": "729019", "url": "https://it.wikipedia.org/wiki?curid=2266142", "title": "Fran\u00e7ois-Gaston de L\u00e9vis", "text": "Biografia.\nCadetto della nobile famiglia dei L\u00e9vis, entr\u00f2 in qualit\u00e0 di tenente nel reggimento della fanteria di marina, all'et\u00e0 di sedici anni. Durante i vent'anni successivi partecip\u00f2 a tutte le operazioni militari avvenute alle frontiere orientali del regno: combatt\u00e9 sul Reno, partecip\u00f2 alla guerra di successione austriaca, attravers\u00f2 la Sassonia e difese la Contea di Nizza agli ordini dello zio, il marchese de Mirepoix. Ferito numerose volte, fu promosso capitano, quindi colonnello nel 1746. Nel 1748 Luigi XV gli confer\u00ec il titolo di cavaliere di San Luigi.\nNuova Francia.\nNell'aprile 1756 fu nominato generale di brigata e comandante in seconda dell'armata francese \ndel Canada. Responsabile della difesa di lago Champlain sino al 1758, prest\u00f2 aiuto a Montcalm nell'assedio di Fort William Henry e nella difesa di Fort Carillon. Promosso maresciallo di campo, partecip\u00f2 alla difesa di Qu\u00e9bec nel 1759 ma fu inviato ad organizzare quella di Montr\u00e9al a partire dalla met\u00e0 di agosto. In seguito alla morte di Montcalm e della presa di Qu\u00e9bec, il 13 settembre, prese il comando delle armate. Nel 1760 marci\u00f2 su Queb\u00e9c e combatt\u00e9 la battaglia di Sainte-Foy, nelle vicinanze della citt\u00e0, cui pose l'assedio ma non pot\u00e9 riprendere in seguito all'arrivo di rinforzi britannici. Si ritir\u00f2 sull'isola di Sant'Elena, nei pressi di Montr\u00e9al, e bruci\u00f2 le proprie bandiere al momento della capitolazione definitiva.\nFrancia.\nAl ritorno in Francia nel 1761 fu promosso tenente generale e continu\u00f2 a mettersi in luce in numerose battaglie; nominato da Luigi XV governatore generale dell'Artois nel 1766, quindi, da Luigi XVI governatore di Arras nel 1780, maresciallo di Francia nel 1783, la sua signoria di Avesne-le-Comte fu eretta a ducato nel 1784. Mor\u00ec ad Arras nel 1787. La vedova e due dei tre figli furono ghigliottinati nel 1794; sopravvisse il terzo, Pierre-Marc-Gaston de L\u00e9vis, politico e membro dell'Acad\u00e9mie fran\u00e7aise."}
{"id": "2266149", "revid": "56620", "url": "https://it.wikipedia.org/wiki?curid=2266149", "title": "Fran\u00e7ois Gaston de L\u00e9vis", "text": ""}
{"id": "2266152", "revid": "1444886", "url": "https://it.wikipedia.org/wiki?curid=2266152", "title": "Badoer", "text": "I Badoer (pronuncia \"Bado\u00e8r\" //) sono una nobile casata veneziana ascritta al patriziato tra le famiglie apostoliche.\nStoria.\nLa questione delle origini.\nIl cognome \u00e8 attestato per la prima volta in un documento del 900 con il quale il doge Pietro Tribuno concedeva al monastero di Santo Stefano di Altino un privilegio per risarcirlo dei danni subiti l'anno prima durante un'invasione di Ungari: tra i firmatari, compare anche un \"Ursus Badovarius\".\nPrima di questa data non si ha alcuna notizia sulla famiglia; ciononostante, un'antica tradizione (\u00e8 attestata nel \"Chronicon Altinate et Chronicon Gradense\" della fine dell'XI secolo) accomuna i Badoer alla famiglia dei Partecipazi, una potente famiglia che aveva dato alcuni dogi durante il IX secolo usando proprio questi precisi termini: \u201dParticiaci, qui Badovarii apelati sunt\u201d ovvero traducendo \u201cI Partecipazi, coloro che sono stati denominati Badoari\u201d.\nUn altro collegamento tra le due casate ci \u00e8 fornito dal diacono Giovanni che ricorda un Badoero Partecipazio fratello del doge Giovanni II. La questione coinvolge particolarmente la figura del doge Orso II (910-932) indicato alternativamente con i cognomi \"Particiaco\", \"Paureta\" o \"Badoer\". Meno incerte sono le informazioni attorno a suo figlio Pietro, che tutte le fonti citano con il cognome Badoer.\nIl diacono Giovanni, al servizio del doge Pietro II Orseolo, annovera nella sua cronistoria il quarto doge della famiglia Partecipazio semplicemente con il nome Urso, ma \u00e8 lo storico Andrea Dandolo, doge della Serenissima, ad assegnargli il nome Particiaco. Consultando poi il catalogo dei patriarchi si evince che questi, insediatosi sul soglio ducale tra l'865 e l'881 sarebbe stato il nipote di Agnello Particiaco (Angelo Partecipazio) morto a Costantinolopoli, omonimo del primo doge della famiglia Partecipazio, fratello del patriarca Vitale I Parteciaco.\nA Urso/Orso I nell'anno 881 succede come doge il coreggente figlio Giovanni II. Questi cerca di assegnare al fratello Badoero il governo della citt\u00e0 di Comacchio. Ferito dal conte di Comacchio Marino e successivamente imprigionato, Badoero pot\u00e9 fare ritorno a Venezia a patto di non vendicare la sua cattiva sorte.\nTornato, mor\u00ec di l\u00ec a poco a causa delle ferite riportate. Ci\u00f2 fin\u00ec per provocare l'ira del doge Giovanni II che mise a ferro e fuoco Comacchio.\nIl doge Giovanni II ammalatosi nomin\u00f2 in un primo tempo come successore il fratello pi\u00f9 giovane Pietro che in seguito per motivi di salute si limit\u00f2 a essere solo coreggente. Alla morte del fratello Pietro nomin\u00f2 correggente l'altro fratello Orso.Ammalatosi nuovamente Giovanni II ed in seguito alla rinuncia del fratello Orso nell'anno 887 si pass\u00f2 alle elezioni di un nuovo doge.\nBisogner\u00e0 aspettare fino all'anno 912 perch\u00e9 il seggio ducale passi ad Orso II, uno degli esponenti della famiglia dei Badoari, i \u201csecondi\u201d Parteciaci. Questi secondo alcuni \u00e8 ritenuto fratello di Vitale Particiaco Paureta, figlio a sua volta di Giovanni Particiaco Paureta.\nSempre secondo l'opinione di altre persone non vi sarebbe un effettivo legame tra i \u201cprimi\u201d dogi Partecipazio e gli \u201cultimi\u201d 2 dogi Partecipazio, Orso II Parteciaco Badoer e Pietro Parteciaco Badoer.\nSta di fatto per\u00f2 che Orso II e Pietro non solo vengono annoverati con lo stesso cognome Parteciaco, ma danno vita ad un nuovo cognome Badoer del tutto assonante con il nome di quel Badoero o Badoaro appartenuto ad un familiare dei \u201cprimi\u201d Partecipazio/Parteciaco.\n\u00c8 proprio lo storico tedesco Gfr\u00f6rer a ricordare come il cognome Badoer sia entrato nella famiglia Partecipazio col summenzionato Badoero appartenente ai \u201cprimi\u201d Partecipazio.\nTuttavia bisogna considerare che sempre secondo lo storico Andrea Dandolo, doge della Serenissima nella sua Chronica Extensa si attesta un legame tra i Partecipazio e i Badoer: egli infatti dichiara che le 2 famiglie i Particiaco/Partecipazio e i Badoari/Badoer sono da ritenersi come un'unica stirpe.\nI primi Badoer.\nI membri della famiglia compaiono sempre pi\u00f9 di frequente in cronache e documenti a partire dalla met\u00e0 del X secolo. Nel sesto anno del dogado di Pietro III Candiano (probabilmente il 947), venne organizzata una spedizione navale contro i Narentani al comando di Orso Badoer e Pietro Rosolo. Nel 953 una \"Iohania Badovario una pariter cum Iohanne et Ursone atque Badovario filiis suis\" una terra e una vigna site a Pellestrina e altri beni a Giovanni Barbani da Malamocco. Il decreto con cui Pietro IV Candiano, nel 960, vietava la tratta degli schiavi \u00e8 sottoscritto anche da un \"Petrus Badovario\".\nNel 982 i Badoer partecipano, a fianco delle pi\u00f9 importanti famiglie veneziane, alla fondazione del monastero di San Giorgio Maggiore, rappresentati da \"Badovario filii Iohanni Badovario\", \"Badovario da Spinale\", \"Urso Badovario\" e \"Petrus Badovario\". L'anno dopo un \"Badoarium Noheli\" \u00e8 inviato presso Ottone II, che allora si trovava a Verona, per rinnovare gli accordi tra Venezia e il Sacro Romano Impero. Nello stesso anno un Orso Badoer partecipava alla rivolta capitanata dai Coloprini e si attestava presso l'Adige nel tentativo di bloccare la Laguna.\nNel 996 un \"Urso Badovario\", in qualit\u00e0 di \u00ab\"advocatus domni Petri ducis Venetiarum et ipsius pallatii Venetiarum\"\u00bb, compariva nel placito di Ottone II riguardante la vertenza tra il Ducato e il vescovo di Belluno attorno ai confini di Cittanova. Nel 998 un altro placido riportava tra i testi \"Baduarius Noheli\", \"Baduarius de Spinale\", \"Ursio Baduarius\".\nQuanto appena riportato non \u00e8 sufficiente per determinare la parentela tra i vari Badoer dell'epoca, certo \u00e8 sufficiente per capire come la famiglia fosse ormai una delle casate pi\u00f9 importante di Venezia.\nVa inoltre osservato come si fossero gi\u00e0 distinti almeno due rami: i Badoer \"da Spinale\", che evidentemente abitavano a Spinalonga (l'attuale Giudecca) e i Badoer \"Noel\". Verso l'inizio del XII secolo questi rami scompaiono: mentre per i \"Noel\" \u00e8 probabile una vera e propria estinzione (avvenuta forse prima del 1118), per i \"da Spinale\" (menzionati per l'ultima volta nel 1112) \u00e8 ipotizzabile il trasferimento in una zona pi\u00f9 vicina al centro cittadino. Va ricordato, infatti, che nel 1084 avviene una riorganizzazione delle giurisdizioni di Venezia con la definizione dei confini parrocchiali, sicch\u00e9 da questo momento i vari rami delle casate verranno distinti dalla contrada di residenza. Membri dei Badoer risultano risiedere a San Luca, San Salvatore, San Giacomo di Luprio, San Lio, San Pantalone, Santa Maria Maddalena, Santo Stefano.\nLa congiura del Tiepolo.\nLa famiglia risult\u00f2 coinvolta nella nota congiura del Tiepolo del 1310: tra i capi della rivolta figurava infatti Badoero di Marco, assieme allo stesso Baiamonte Tiepolo e a Marco Querini (che era, peraltro, suo parente).\nAvendo sposato Mabilia da Lendinara, appartenente ad un'influente famiglia padovana, il Badoer aveva evidentemente il compito di mantenere i contatti con i sostenitori in terraferma, facendo leva soprattutto sul partito filoestense (si era appena combattuta la guerra di Ferrara).\nCome \u00e8 noto, il colpo di mano fall\u00ec miseramente. Mentre la rivolta in citt\u00e0 veniva soffocata, il Badoer, che doveva attaccare via mare, fu bloccato lungo le rive del Brenta a causa di una tempesta. Quando finalmente fu il momento di partire, venne intercettato dal podest\u00e0 di Chioggia Ugolino Giustinian e fatto prigioniero; la sua condanna a morte avvenne il 27 giugno successivo.\nGli anni successivi.\nUn ramo della famiglia abitava nella parrocchia di San Tom\u00e0, dove tuttora si trovano un \"ramo\", un \"sotoportego\" e una \"corte Badoer\".\nAlla casata appartenevano numerose propriet\u00e0 in terraferma, tra le quali spicca villa Badoer, nota anche col nome di \"Badoera\" e, nei documenti d'epoca, \"Fabrica del Magnifico Signor Francesco Badoero in Polesine\", progettata dal Palladio e dichiarata patrimonio dell'umanit\u00e0. Da sottolineare anche Badoere di Morgano (provincia di Treviso), paese sorto attorno alle adiacenze di un'altra villa, la \"Rotonda\" progettata, forse, dal Massari.\nLa prosperit\u00e0 economica di questa famiglia diede addirittura origine al modo di dire \"pien come el Badoer\" per indicare qualcuno di particolarmente ricco.\nI Badoer da Peraga.\nUn ramo familiare padovano che nacque con il matrimonio tra Bolzonella, figlia del ricchissimo e potente Pietro da Peraga e Marino Badoer, podest\u00e0 di Padova. I figli nati dall'unione preferirono conservare il cognome della madre, per dare prosecuzione della schiatta Peraga. Il matrimonio frutt\u00f2 i benefici di diversi territori compresi tra Mirano e Stra (1303). Maggiore esponente di questa casa fu il cardinale Bonaventura."}
{"id": "2266155", "revid": "1543377", "url": "https://it.wikipedia.org/wiki?curid=2266155", "title": "Municipalit\u00e0 locale di uMdoni", "text": "uMdoni \u00e8 una municipalit\u00e0 locale (in inglese uMdoni Local Municipality) appartenente alla municipalit\u00e0 distrettuale di Ugu della provincia di KwaZulu-Natal in Sudafrica. \nIn base al censimento del 2001 la sua popolazione \u00e8 di 62.292 abitanti.\nLa sede amministrativa e legislativa \u00e8 la citt\u00e0 di Scottburgh e il suo territorio si estende su una superficie di ed \u00e8 suddiviso in nove circoscrizioni elettorali (\"wards\"). Il suo codice di distretto \u00e8 KZN212.\nGeografia fisica.\nConfini.\nLa municipalit\u00e0 locale di uMdoni confina a nord e a ovest con quella di Vulamehlo, a nord con il municipio metropolitano di Ethekwini, a est con l'Oceano Indiano e a sud e a ovest con quella di Umzumbe."}
{"id": "2266156", "revid": "110157", "url": "https://it.wikipedia.org/wiki?curid=2266156", "title": "Teoria dello shopping", "text": "Teoria dello shopping \u00e8 un libro di Daniel Miller, docente di antropologia presso l'Universit\u00e0 College di Londra, tramite il quale analizza in profondit\u00e0 il senso e lo scopo delle nostre azioni quotidiane. La prima parte del saggio \u00e8 frutto di una indagine svolta in un quartiere ubicato nel nord di Londra ed \u00e8 caratterizzata dalle argomentazioni dell'autore che definisce l'azione dello shopping e la scelta dei prodotti importanti per sviluppare ed idealizzare le relazioni personali dell'acquirente. Miller si sofferma sull'aspetto della gratificazione, sulle tecniche del risparmio e sui discorsi intorno allo shopping. \nLa seconda parte del saggio si occupa della teoria del sacrificio, esposta dal filosofo francese Bataille, che prevede una connessione fra consumo e sacrificio."}
{"id": "2266157", "revid": "767487", "url": "https://it.wikipedia.org/wiki?curid=2266157", "title": "San Nicolas (Ilocos Norte)", "text": "San Nicolas \u00e8 una municipalit\u00e0 di Quarta classe delle Filippine, situata nella Provincia di Ilocos Norte, nella Regione di Ilocos.\nSan Nicolas \u00e8 formata da 24 baranggay:"}
{"id": "2266163", "revid": "486946", "url": "https://it.wikipedia.org/wiki?curid=2266163", "title": "25 punder", "text": ""}
{"id": "2266167", "revid": "339392", "url": "https://it.wikipedia.org/wiki?curid=2266167", "title": "Ordonance, Q.F. 25 pdr. Mk 2", "text": ""}
{"id": "2266182", "revid": "767487", "url": "https://it.wikipedia.org/wiki?curid=2266182", "title": "Solsona (Filippine)", "text": "Solsona \u00e8 una municipalit\u00e0 di Quarta classe delle Filippine, situata nella Provincia di Ilocos Norte, nella Regione di Ilocos.\nSolsona \u00e8 formata da 22 baranggay:"}
{"id": "2266183", "revid": "71433", "url": "https://it.wikipedia.org/wiki?curid=2266183", "title": "4 amiche ed un paio di jeans 2", "text": ""}
{"id": "2266185", "revid": "938", "url": "https://it.wikipedia.org/wiki?curid=2266185", "title": "Emanuele di Gregorio", "text": ""}
{"id": "2266187", "revid": "834", "url": "https://it.wikipedia.org/wiki?curid=2266187", "title": "Episodi di The Hills (prima stagione)", "text": "La prima stagione del reality considerato \"spin-off\" di Laguna Beach \u00e8 andata in onda sia in America che in Italia nel 2006.\nCast principale: Lauren Conrad, Audrina Patridge, Heidi Montag e Whitney Port.\nCitt\u00e0 nuova, vita nuova.\nDopo aver lasciato gli affetti di Laguna Beach, Lauren si trasferisce a Los Angeles per iniziare una nuova avventura al college. Con lei, la sua migliore amica, Heidi, con la quale divider\u00e0 l'appartamento e alcuni dei corsi di studio. Mentre LC si mostra determinata nel raggiungere il suo obiettivo - lavorare nel mondo della moda - e riesce ad ottenere il posto di stagista al prestigioso magazine di moda Teen Vogue, Heidi sembra molto pi\u00f9 interessata all'ambiente vizioso e mondano di Los Angeles, e spalleggiata dal suo ragazzo, Jordan, e dal suo fedele amico Brian, sempre pi\u00f9 affascinato dalla bella Audrina, rincasa tardi rischiando di saltare il suo primo giorno al college. Nel frattempo, LC stringe amicizia con Whitney, compagna di stage, con la quale si trova nei guai quando fanno entrare Heidi ad un party organizzato da Teen Vogue senza aver avuto il permesso.\nUn cambio di programma.\nDopo il party, LC viene rimproverata da Lisa, redattrice di Teen Vogue. Il suo stage, cos\u00ec come quello di Whitney, non \u00e8 compromesso, ma le due imparano che per il loro bene dovranno tenere Heidi lontana dal loro lavoro. Nel frattempo, Heidi stravolge i suoi piani quando riesce ad ottenere un posto di lavoro in un'agenzia che organizza eventi mondani. Annoiata dai corsi e sorpresa di aver ottenuto il lavoro che ha sempre sognato senza alcuno sforzo, Heidi decide di lasciare l'universit\u00e0, notizia che preoccupa molto LC.\nTelefonata a sorpresa.\nHeidi sbatte il muso contro una difficile realt\u00e0 quando si accorge che il lavoro da Brent non \u00e8 quello che aveva immaginato. L'agenzia, infatti, la impegna con attivit\u00e0 di segreteria in attesa di una sua maturazione professionale che potrebbe garantirle una promozione. La giornata di Lauren non \u00e8 altrettanto entusiasmante. Blaine le assegna un compito da fattorino: raggiungere New York per consegnare un importante abito a Lisa. Tuttavia, una sorpresa l'attende al ritorno a Los Angeles: la telefonata di Jason, il suo ex.\nLauren e Jason parte seconda.\nLC non \u00e8 molto convinta delle intenzioni di Jason, che dopo averla invitata a cena le confessa di essere ancora innamorato di lei. Tuttavia, dopo alcuni suoi affettuosi gesti romantici, la ragazza decide di concedergli una seconda possibilit\u00e0. Alla Bolthouse, Heidi \u00e8 ancora in crisi perch\u00e9 il nuovo lavoro non la entusiasma, e riceve il colpo di grazia quando Brent comunica allo staff che trascorreranno un weekend di follie a Las Vegas per organizzare un evento al quale lei non parteciper\u00e0.\nIl compleanno di Jason.\n\u00c8 il compleanno di Jason e LC ha in serbo per lui un regalo favoloso: un set di mazze da golf, lo sport preferito del suo fidanzato. La giornata, tuttavia, prende una piega inaspettata quando Lisa le chiede di assistere uno dei redattori sul set di un servizio fotografico. Mentre LC \u00e8 affranta dal fatto che non trascorrer\u00e0 il pomeriggio con Jason ed \u00e8 preoccupata di poter arrivare in ritardo alla festa di compleanno che ha organizzato insieme agli amici, Audrina ha un appuntamento con Danny, un modello molto affascinante. Pi\u00f9 tardi, al ristorante, LC \u00e8 dispiaciuta quando Jason la trascura per un motivo che al momento ignora.\nFidanzati + lavoro = guai.\nIl lavoro tiene impegnate Lauren e Heidi. La prima, dopo aver sostenuto un esame, collabora con lo staff di Teen Vogue nell'organizzazione di un'importante sfilata di moda, durante la quale Whitney viene scelta come indossatrice a causa di una modella che ha disertato la passerella. Heidi, invece, ha finalmente l'opportunit\u00e0 di lavorare ad una serata, ma scopre che \u00e8 lo stesso giorno in cui lei e Jordan festeggeranno i loro primi sei mesi di fidanzamento. Per non stargli lontano, lo invita al locale dove sta lavorando, ma i due hanno una brutta discussione quando un ex di Heidi si siede al loro tavolo. Lauren si chiarisce con Jason.\nC'\u00e8 sempre qualcuno che piange.\nLe festivit\u00e0 permettono ai ragazzi di godersi un po' di tempo libero. Heidi \u00e8 perplessa quando scopre dai suoi amici che i loro Natali trascorsi in famiglia sono sempre filati lisci senza che qualcuno scoppiasse in lacrime. Tuttavia, Jordan le risolleva il morale regalando alla sua fidanzata un cucciolo di cane. Qualche giorno pi\u00f9 tardi, durante il veglione di Capodanno, la situazione tra Lauren e Jason degenera quando quest'ultimo si ingelosisce troppo per una telefonata che la ragazza ha ricevuto da un suo ex. Ma Jason riesce a riparare al danno fatto prima dello scoccare della mezzanotte.\nIl compleanno di Lauren.\nPer evitare di rompere con Jason il giorno del suo compleanno, Lauren decide di mentirgli per non ingelosirlo quando Lisa le assegna un nuovo incarico: selezionare giovani fotomodelli per un servizio fotografico. Le audizioni si svolgono agli studi in cui lavora Audrina, la quale ne approfitta per mettere gli occhi su un ragazzo molto attraente. Dopo aver parlato con Jordan e Brian, Jason scopre della bugia di Lauren. Sorprendentemente non si arrabbia con lei, anzi, le organizza una romantica cena a lume di candela come regalo di compleanno.\nIn amore non esiste n\u00e9 ma n\u00e9 forse.\nLa storia d'amore tra Heidi e Jordan sta per terminare definitivamente a causa di futili e ripetute discussioni. Indecisa sulla decisione da prendere, Heidi si consulta con LC ed Audrina. Cos\u00ec, quando comprende di non essere pi\u00f9 innamorata, impacchetta le cose di Jordan e gli comunica tra le lacrime che tra loro \u00e8 finita. Nel frattempo, con l'estate che si avvicina, Jason propone a Lauren l'idea di affittare una casa sulla spiaggia.\nLa decisione giusta.\nLauren \u00e8 entusiasta di poter trascorrere l'estate con Jason nella casa sulla spiaggia che lui ha appena affittato. Ma Lisa, l'editrice di Teen Vogue, pone la ragazza di fronte ad una scelta difficilissima quando le offre l'opportunit\u00e0 di frequentare uno stage estivo a Parigi. Lauren riconosce quanto l'occasione sia irripetibile, ma non vuole separarsi da Jason, che dal suo canto non la incoraggia a restare ma le dice che appogger\u00e0 qualunque sua decisione. Dopo aver salutato la sua migliore amica Heidi, Lauren prende la sua decisione e raggiunge la spiaggia, lasciando a Whitney l'opportunit\u00e0 di raggiungere la Francia insieme a Lisa."}
{"id": "2266202", "revid": "767487", "url": "https://it.wikipedia.org/wiki?curid=2266202", "title": "Vintar", "text": "Vintar \u00e8 una municipalit\u00e0 di Terza classe delle Filippine, situata nella Provincia di Ilocos Norte, nella Regione di Ilocos.\nVintar \u00e8 formata da 33 baranggay:"}
{"id": "2266203", "revid": "348618", "url": "https://it.wikipedia.org/wiki?curid=2266203", "title": "Prime emissioni di posta aerea nel mondo", "text": "Ecco di seguito riportate le prime emissioni di posta aerea nel mondo, riconosciute dall'Unione postale universale:\n\"(Paese, data d'emissione, descrizione)\""}
{"id": "2266205", "revid": "671029", "url": "https://it.wikipedia.org/wiki?curid=2266205", "title": "Royal League 2004-2005", "text": "La Royal League 2004-2005 fu la prima edizione del torneo che vedeva impegnate squadre danesi, norvegesi e svedesi.\nLa competizione venne vinta dai danesi dell'FC Copenaghen che sconfissero in finale gli svedesi dell'IFK G\u00f6teborg."}
{"id": "2266208", "revid": "648716", "url": "https://it.wikipedia.org/wiki?curid=2266208", "title": "Reinventare la fabbrica", "text": "Reinventare la fabbrica \u00e8 un libro scritto da Roy Harmony e Leroy Peterson, che tocca l'argomento della trasformazione culturale e tecnica avvenuta nella gestione aziendale e delle fabbriche. Una delle cause \u00e8 stato l'incremento della competizione industriale su scala locale e mondiale che ha costretto a rivedere i principi fondamentali sui quali si era basata l'organizzazione della produzione. La nuova conformazione degli obiettivi di efficienza, di flessibilit\u00e0 e di dinamicit\u00e0 ha portato a ricercare le unit\u00e0 basilari di produzione che secondo gli autori si possono definire \"fabbriche nella fabbrica\". Queste piccoli nuclei produttivi, garantiscono alti livelli di produttivit\u00e0, un migliore utilizzo delle risorse, una migliore adattabilit\u00e0 alle sempre pi\u00f9 mutanti esigenze della produzione e del mercato."}
{"id": "2266223", "revid": "74173", "url": "https://it.wikipedia.org/wiki?curid=2266223", "title": "Pierce-Arrow", "text": "La Pierce-Arrow \u00e8 stata una casa automobilistica statunitense attiva dal 1901 al 1938 con sede a Buffalo nello Stato di New York. \nStoria.\nLe origini risalgono al 1872 quando George N. Pierce rilev\u00f2 le quote societarie della Heinz, Pierce and Munschauer, attiva dal 1865 nella produzione di manufatti per la casa, rinominandola George N. Pierce Company. Nel 1896 aggiunse alla produzione una linea di biciclette e nel 1900 fece un primo tentativo, non riuscito, di avviare la costruzione di una automobile con motorizzazione a vapore. I primi autoveicoli di Pierce del 1901 furono delle vetturette monocilindriche, dette \"Motorette\", con motori da 2,75 e 3,75\u00a0hp costruiti su licenza De Dion-Bouton.\nNel 1904 Pierce decise di concentrare la produzione su grandi e lussuose automobili che si dimostrarono essere il suo prodotto pi\u00f9 riuscito, macchine solidamente costruite e con motori potenti che guadagnarono pubblicit\u00e0 positiva vincendo varie competizioni. Durante questo periodo i prodotti di Pierce di alto livello, in particolare il modello 24/28\u00a0hp del 1904, furono reclamizzati e divennero noti come \"Great Arrow\", cos\u00ec nel 1908 la Pierce Motor Company cambi\u00f2 denominazione in Pierce-Arrow Motor Car Company.\nNel 1909, Presidente Americano William Howard Taft ordin\u00f2 due Pierce-Arrow per essere usate in occasioni di Stato e furono le prime automobili ufficiali della Casa Bianca. \nHerbert M. Dawley (pi\u00f9 tardi attore e regista a Broadway) entr\u00f2 a far parte della Pierce-Arrow nel 1912 e disegn\u00f2 quasi ogni modello fino al 1938. Dal 1914 Pierce adott\u00f2 il suo design, in particolare quando i fari del veicolo passarono dalla disposizione tradizionale ai lati del radiatore ad una carenata nei parafanghi. Questo conferiva alla macchina un'identificazione visiva immediata e di notte dava alla vettura l'impressione di essere pi\u00f9 larga. Pierce brevett\u00f2 questa disposizione che rimase fino all'ultimo modello del 1938. Anche se Pierce offriva alla clientela la scelta di fari convenzionali solo una piccola minoranza di clienti acquist\u00f2 questi modelli meno distintivi.\nDal 1910 la Pierce-Arrow produsse anche autocarri e dal 1914 anche una linea di motociclette.\nNegli anni Venti la Pierce-Arrow \u00e8 accomunata a due altre case americane, la Packard e la Peerless per le sue vetture raffinate ed eleganti: insieme vennero chiamate le \"tre P\".\nLa Pierce-Arrow divenne uno status symbol, posseduto da molte star di Hollywood e anche i reali di molte nazioni straniere avevano almeno una Pierce-Arrow nelle loro collezione, come l'imperatore giapponese Hirohito e lo Sci\u00e0 di Persia Reza Pahlavi che nel 1930 ne acquist\u00f2 per 30000 dollari una versione da parata con finiture in oro, seta, pelliccia di lupo siberiano e con un ornamento reale tempestato di pietre preziose. Tra le macchine di lusso americane dell'epoca potevano rivaleggiare con le Pierce-Arrow solamente la Peerless e la Packard che divennero note come le \"tre P\". L'esperto di produzione industriale Frank Gilbreth celebr\u00f2 le virt\u00f9 della Pierce-Arrow, per la qualit\u00e0 e la possibilit\u00e0 di trasportare in sicurezza un'ampia famiglia come la sua. \nNel 1928 la Studebaker Corporation acquis\u00ec il controllo della casa di Buffalo, ma il sodalizio dur\u00f2 solo cinque anni con scarsi benefici per entrambe le aziende che, pur collaborando, continuarono nella loro funzione in due separate entit\u00e0. Di quel periodo furono i modelli pi\u00f9 lussuosi, grandi e potenti della casa, come i modelli \"41\" e \"42\" del 1931, dotate di un motore a 8 cilindri in linea di 6306\u00a0cm\u00b3 per una potenza di 132\u00a0hp e di generose dimensioni, con un passo da 3607 a 3743\u00a0mm.\nNel 1933 venne prodotta la \"Silver Arrow\", una vettura dall'aspetto avveniristico, la cui carrozzeria era costruita dalla Studebaker, e dotata di un motore V12 in grado di spingerla a 185\u00a0km/h. All'esposizione al New York Auto Show ottenne un buon successo di pubblico e di stampa, presentata con lo slogan \"Improvvisamente \u00e8 il 1940!\". Pierce ne vendette cinque esemplari ma quando il prezzo venne fissato in 10000 dollari, nel periodo peggiore della grande depressione, anche i clienti pi\u00f9 benestanti esitarono e la Silver Arrow rimase di fatto una \"concept car\" di cui solo tre esemplari sono sopravvissuti. \nSempre in collaborazione con la Studebaker si pass\u00f2 allora a produrre modelli pi\u00f9 economici ma l'operazione non ebbe successo. Proprio la mancanza delle caratteristiche di lusso della casa fu tra le cause di un progressivo calo delle vendite; la conseguente mancanza di liquidit\u00e0 ed impossibilit\u00e0 di sviluppo portarono la Pierce-Arrow all'insolvenza e alla chiusura nel 1938."}
{"id": "2266234", "revid": "6923", "url": "https://it.wikipedia.org/wiki?curid=2266234", "title": "Zaffiro Stellare", "text": "Zaffiro Stellare, o Star Sapphire, \u00e8 il nome di molte supercriminali femminili nella DC Comics, tutte connesse dall'origine. Per milioni di anni, una razza immortale di donne guerriere, le Zamarons, scelsero psichicamente identici mortali che potessero servire da involucri per il corpo della loro regina, che loro chiamavano \"Star Sapphire\". A coloro che venivano scelti veniva fornita l'arma simbolica della regina, un cristallo raffigurante uno zaffiro viola che garantisce a chi lo utilizza, poteri simili a quelli dell'anello del potere di Lanterna Verde.\nStoria del personaggio.\nStar Sapphire nella Golden Age.\nLa prima versione del personaggio di Star Sapphire comparve durante la Golden Age e si batt\u00e9 due volte con Flash/Jay Garrick.\nUna successiva riconnessione con la Star Sapphire di Zamaron, spiega che fu scelta come regina dei Zamarons, ma si dimostr\u00f2 indegna, per cui di conseguenza fu bandita nella settima dimensione.\nCarol Ferris.\nLa seconda Star Sapphire fu Carol Ferris, fidanzata di Hal Jordan. Si batt\u00e9 con lui (come Lanterna Verde) per molti anni. Quando Jordan divenne Lo Spettro, rimosse la persona di Star Sapphire da Carol.\nDela Pharon.\nUna terza donna divenne Star Sapphire durante la stessa epoca di Carol Ferris.\nNel corso di una manifestazione di carit\u00e0, Carol Ferris fu misteriosamente attaccata. Lanterna Verde la soccorse e la port\u00f2 all'ospedale. Qui si svegli\u00f2 e cerc\u00f2 il suo gioiello zaffiro. Quando lo trov\u00f2, riassunse l'identit\u00e0 di Star Sapphire. Lanterna Verde la rintracci\u00f2, ma lei lo stord\u00ec e scapp\u00f2.\nQuando Hal si riprese, insegu\u00ec Star Sapphire. Arrivato, la trova in combattimento con un'altra donna, anche lei Star Sapphire. I Zamarons incontrarono Lanterna Verde e gli spiegarono che questa era Dela Pharon del pianeta Xanador. I Zamarons la elessero come nuova regina; la donna per\u00f2 si arrabbi\u00f2 quando i dissentori dichiararono che Carol sarebbe stata una regina superiore. Dela arriv\u00f2 sulla Terra e attacc\u00f2 Carol. Ci\u00f2 provoc\u00f2 Carol nel ridiventare di nuovo Star Sapphire.\nLe due donne finirono il loro duello e Carol sembr\u00f2 la vincitrice. Quindi si batt\u00e9 e sconfisse Lanterna Verde, costringendolo a seguirla su Zamaron per farne il suo sposo. Prima del matrimonio, Lanterna Verde scopre che la donna in realt\u00e0 \u00e8 Dela Pharon. Aveva ingannato tutti al fine di sposare Lanterna Verde. Hal porta la vera Carol, che viveva la vita di Dela su Xanador, su Zamaron. Qui, Lanterna Verde sconfigge Dela e fa ritorno con Carol sulla Terra, senza che lei ricordi nulla della sua identit\u00e0 nei panni di Star Sapphire.\nDela riapparve in una storia raccontata da Carol Ferris. Essa continu\u00f2 come Star Sapphire, infine rese schiavo Lanterna Verde su Xanador, diventando una sua compagna, uccidendolo e infine incanalando il pianeta in un cristallo, sospendendolo per il resto del tempo.\nDeborah Camille Darnell.\nLa quarta donna conosciuta come Star Sapphire \u00e8 Deborah Camille Darnell. \u00c8 un'aliena del pianeta Pandina che venne sulla Terra e si un\u00ec alla Societ\u00e0 segreta dei supercriminali. Dopo aver passato molti anni in coma a causa della battaglia con la Justice League, ritorn\u00f2 in azione con i suoi vecchi compagni di squadra. Pi\u00f9 tardi in \"Infinite Crisis\" #6, molti metaumani con poteri mistici, tra cui Darnell, vennero convocati dallo Spettro. Egli prese Darnell in disparte e la uccise per i suoi peccati passati.\nJillian Pearlman.\nUna nuova Star Sapphire venne introdotta in \"Lanterna Verde\" (vol.4) n. 15. Il gioiello prese prima il possesso di una ragazza di nome Krystal, poi cerc\u00f2 Carol Ferris. Ferris venne rilasciata dal gioiello quando scopr\u00ec che Hal Jordan provava affetto per Jillian \"Cowgirl\" Pearlman.\nIl Corpo.\nFerris rivela a Jordan che durante il tempo in cui fu posseduta dalla gemma, ottenne la conoscenza di Star Sapphire: venivano dal settore 1416 e comprendeva il Corpo delle Star Sapphire il cui scopo era quello di diffondere l'amore attraverso tutti i 3600 settori dell'universo. I membri del corpo sono Oani che, dopo essere migrati su Zamaron, trovarono un cristallo parassita che essi modellarono in vari zaffiri. Questi furono utilizzati per potenziare le femmine che furono amate e sprezzate, dando loro l'opportunit\u00e0 di vendicarsi.\nDopo questo incidente, gli Zamarons vengono mostrati mentre convertono uno zaffiro in un anello del potere e una lanterna, che piazzarono su un podio che conteneva un anello e una lanterna messa li per il Corpo delle Lanterne Verdi e il Sinestro Corps, insieme a molti set di anelli e lanterne di vari colori dicendo che devono raccogliere tutte le emozioni al fine di combattere \"La Profezia\". Crearono una loro Batteria del Potere principale, quindi cominciarono a reclutare membri per i loro corpi poco dopo di ci\u00f2. La loro prima recluta fu Miri Riam del pianeta Lartnec, che era appena rimasta vedova a causa di un attacco di Mongul. Yrra Cynril era in origine tra i membri del Sinestro Corps e il suo anello ora \u00e8 uno di quelli della Star Sapphire Corps: sta cercando John Stewart come suo compagno cos\u00ec che possa continuare la sua vendetta contro di lui. Gli Zamaron ancora una volta mutarono Carol ferris in una Star Sapphire dopo che le diedero il suo anello.\nUno dei poteri delle Star Sapphire sembr\u00f2 essere quello del riuscire a sedurre gli anelli dei membri degli altri corpi per renderli di loro propriet\u00e0, come nel caso di Yrra Cynril.\nPoteri e abilit\u00e0.\nIl potere della Star Sapphire originale era molto vasto. Sembrava essere provvista di un grande arsenale di armi, inclusa una Star Sapphire replicante di Zamaron, ma le sue origini sono largamente sconosciute. Sembra anche che avesse alcuni poteri personali ma se derivassero da lei o dal suo armamento personale \u00e8 sconosciuto. \u00c8 anche in grado di accedere alle memorie dei Zamarons per quanto riguarda le gemme zaffiro, cos\u00ec come le esperienze degli altri membri.\nCome con i suoi poteri, le limitazioni di Star Sapphire sono sconosciute. Psicologicamente, mostr\u00f2 una bizzarra preoccupazione con il proprio sesso, facendo sospettare una patologica paura per il sesso maschile. Possiede anche una poco accurata comprensione delle variazioni della fisica tra dimensioni. Fu tradita in entrambi i suoi casi registrati, primariamente a causa della sua eccessiva fiducia.\nLa Star Sapphire successive furono potenziate da uno strano cristallo che diede loro abilit\u00e0 fermamente equivalenti a quelle delle Lanterne Verdi.\nTuttavia questi cristalli avevano anche una propria personalit\u00e0, che prendeva il sopravvento sulla mente del loro ospite. La personalit\u00e0 ha l'abilit\u00e0 di ricordare le memorie di chi li indossa come se fossero i loro.\nPi\u00f9 recentemente gli Zamaron forgiarono una serie di anelli del potere dal cristallo che potenzi\u00f2 le Star Sapphire precedenti. I loro limiti esatti sono sconosciuti, sembrano per\u00f2 essere approssimativamente simili a quelli degli anelli delle Lanterne Verdi. Il cristallo sulla testa dei membri del Corpo delle Star Sapphire possono mostrare la persona che il loro cuore desidera.\nGiuramento.\nCome per tutti i corpi delle Lanterne, anche le Star Sapphire hanno un loro Giuramento:\nAltri media.\nStar Sapphire comparve in alcuni episodi di Justice League e Justice League Unlimited, doppiata in inglese da Olivia d'Abo.\nStar Sapphire si un\u00ec alla causa di Lex Luthor quando egli domand\u00f2 ad alcuni criminali di aiutarlo a sconfiggere la Justice League. Quando ci\u00f2 fall\u00ec, si un\u00ec alla squadra di Aresia per distruggere gli uomini del mondo. Con successo ingann\u00f2 Wonder Woman e Hawkgirl facendo a loro credere che a lei importasse degli uomini, mettendo in atto una trappola che port\u00f2 loro e la madre di Wonder Woman, Hippolita, a bordo dell'aereo di Aresia. Fu battuta dal combattimento con Wonder Woman quando strapp\u00f2 uno dei cannoni laser dell'aereo e lanciandoglielo alle spalle, facendola cadere in mare, sebbene pi\u00f9 tardi fu vista battersi con Lanterna Verde, dove naturalmente perse. Fu vista molte volte durante le stagioni finali di Justice League Unlimited. Fece parte della Societ\u00e0 Segreta di Grodd/Luthor.\nIl potere di Star Sapphire proviene da una pietra sulla loro maschera, dandole un potere simile a quello di Lanterna Verde che le permetteva di formare scudi, creare costrutti solidi, scariche energetiche e le permetteva di volare nello spazio. Le sue origini erano sconosciute, rendendo quindi impossibile stabilire quale versione di Star Sapphire fosse, sebbene in apparenza sembr\u00f2 essere basata sulla versione di Carol Ferris.\nCarol Ferris \u00e8 americana in tutte le sue espressioni, mentre nella versione della serie animata \"Justice League\" ha un accento fortemente inglese.\nStar Sapphire ha un piccolo cameo anche nel film animato \"Justice League:The New Frontier\". La si vede durante il famoso discorso di John F. Kennedy.\nNote.\n1. ^ Green Lantern Corps #29\n2. ^ Green Lantern Corps #32"}
{"id": "2266239", "revid": "3831", "url": "https://it.wikipedia.org/wiki?curid=2266239", "title": "Trittico della Crociera Nord-Atlantica", "text": ""}
{"id": "2266243", "revid": "293377", "url": "https://it.wikipedia.org/wiki?curid=2266243", "title": "Campionato italiano di calcio 1945", "text": ""}
{"id": "2266257", "revid": "287204", "url": "https://it.wikipedia.org/wiki?curid=2266257", "title": "Darkdancer", "text": "Darkdancer \u00e8 il secondo album prodotto da Les Rythmes Digitales, pubblicato il 24 maggio 1999."}
{"id": "2266264", "revid": "964", "url": "https://it.wikipedia.org/wiki?curid=2266264", "title": "Guru Josh", "text": "Era un'icona della musica house in Inghilterra negli anni novanta, famoso per il successo \"Infinity\", remixato poi nel 2008 dal DJ tedesco Klaas e pubblicato con il nome di \"Infinity 2008\".\nBiografia.\nNel 1989 Guru Josh realizz\u00f2 il brano \"Infinity\", conosciuto anche come \"Infinity (1990s... Time for the Guru)\". La canzone ebbe molto successo in Europa e soprattutto in Germania, Inghilterra e Austria. Successivamente fu oggetto di vari remix e remake, il pi\u00f9 famoso (quantomeno in Italia) \u00e8 quello di Klaas del 2008.\nNel 2008 lo stesso Guru Josh, insieme a Snakebyte e Darren Bailie, forma il Guru Josh Project, con l'intento di rifare le sue canzoni in un'ottica pi\u00f9 moderna. Esce cos\u00ec Infinity 2008, remixata dal DJ tedesco Klaas Gerling, la quale avr\u00e0 un grandissimo successo e rester\u00e0 per pi\u00f9 di tre settimane in testa alle classifiche europee.\nNel 2012, lo stesso brano \u00e8 stato remixato ancora una volta, ma da Dj Antoine e da Mad Mark, ed \u00e8 stato chiamato appunto Infinity 2012.\nMuore suicida il 27 dicembre 2015, all'et\u00e0 di 51 anni."}
{"id": "2266270", "revid": "486946", "url": "https://it.wikipedia.org/wiki?curid=2266270", "title": "Associazione Sportiva Dilettantistica Polisportiva Libertas Acate", "text": ""}
{"id": "2266273", "revid": "339392", "url": "https://it.wikipedia.org/wiki?curid=2266273", "title": "Linea Ferroviaria Bari-Taranto FSE", "text": ""}
{"id": "2266275", "revid": "1543377", "url": "https://it.wikipedia.org/wiki?curid=2266275", "title": "Potorous gilbertii", "text": "Il potoroo di Gilbert (Potorous gilbertii ) \u00e8 un marsupiale australiano criticamente minacciato. Vive in una ristretta area della costa sud-occidentale dell'Australia Occidentale.\nIl nome di questo animale commemora il naturalista ed esploratore inglese John Gilbert.\nIl potoroo di Gilbert, ritenuto presumibilmente estinto per 120 anni, venne riscoperto nel 1994 nella Riserva Naturale di Two Peoples Bay . Allo scopo di proteggere la popolazione rimanente, tre potoroo (un maschio e due femmine) sono stati trasferiti nell'agosto 2005 sull'Isola di Bald, dove i predatori sono assenti. Da allora a questi si sono aggiunti altri quattro esemplari con il proposito di costituire una colonia riproduttiva."}
{"id": "2266278", "revid": "76963", "url": "https://it.wikipedia.org/wiki?curid=2266278", "title": "Masakazu Morita", "text": "Attualmente sotto contratto con la Aoni Production, Morita \u00e8 conosciuto soprattutto per aver dato voce a celebri personaggi di anime, manga e videogiochi come Ichigo Kurosaki (\"Bleach\"), Tidus (\"Final Fantasy X\"), Auel Neider (\"Mobile Suit Gundam SEED Destiny\") e Pegasus (\"I Cavalieri dello zodiaco - Saint Seiya - Hades\").\nHa inoltre doppiato Troy Bolton, il personaggio interpretato da Zac Efron, nell'adattamento giapponese di \"High School Musical\" e \"High School Musical 2\".\nHa vinto il \"Best Rookie Actor\" durante i Seiy\u016b Awards per il ruolo di Ichigo Kurosaki. "}
{"id": "2266287", "revid": "1941276", "url": "https://it.wikipedia.org/wiki?curid=2266287", "title": "Tell Me Something I Don't Know", "text": "Tell Me Something I Don't Know \u00e8 un singolo della cantante statunitense Selena Gomez, pubblicato il 5 agosto 2008 come primo estratto dalla colonna sonora del film \"Another Cinderella Story\".\nDescrizione.\nSi tratta di un brano pop rock suonato in chiave di Sol minore a tempo di 145 battiti al minuto. \u00c8 la prima canzone ad essere cantata nel film, in cui Selena si esibisce cantando le prime parole e successivamente interrotta dal chiamare della sua matrigna. Una versione di Radio Disney (che rimuove il riferimento all'uragano Katrina) \u00e8 stata pubblicata nell'album \"Radio Disney Jams, vol. 11\" e una versione coverizzata nell'album \"Kidz Bop 15\". \u00c8 stata realizzata una versione alternativa all'originale dal gruppo di Gomez, i Selena Gomez &amp; the Scene, inserita nell'album \"Kiss &amp; Tell\" e nell'EP \"For You\".\nVideo musicale.\nIl videoclip, diretto da Elliott Lester, \u00e8 stato pubblicato il 30 novembre 2009 sul canale YouTube della cantante. In esso si osserva Gomez cantare mentre fa da aiutante alla governante di una villa, che si arrabbia costantemente con lei. Gomez si stufa e decide di andarsene, esce dalla villa e va a cantare e ballare con alcuni amici in piazza, osservata da lontano dalla governante, che rimane entusiasta. Ad oggi, il video conta pi\u00f9 di 180 milioni di visualizzazioni.\nSuccesso commerciale.\nLa canzone ha raggiunto la 58\u00aa posizione della classifica statunitense Billboard Hot 100 e la 13\u00aa della classifica australiana Australian Hitseekers Singles. A luglio 2015, la canzone ha venduto 1,1 milione di copie negli Stati Uniti."}
{"id": "2266291", "revid": "123395001", "url": "https://it.wikipedia.org/wiki?curid=2266291", "title": "Alfredo Pea", "text": "Carriera.\nTra i suoi lavori pi\u00f9 interessanti la partecipazione al film \"L'Agnese va a morire\" (1976) di Giuliano Montaldo dove ha interpretato la parte di Tonitti. Nel 1975 ha lavorato con Nando Cicero per la realizzazione del film \"L'insegnante\" con Edwige Fenech.\nNel 2006 ha interpretato il ruolo dello psicologo e serial killer Carlo Vasari nella fiction \"R.I.S. 3 - Delitti imperfetti\".\nDal 2012 \u00e8 uno dei protagonisti della fiction di Canale 5 \"Le tre rose di Eva\", interpretando Alfredo Scilla."}
{"id": "2266293", "revid": "124895352", "url": "https://it.wikipedia.org/wiki?curid=2266293", "title": "Sebastiano Calderini", "text": "Lasci\u00f2 scritti di memorie scientifiche, alcune delle quali inedite. Ebbe incarichi dal Comune e fu vicino al Gonfaloniere di Firenze. Il \"Progetto..\", per la compilazione del quale lavor\u00f2 nell'ultimo anno di vita, fu considerato il suo \"testamento scientifico\".Mor\u00ec a causa di una morte improvvisa e non pot\u00e9 vedere la pubblicazione di questo libro.\n\"Progetto di un regolamento...\".\nIl \"Progetto di un regolamento sulla polizia sanitaria sull'assistenza medica e chirurgica sulla constatazione dei decessi ec. ... compilato da una Commissione medica per il Municipio di Firenze\", Firenze, Felice Paggi Libraio-Editore, 1861 (Tip. G. Mariani), fu redatto, dopo la partenza di Leopoldo II, (avvenuta il 27 aprile 1859), da una commissione nominata nella \"seduta Magistrale\" del 7 maggio 1859.Il 31 agosto 1860, pochi mesi dopo l'annessione della Toscana al Regno d'Italia, avvenuta in seguito ad un plebiscito promosso il 15 marzo 1860 dal Governo Provvisorio Toscano, il libro fu presentato al marchese Ferdinando Bartolommei, Gonfaloniere di Firenze, da Sebastiano Calderini, Presidente di questa commissione. Il testo, con le informazioni, le proposte, le disposizioni igienico\u2013sanitarie, mostra gli aspetti della vita cittadina e della mentalit\u00e0 dei fiorentini, alla conclusione del sistema politico e amministrativo del Granducato e all'inizio della nuova amministrazione del Regno d'Italia.\nStruttura del \"Progetto..\".\nIl Progetto \u00e8 preceduto da un \"Rapporto\" a cui fa seguito una \"Parte complementaria\" con voti e consigli della commissione, ed \u00e8 arricchito con tavole. Gli argomenti \"di competenza esclusivamente governativa\", cio\u00e8 l'igiene militare e carceraria e la prostituzione non rientravano nella stesura dell'opera. Il \"Progetto\" fu pubblicato il 7 marzo 1861 su delibera del Consiglio generale del Comune di Firenze che per\u00f2 non si prese \"impegno veruno quanto all'attuazione\".\nArgomenti del libro.\nIl \"Progetto...\" auspica la regolamentazione e la risoluzione dei problemi |igienici dei cittadini, evidenziando l'urgenza di una pi\u00f9 vasta assistenza medico\u2013chirurgica, in modo tale che i cittadini non siano lasciati \"in braccio e in balia della cieca fortuna e del fatalismo il pi\u00f9 improvvido\". \u00c8 necessaria una \"vigilanza igienica sulle cose che valgono a conservare o a distruggere la salute, cos\u00ec per gli alimenti e per le bevande, come per l'inquinamento dell'aria atmosferica e per l'esercizio delle arti e dei mestieri\": suggerisce a tal fine una serie di misure profilattiche.\nDisposizioni.\nIl Progetto inizia con un'analisi dell'epoca, il \"nullismo assoluto delle istituzioni igieniche\" e prende atto della durata media \u201327 anni- della vita dei fiorentini, che vivevano entro la terza cerchia delle mura urbane, nella Toscana del 1852, e di quella del 1853 (26 anni). Si propone, per \"un vivere pi\u00f9 sicuro e pi\u00f9 prospero\", l'istituzione di un sistema di Magistratura sanitaria, di un Collegio di sanit\u00e0 municipale, di un \"Intendente sanitario\" e di un servizio di pubblica assistenza medica e farmaceutica: \"In ogni quartiere sar\u00e0 sussidiata dal Municipio una farmacia, possibilmente centrale, che dovr\u00e0 restare aperta tutta la notte e con obbligo di conservarvi sanguisughe e ghiaccio\".\nPer quanto riguarda il servizio medico-chirurgico, si stabilisce che, oltre a quello fornito negli ospedali, si debba svolgere un servizio sanitario in due \"Uffizi\" permanenti, uno sulla riva sinistra dell'Arno e uno su quella destra. \"Ognuno dei detti Uffizi sar\u00e0 composto di quattro stanze a terreno, due delle quali ammobiliate ad uso di camera per i medici chirurghi ivi addetti che \u201cd'obbligo\u201d vi passeranno la nottata, una per uso di Uffizio e di medicheria, provveduta di registri e di module, di sof\u00e0 e stufe, di bicchieri per il salasso e degli istrumenti i pi\u00f9 indispensabili che adopera la scienza in soccorso degli asfittici e per constatare la morte... l'altra infine d'ingresso, da valersene come stanza d'aspettazione e per residenza del custode di guardia al quale non \u00e8 permesso di andare a letto la notte. Il locale sar\u00e0 corredato di acqua e del luogo di comodo\". Un dentista \"convenientemente gratificato dal Municipio, sar\u00e0, per un'ora almeno, reperibile a \u201cturno\u201d in uno dei ridetti Uffizi, per comodo delle persone cui faccia d'uopo l'opera sua\" (art.35) Si propone che il Municipio prenda \"gli opportuni concerti col Regio Governo per dichiarare \u201cobbligatoria\u201d la pratica della vaccinazione\".\nArticoli di legge contro le sofisticazioni alimentari.\nIl Calderini e i medici della Commissione dovettero prendere provvedimenti contro le frodi alimentari e stabilirono che di questa materia si doveva occupare la polizia igienico-bromatologica. La Commissione studi\u00f2 articoli di legge contro le sofisticazioni delle \"farine di grano e di gran turco alterate dalla miscela del gioglio e del rafano silvestre\" e delle farine \"adulterate con sostanze inorganiche \u201cnocive\u201d, tali sarebbero la polvere d'alabastro, di creta, d'allume\" ( art.102). Altri articoli furono studiati per il vino adulterato con infusioni di mandorle amare, di lauro ceraso, di fitolacca dopo la fioritura, con preparati di rame e di piombo, gesso, allume, acidi minerali, alcool in eccesso, sali terrosi, ecc. (art.145); per la birra adulterata con semi di sabadiglia, con veratrina, con acido picrico, con colloquintida, con foglie di menianto mezzereo, con teste di papavero e addirittura con stricnina, (art. 147); per l'acquavite adulterata con stramonio, allume e acido solforico e per l'impasto del pane, alterato con \u201dsalamoie\u201d, acqua di gesso e solfato di rame (art.148 e 103); per l'aceto \"artefatto\" per l'aggiunta degli acidi minerali, dell'allume, dei sali di calce, dell'aro italico; per il sale e il pepe, adulterati con gesso crudo e biacca; per il t\u00e8, colorato con sali di rame; per lo zucchero, mescolato al gesso, zinco e sali di piombo (art.153-154). Si prescriveva che \"tutti gli alimenti o bevande che possano arrecare, comunque, danno o pericolo alla umana salute, devono essere tolti dalla vendita e proibiti per la consumazione\" (art.96) e che le ispezioni sanitarie iniziassero alla Dogana, per individuare i primi \"fraudolenti\". Fu stabilito di controllare gli alimenti pericolosi o nocivi, compreso il pesce \"corrotto e fetente\" ed anche i vasellami usati per la cottura e per la conservazione degli erbaggi, della frutta e dei semi cotti (art.108), si dovevano escludere \"recipienti di ottone o di rame non stagnato all'interno e di vasi di piombo\" (art.123). Si dovevano controllare anche le confetture, adulterate da polveri metalliche e dalle belle carte che le avvolgevano \"colorite\" con sostanze venefiche (art.151). La polizia pneumatologica doveva sorvegliare per l'inquinamento atmosferico e si stabiliva: \"In conseguenza del pernicioso sviluppo dei gas nocivi \u00e8 proibito nell'interno della citt\u00e0 l'uso del carbon fossile, permettesi per\u00f2 quello del coke\" (art.184).\nLampioni a gas.\n\"A Firenze i primi lampioni a gas si erano veduti [...] nel 1846... Per accenderne uno ci volevano spesso e volentieri, almeno 10 minuti e poi davano luce talmente scarsa e incerta, da far credere alcune strade lasciate in piene tenebre\".\nIl Progetto suggerisce: \"Tutte le strade siano convenientemente illuminate...\" (art.182); \"Costruiscansi gazometri in numero sufficiente e distanti dall'abitato (secondo le norme da stabilirsi per le fabbriche insalubri..\"(art.183). Nelle strade non si dovranno \"accumular \u201ccopiose\u201d raccolte di spazzatura (eccedenti la misura di mezza carrettata)\" (art.174). Non si poteva \"lavar carrozze e qualunque legno a ruote o altri oggetti d'uso, non meno che strigliare cavalli ed altri giumenti nelle piazze, strade e vicoli della citt\u00e0\" (art.236). Nelle strade, poi, non si potevano effettuare operazioni di veterinaria e di mascalcia (art.163). I cani potevano circolare senza \"musoliera, mezzo violento, ma illusorio di contenzione, e che contribuisce anzi a rendere gli individui della specie \u201cCanis\u201d pi\u00f9 feroci e mordaci, nonch\u00e9 pericolosi pei loro stessi padroni\". Erano per\u00f2 previste le uccisioni di cani vaganti per diminuire lo sviluppo dell'idrofobia ed erano applicate tasse, per portare a una \"progressiva diminuzione delle razze canine specialmente dei Bulldogs e degli altri riconosciuti di niuna utilit\u00e0 alla guardia dei locali e all'uccisione di animali pericolosi\" (art.239).Una nota umoristica appare nell'articolo 126: alle bestie da macello, di transito per la citt\u00e0, si dovevano \"prendere i connotati e farne rigorosa accompagnatura fino fuori della porta, per la quale, secondo la loro direzione, \u00e8 necessario l'egresso\". Si raccomandava di costruire \"pubblici stabilimenti per uso di bagni e di lavatoj\", e si stabiliva di applicare rigorosamente \"la massima dell'isolamento dei due sessi\" (art.212-214)."}
{"id": "2266294", "revid": "729019", "url": "https://it.wikipedia.org/wiki?curid=2266294", "title": "Aeroporto di Tirana", "text": "L'aeroporto di Tirana (IATA: TIA, ICAO: LATI) \u00e8 il pi\u00f9 grande aeroporto internazionale dell'Albania. Situato a Rinas, \u00e8 conosciuto internazionalmente con il nome commerciale di Tirana International Airport N\u00ebn\u00eb Tereza essendo intitolato alla santa albanese Madre Teresa di Calcutta.\nVolano dall'aeroporto le compagnie: Air Albania, Alitalia, British Airways, Austrian Airlines, Adria Airways, Jetairfly, Lufthansa, Olympic Airlines, Turkish Airlines, Blue Panorama Airlines, Pegasus Airlines, Ernest Airlines, Albawings, Wizz Air, flydubai, Transavia mentre i voli dell'Albanian Airlines sono attualmente sospesi per effetto della revoca della licenza da parte dell'Autorit\u00e0 per l'Aviazione Civile albanese.\nServizi di trasporto.\nRinas Express.\nRinas Express \u00e8 un bus shuttle che collega direttamente l'aeroporto al Museo Nazionale di Tirana, in pieno centro. Parte ogni ora dalle 6.00 alle 18.00. Il costo di un biglietto di sola andata \u00e8 di 250 lek albanesi, corrispondenti a circa 2 \u20ac. L'aeroporto dista dal centro 17\u00a0km quindi il viaggio dura massimo 30 minuti.\nTaxi.\nSi pu\u00f2 giungere all'aeroporto anche in taxi con un costo di 18 \u20ac. Il viaggio dura 25 minuti. I taxi, parcheggiati al di fuori del terminal, sono riconoscibili per il colore giallo con un loro rosso ATEX e per il logo dell'aeroporto su entrambe le fiancate dell'auto.\nAutonoleggio.\nPer chi desidera esplorare la citt\u00e0 da solo, c'\u00e8 la possibilit\u00e0 di noleggiare un'auto. Le maggiori compagnie sono Avis, Europcar, Sixt, Ara ed altre.\nDa Durazzo a TIA.\nL\u2019azienda Adis Travel and Tours fornisce un bus navetta da Durazzo che dista 33\u00a0km dall'aeroporto. Una sola andata costa 3.50 \u20ac e dura circa 40 minuti.\nInfrastruttura.\nL'aeroporto ha un terminal da cui partono e atterrano tutti gli aerei per il trasporto di passeggeri e un terminal per voli cargo; dispone di una sola pista in asfalto lunga 2 746 metri. Non ci sono manicotti d'imbarco per garantire l'imbarco dei passeggeri in aereo quindi l'imbarco viene effettuato tramite scale.\nNella struttura si trova un'unica area fumatori, la sala del Segafredo Bar. Sono presenti altri numerosi bar, aperti un'ora prima dal primo volo di giornata e chiusi all'ora dell'ultimo volo di giornata. Nell'aeroporto \u00e8 presente anche una sala business aperta da poco dotata di servizio cucina e di tabellone di partenze e arrivi. I servizi speciali sono disponibili per passeggeri con mobilit\u00e0 ridotta, bambini che viaggiano non accompagnati (da 6 a 12 anni di et\u00e0), passeggeri che viaggiano con un neonato e per passeggeri che chiedono un menu speciale.\nStoria.\nL'aeroporto fu costruito durante un periodo di due anni, dal 1955 al 1957. Tuttavia, Tirana aveva servizi di compagnie aeree commerciali antecedenti. L'aviazione nazionale inizia nel 1926 quando la compagnia aerea tedesca Adria-Aero-Lloyd ottiene il monopolio per tutte le rotte aeree nazionali nel paese e inizia a servire Tirana e Scutari, Corizza e Valona. Queste operazioni si dimostrarono non redditizie e la compagnia aerea vendette i suoi diritti alla societ\u00e0 italiana Ala Littoria che apr\u00ec rotte regolari nel 1935 tra Tirana e Scutari, Kuk\u00ebs, Peshkopi, Ku\u00e7ov\u00eb, Valona e Argirocastro. Nel 1938, la compagnia aerea Jugoslavija Aeroput introdusse voli commerciali regolari che collegavano Tirana con Belgrado, in Serbia con uno scalo a Ragusa, in Croazia."}
{"id": "2266299", "revid": "1543377", "url": "https://it.wikipedia.org/wiki?curid=2266299", "title": "Basilica di San Sisto Vecchio", "text": "San Sisto vecchio \u00e8 una chiesa di Roma, situata in via Druso, nel rione Celio.\nStoria.\nCostruita nel IV secolo, \u00e8 registrata nei documenti come il \"titulus Crescentianae\", che la pone in relazione ad una certa Crescenziana, forse la matrona che ne finanzi\u00f2 la costruzione. La tradizione vuole che la costruzione di San Sisto vecchio sia stata approvata da papa Anastasio I (399-401). La chiesa conserva le reliquie di papa Sisto II, santo cui \u00e8 dedicata, traslate qui dalle catacombe di San Callisto nel VI secolo.\nSan Sisto fu ricostruita all'inizio del XIII secolo per volere di papa Innocenzo III. \u00c8 conservato un affresco realizzato in questa occasione e raffigurante scene dal nuovo testamento e dagli apocrifi. Il resto dell'edificio, ad eccezione dell'abside e della torre campanaria, fu ricostruito nel XVIII secolo per volere di papa Benedetto XIII.\nIl convento annesso alla chiesa fu la prima sede dei frati predicatori a Roma e, per incarico di papa Onorio III, san Domenico vi raccolse una comunit\u00e0 di monache disposte ad accettare una pi\u00f9 stretta osservanza. Nel 1891 la monaca domenicana Antonia Lalia vi fond\u00f2 la congregazione missionaria detta, dal titolo del monastero, di San Sisto."}
{"id": "2266311", "revid": "1305772", "url": "https://it.wikipedia.org/wiki?curid=2266311", "title": "Jonathan Jasper Wright", "text": " Fu giudice della Corte Suprema della Carolina del Sud (e primo giudice afroamericano della storia negli Stati Uniti) dal 1870 al 1877, durante la Ricostruzione.\nBiografia.\nQuando aveva circa sei anni si trasfer\u00ec con la famiglia a Montrose, nella contea di Susquehanna. Frequent\u00f2 la scuola distrettuale durante i mesi invernali, e lavor\u00f2 per gli agricoltori della zona il resto dell'anno. Avendo risparmiato una piccola somma di denaro entr\u00f2 alla Lancasterian University ad Ithaca, nello stato di New York. Dopo un approfondito corso di studio ritorn\u00f2 nel paese dove risiedevano i suoi genitori, ed entr\u00f2 in uno studio legale dove fece il \"reading law\", una sorta di specializzazione necessaria per diventare avvocato, per due anni, mantenendosi con l'insegnamento. Successivamente entr\u00f2 nell'ufficio del giudice Collins, a Wilkes-Barre, in Pennsylvania, nel quale continu\u00f2 il reading law per un altro anno. Sentendosi qualificato per intraprendere la professione legale, si candid\u00f2 per l'ammissione al foro, ma i pregiudizi contro gli afroamericani erano cos\u00ec forti che la commissione si rifiut\u00f2 di esaminare la sua domanda.\nNell'aprile del 1865 Wright venne inviato dalla American Missionary Societu a Boufort, nella Carolina del Sud, come insegnante e collaboratore tra gli schiavi liberati. Rimase a Beufort fino all'approvazione del Civil Rights Act, quando ritorn\u00f2 a Montrose e chiese nuovamente di essere esaminato per ottenere l'idoneit\u00e0 alla pratica legale. La commissione questa volta lo dichiar\u00f2 qualificato, e ne raccomand\u00f2 l'ammissione al foro, che avvenne il 13 agosto 1865, facendo cos\u00ec diventare Wright il primo afroamericano ammesso alla pratica legale in Pennsylvania. Nell'aprile del 1866 Wright venne nominato assistente legale a Beaufort della Freedmen's Bureau, un'agenzia governativa per l'assistenza dei rifugiati della guerra civile, dal generale Oliver Otis Howard, che ne era a capo. Nel luglio 1868 venne eletto alla Costitutional Convention of South Carolina. Ne divenne vicepresidente ed aiut\u00f2 ad abbozzare la sezione relativa all'ordinamento giudiziario della Costituzione dello stato, che \u00e8 tuttora in vigore. Subito dopo Wright venne eletto senatore dalla contea di Beaufort. Il 1\u00ba febbraio del 1870 venne eletto nella Corte Suprema della Carolina del Sud, nella quale rimase per sette anni, trascorsi i quali lasci\u00f2 gli incarichi pubblici si dedic\u00f2 alla professione privata. Mor\u00ec nel 1885."}
{"id": "2266313", "revid": "1442080", "url": "https://it.wikipedia.org/wiki?curid=2266313", "title": "Marcin J\u00f3zef \u017bebrowski", "text": " \nSul conto di \u017bebrowski si conosce molto poco. Egli risulta attivo tra il 1748 e il 1765 e possibilmente anche nel 1780 come membro della cappella del monastore paolino di Cz\u0119stochowa. Attualmente ci giungono oltre 30 manoscritti dei suoi lavori datati dal 1752 al 1798 (probabilmente in parte in forma autografa).\nEgli fu un tipico rappresentante dell'uso dello stile galante nella musica sacra, dove viene posta molta attenzione all'abbellimento delle linee melodiche. Ci\u00f2 nonostante alcune sue composizioni mostrano le tipiche caratteristiche del tardo barocco, come l'impiego della polifonia, della tecnica del concertato e di strutture a multi-sezioni."}
{"id": "2266317", "revid": "729019", "url": "https://it.wikipedia.org/wiki?curid=2266317", "title": "Comando supremo militare italiano", "text": "Il Comando Supremo Militare Italiano era l'organo di vertice delle forze armate italiane, istituito il 24 maggio 1915 a Villa Volpe a Fagagna e dal mese di giugno nel Liceo classico Jacopo Stellini di Udine, durante la prima guerra mondiale.\nIl Comando Supremo del Regio Esercito fu definitivamente sciolto il 1\u00ba gennaio 1920 e parte delle sue competenze passarono allo Stato Maggiore del Regio Esercito.\nOrganizzazione e storia.\nEra suddiviso in tre organi principali, l'Ufficio del Capo di stato maggiore dell'Esercito Italiano Tenente Generale Luigi Cadorna, il Riparto Operazioni e il Quartier generale, composti da un certo numero di uffici ciascuno.\nOrganizzazione.\nRiparti Aggregati.\nL'8 novembre 1917, dopo la Battaglia di Caporetto, la sede, dopo aver ripiegato dal 27 ottobre a Palazzo Revedin di Treviso, poi a Palazzo Dolfin di Padova, poi nella villa di Bruno Brunelli Bonetti a Tramonte di Teolo \u00e8 stabilita all'Hotel Trieste di Abano Terme agli ordini del Generale Armando Diaz.\nOrdinamento del 09.08.1919.\nIl 9 agosto 1919, in concomitanza con il trasferimento della sua sede da Abano Terme a Roma, il Comando Supremo assunse il seguente ordinamento:"}
{"id": "2266326", "revid": "767487", "url": "https://it.wikipedia.org/wiki?curid=2266326", "title": "Pipistrelli Vampiro", "text": "Pipistrelli Vampiro \u00e8 un film horror statunitense del 2005 diretto da Eric Bross.\nTrama.\nIl film parla di pipistrelli che diventano vampiri e si nutrono di sangue animale e umano. La mutazione genetica avvenuta in questi pipistrelli deriva da alcune sostanze tossiche presenti nell'ambiente e sar\u00e0 un gruppo di studenti universitari a capire cosa sta succedendo, perch\u00e9 sempre pi\u00f9 persone stanno morendo, e come venire a capo della faccenda."}
{"id": "2266333", "revid": "2519", "url": "https://it.wikipedia.org/wiki?curid=2266333", "title": "Candon", "text": "Candon \u00e8 una citt\u00e0 componente delle Filippine, situata nella Provincia di Ilocos Sur, nella Regione di Ilocos.\nCandon \u00e8 formata da 42 baranggay:"}
{"id": "2266337", "revid": "2091899", "url": "https://it.wikipedia.org/wiki?curid=2266337", "title": "Ruwa", "text": "Ruwa \u00e8 un piccolo centro abitato nella regione est del Mashonaland, in Zimbabwe, situato a 22 km a sud-est di Harare, sul tracciato della principale linee autostradale e ferroviaria Harare-Mutare. \n\u00c8 un centro commerciale e agricolo, cresciuto rapidamente specie negli ultimi anni e diventato popolare anche per i turisti che si spostano verso Harare.\nIl Centro di riabilitazione di Ruwa, appena fuori dalla citt\u00e0, \u00e8 stato costruito nel 1981, per la riabilitazione di persone con disabilit\u00e0 fisiche ed ex-combattenti. \n\u00c8 inoltre presente un importante parco naturale: il Parco Ruwa Scout.\nAvvistamento UFO.\nNel settembre del 1994, gli studenti della Scuola elementare locale sostennero di aver avuto contatti con esseri extraterrestri, atterrati con un UFO nei boschi vicini. "}
{"id": "2266340", "revid": "6923", "url": "https://it.wikipedia.org/wiki?curid=2266340", "title": "Pietro Ristori", "text": "Ristori nacque e crebbe in una famiglia di mezzadri.\nLotte durante il Fascismo.\nA 23 anni ader\u00ec al Pci ed inizi\u00f2 a promuovere lotte antifasciste.\nNel 1927 fu costretto a emigrare in Francia. A Nizza svolse attivit\u00e0 politica tra gli emigrati italiani. Due anni dopo si rec\u00f2 a Parigi, presso il Centro del Pci, da dove part\u00ec per una missione in Italia.\nRisale a quel periodo una riunione a Montecatini con altri comunisti empolesi. Da quell'incontro prende le mosse un importante lavoro diretto al rafforzamento dell'attivit\u00e0 antifascista in Toscana.\nNel 1930 Ristori viene arrestato a Milano dalla polizia, che per\u00f2 non riesce a trovare prove della sua attivit\u00e0 di dirigente comunista.\nDopo mesi di detenzione, viene inviato al confino per cinque anni, a Lipari e a Ponza.\nSconta poi 19 mesi di carcere per agitazione collettiva. Viene liberato nell'agosto 1937.\nUscito di prigione, Ristori torna a Empoli, dove, nonostante i controlli, riesce ad organizzare i Comitati di Difesa dei contadini. Nella zona, questi organismi conquistano largo consenso tra i mezzadri.\nLa Resistenza.\nAl sopraggiungere dell'armistizio Pietro Ristori si dedic\u00f2 fin dall'inizio ad organizzare la Resistenza. Presiedette il Cln dell'empolese e nel novembre 1944 fu nominato sindaco di Empoli prendendo il posto di Antonio Negro, che il 5 settembre 1944 era stato nominato sindaco dal Cln locale (Negro fu il primo sindaco dopo la Liberazione avvenuta il 2 settembre 1944). Ristori resse l'amministrazione della sua citt\u00e0 fino all'aprile 1945, quando si trasfer\u00ec a Firenze per dirigervi la Federterra provinciale. Nella carica di sindaco di Empoli gli successe Gino Ragionieri, che poi sar\u00e0 il primo sindaco eletto della citt\u00e0 nel dopoguerra, nelle amministrative del marzo 1946. Ragionieri guider\u00e0 Empoli fino al 1960.\nSenatore e consigliere comunale.\nDal 1946 al 1975 fu consigliere comunale ad Empoli. Ricopr\u00ec la carica di senatore dal 1948 al 1963, per tre legislature. Presiedette l'Anppia locale e la cooperativa di consumo di Empoli (la Cooperativa del Popolo, questo il suo nome, venne infatti fondata il 7 aprile 1944 da Pietro Ristori e da altri uomini accomunati dall'intransigente impegno antifascista).\nPorta il suo nome la casa del popolo di Corniola, frazione di Empoli."}
{"id": "2266342", "revid": "767487", "url": "https://it.wikipedia.org/wiki?curid=2266342", "title": "Alilem", "text": "Alilem \u00e8 una municipalit\u00e0 di Quinta classe delle Filippine, situata nella Provincia di Ilocos Sur, nella Regione di Ilocos.\nAlilem \u00e8 formata da 9 baranggay:"}
{"id": "2266348", "revid": "1543377", "url": "https://it.wikipedia.org/wiki?curid=2266348", "title": "Margarete Wallmann", "text": "Biografia.\nNasce come Margarete Burghauser, figlia di un fabbricante viennese di articoli in cuoio. Dopo aver studiato danza accademica a Vienna, a Berlino, e a Parigi con Olga Preobrajenska, all'et\u00e0 di 15 anni \u00e8 solista nel Corpo di ballo dell'Opera di Monaco di Baviera. In seguito diventa una delle principali allieve di Mary Wigman a Dresda. Nel 1934 ha un grave incidente: nel corso di una rappresentazione all'Opera di Vienna, cade accidentalmente in una botola e si frattura un'anca.\nInterrotta cos\u00ec la sua carriera di ballerina, apre una scuola di danza a Berlino. Viene tuttavia notata da Max Reinhardt, grazie al quale inizia a preparare messe in scena e coreografie per alcune opere del Festival di Salisburgo. Debutta con un \"Orfeo\" di Gluck rappresentato nel 1936, sotto la direzione d'orchestra di Bruno Walter. Nel 1937 realizza le sue prime produzioni in Italia al Maggio Musicale Fiorentino e alla Scala di Milano. Durante la Seconda guerra mondiale, costretta ad allontanarsi dall'Europa a causa delle sue origini ebraiche, dirige la compagnia di balletto del Teatro Col\u00f3n di Buenos Aires, dove stringe amicizia con la sua compatriota viennese Mariette Lydis, e dove in breve diviene una delle figure principali della danza moderna in Argentina.\nDopo la Liberazione torna in Europa, dove incontra Arturo Toscanini e dove assume la direzione del Corpo di ballo della Scala, con il quale crea nuovi balletti fra cui \"Vita dell'uomo\" di Alberto Savinio (1948). Parallelamente, a partire dal 1952, cura la regia di numerose opere come \"Medea\" di Luigi Cherubini diretta da Leonard Bernstein (1953), \"Alceste\" diretta da Carlo Maria Giulini (1954), \"Norma\" di Vincenzo Bellini (1955, di cui gli ultimi secondi sono stati filmati), \"Un ballo in maschera\" di Giuseppe Verdi (1957), ma anche \"Turandot\" di Giacomo Puccini con Birgit Nilsson (1958). Lavora inoltre con il soprano Maria Callas, della quale diviene coreografa personale.\nL'approccio fortemente innovativo delle sue messe in scena, unita alla reputazione conquistata per via della sua estrema severit\u00e0, che le vale l'appellativo di \u201cdittatore con la gonna\u201d, le consentono di prendere parte a numerose creazioni: \"David\" di Darius Milhaud (1953), \"L'Angelo di fuoco\" di Sergej Prokof'ev (1955), \"Assassinio nella cattedrale\" (1958) di Ildebrando Pizzetti, \"Atlantida\", opera postuma di Manuel de Falla (1962), \"L'Op\u00e9ra d'Aran\" di Gilbert B\u00e9caud (1962, Th\u00e9\u00e2tre des Champs-\u00c9lys\u00e9es), \"Les Diables de Loudun\" di Krzysztof Penderecki (1969), \"Antoine et Cl\u00e9opatre\" di Emmanuel Bondeville (1974) e soprattutto \"Dialogues des carm\u00e9lites\" di Francis Poulenc nel 1957 alla Scala.\nMetter\u00e0 in scena inoltre \"La Gioconda\" di Amilcare Ponchielli al Metropolitan (1966), \"Turandot\" di Puccini, \"Les Troyens\" di Hector Berlioz, \"Un ballo in maschera\" e \"Don Carlos\" di Giuseppe Verdi all'Op\u00e9ra National de Paris.\nNel 1958 la Wallmann torna all'Opera di Vienna per inscenare \"Tosca\" (diretta da Herbert von Karajan, e interpretata da Renata Tebaldi), seguita negli anni seguenti da nuove produzioni di \"I dialoghi delle Carmelitane\" (1959, con la direzione di Heinrich Hollreiser, interpreti Irmgard Seefried, Ivo Z\u00eddek, Elisabeth H\u00f6ngen, Hilde Zadek, Christel Goltz, Rosette Anday, Anneliese Rothenberger), \"Assassinio nella cattedrale\" (1960, condotto da Herbert von Karajan, interpreti Hans Hotter, Kurt Equiluz, Anton Dermota, Gerhard Stolze, Paul Sch\u00f6ffler, Walter Berry, Hilde Zadek, Christa Ludwig), \"La forza del destino\" (1960, diretto da Dimitri Mitropoulos e interpretato da Antonietta Stella, Giuseppe Di Stefano, Ettore Bastianini, Giulietta Simionato), \"Turandot\" (1961, condotto da Francesco Molinari Pradelli, interpreti Birgit Nilsson, Giuseppe Di Stefano, Leontyne Price), e \"Don Carlo\" (1962, condotto da Oliviero De Fabritiis, protagonisti Flaviano Lab\u00f2, Boris Christoff, Hans Hotter, Sena Jurinac, Eberhard W\u00e4chter, Giulietta Simionato).\nNel 1958, il 19 e il 20 aprile \u00e8 stato il regista nei Dialoghi delle Carmelitane del Teatro Nacional de S\u00e3o Carlos di Lisbona, con Nicoletta Panni, Gianna Pederzini, Nora Rosa, Luciana Serafini, Elda Ribatti, Laura Zanini, Maria Cristina de Castro Alfredo Kraus, Renato Cesari, Piero De Palma, Vito Susca, Manuel Leit\u00e3o, Alessandro Maddalena, Armando Guerreiro, Giorgio Giorgetti, \u00c1lvaro Malta; Maestro Oliviero de Fabrittis; Scenografo Alfredo Furiga.\nDiriger\u00e0 ancora per il Deutsche Oper di Berlino \"Turandot\" (1965), e \"La forza del destino\" (1970).\nLa sua ultima produzione \u00e8 \"Il cavaliere della rosa\" di Richard Strauss per l'Opera di Montecarlo (1987)."}
{"id": "2266350", "revid": "1543377", "url": "https://it.wikipedia.org/wiki?curid=2266350", "title": "Municipalit\u00e0 locale di Richmond", "text": "Richmond \u00e8 una municipalit\u00e0 locale (in inglese Richmond Local Municipality) appartenente alla municipalit\u00e0 distrettuale di Umgungundlovu della provincia di KwaZulu-Natal in Sudafrica. \nIn base al censimento del 2001 la sua popolazione \u00e8 di 63.223 abitanti.\nLa sede amministrativa e legislativa \u00e8 la citt\u00e0 di Richmond e il suo territorio si estende su una superficie di ed \u00e8 suddiviso in 7 circoscrizioni elettorali (\"wards\"). Il suo codice di distretto \u00e8 KZN227.\nGeografia fisica.\nConfini.\nLa municipalit\u00e0 locale di Richmond confina a nord con quella di Msunduzi, a est con quella di Mkhambathini, a sud con quella di Vulamehlo (Ugu), a sud e a ovest con quella di Ubuhlebezwe (Sisonke) e a ovest con quella di Ingwe (Sisonke)."}
{"id": "2266351", "revid": "1305772", "url": "https://it.wikipedia.org/wiki?curid=2266351", "title": "Giro", "text": "Con il termine giro si pu\u00f2 intendere:"}
{"id": "2266354", "revid": "767487", "url": "https://it.wikipedia.org/wiki?curid=2266354", "title": "Theodor Kr\u00f6ger", "text": "Biografia.\nDurante la prima guerra mondiale fu accusato in Russia di spionaggio a favore dei tedeschi e per questo fu condannato e internato per quattro anni in Siberia. Il libro \"Il villaggio sepolto nell'oblio\" narra delle vicissitudini della sua prigionia e venne tradotto in tutte le lingue del mondo designando il suo indiscusso capolavoro. Successivamente visse in Germania e in Svizzera dal 1945 ove mor\u00ec nella cittadina di Coira nell'anno 1958. Le sue opere, oltre al gi\u00e0 nominato romanzo autobiografico, rimangono: \"Alexa o la patria sul Don\", \"Deserto dell'anima\", \"Madonnina\"."}
{"id": "2266361", "revid": "1222164", "url": "https://it.wikipedia.org/wiki?curid=2266361", "title": "Jacob Dircksz de Graeff", "text": "Figura chiave nella politica della Repubblica delle Province Unite, nel periodo che va sotto il nome di Secolo d'oro olandese olandese. \nMatrimonio ed eredi.\nApparteneva alla famiglia de Graeff. Jacob Dircksz spos\u00f2 nel 1597 Aaltje Boelens Loen, dalla quale ebbe sei figli che raggiunsero l'et\u00e0 adulta:"}
{"id": "2266363", "revid": "1573940", "url": "https://it.wikipedia.org/wiki?curid=2266363", "title": "Bagaceratops rozhdestvenskyi", "text": "Bagaceratops rozhdestvenskyi \u00e8 un ceratopside vissuto nel Cretaceo superiore (tra Santoniano e Campaniano, 84,9-70,6 milioni di anni fa), i cui resti fossili sono stati rinvenuti nella zona dell'attuale Mongolia.\nDescrizione.\nBagaceratops significa \"piccolo muso fornito di corna\", bench\u00e9 in realt\u00e0 esso non possedesse vere e proprie corna; era invece provvisto di un piccolo collare osseo, dotato di cavit\u00e0 per alleggerirlo, ed una piccola protuberanza ossea sopra il muso che potrebbe essere ci\u00f2 che rimane di un corno come quello dell'Avaceratops.\nIl Bagaceratops fu rinvenuto agli inizi degli anni settanta da una spedizione formata da ricercatori mongoli e polacchi; dai resti rinvenuti fu possibile capire che questo dinosauro doveva essere lungo circa 1 metro e piuttosto simile al contemporaneo Protoceratops.\nIl Bagaceratops era erbivoro, dato che possedeva un becco robusto, caratteristico dei ceratopsidi, ed era privo di denti nella parte anteriore della bocca.\nProbabilmente il Bagaceratops si difendeva dagli attacchi dei predatori utilizzando il suo collare osseo come un ariete, ma non \u00e8 escluso che lo utilizzasse anche negli scontri con altri maschi della sua specie."}
{"id": "2266365", "revid": "5376", "url": "https://it.wikipedia.org/wiki?curid=2266365", "title": "Savilian Professor of Geometry", "text": ""}
{"id": "2266367", "revid": "767487", "url": "https://it.wikipedia.org/wiki?curid=2266367", "title": "The Fall", "text": "I Fall sono stati un gruppo post-punk inglese formatosi a Prestwich nel 1976. La band ha avuto negli anni innumerevoli cambi di formazione, e l'unico componente stabile dalla sua fondazione \u00e8 stato il frontman Mark E. Smith. Tra i musicisti che hanno militato per pi\u00f9 tempo nella band oltre a Smith si annoverano i batteristi Paul Hanley e Karl Burns, i chitarristi Marc Riley, Craig Scanlon e Brix Smith e il bassista Steve Hanley le cui linee di basso melodico e circolare sono ampiamente accreditate nell'aver modellato il \"sound\" della band dagli album dei primi anni '80 come \"Hex Enduction Hour\" alla fine degli anni '90.\nAssociata per la prima volta al movimento punk della fine degli anni '70, la musica dei The Fall ha subito numerosi cambiamenti stilistici, spesso in concomitanza con i cambiamenti nella formazione del gruppo. Tuttavia, la loro musica \u00e8 stata generalmente caratterizzata da un suono abrasivo, ripetitivo, guidato da chitarra, bassi e ritmi di batteria, e dai testi caustici di Smith.\nI The Fall non hanno mai ottenuto un successo diffuso al di l\u00e0 dei singoli da classifica alla fine degli anni '80 e all'inizio degli anni '90 ma hanno mantenuto un forte seguito tra i cultori dello stile musicale della band.\nI The Fall sono stati definiti \"la band pi\u00f9 prolifica del movimento post-punk britannico\" [4] Dal 1979 al 2017, pubblicarono trentadue album in studio e pi\u00f9 di tre volte quel numero con album dal vivo e compilation (spesso pubblicati contro i desideri di Smith). Sono stati a lungo associati al disc jockey della BBC John Peel, che li ha sostenuti fin dall'inizio nella loro carriera e li hanno descritti come la sua band preferita, spiegando notoriamente, \"sono sempre diversi; sono sempre gli stessi\". La morte di Smith nel 2018 ha posto fine al gruppo.\nStoria.\nInizialmente associato con il movimento punk rock, il gruppo \u00e8 passato nella sua carriera attraverso molti generi diversi. La musica dei Fall \u00e8 spesso caratterizzata da graffianti suoni di chitarra elettrica e da parti vocali incomprensibili e talvolta parlate piuttosto che cantate.\nLa morte di Mark E. Smith, avvenuta nel gennaio del 2018, ha segnato il definitivo scioglimento della band stessa. Nella loro lunga storia artistica, i Fall, hanno pubblicato un gran numero di dischi, dando alle stampe un album in studio al ritmo di quasi uno all'anno, a partire dal primo \"Live at the Witch Trials\", datato 1979. I loro debutto discografico fu invece l'EP Bingo-Master's Break Out!, uscito nel 1978.\nInfluenze.\nI The Fall hanno influenzato gruppi e artisti come Pavement, Happy Mondays, Sonic Youth, i Pixies, These New Puritans e LCD Soundsystem. I Sonic Youth hanno fatto delle cover di tre canzoni dei Fall (e \"Victoria\" dei Kinks, anch'essa eseguita dai Fall) in una Peel Session del 1988, che \u00e8 stata pubblicata nel 1990 come EP, 4 Tunna Brix, sull'etichetta di Goofin della Sonic Youth. I Pixies hanno reinterpretato \"Big New Prinz\" durante il loro tour mondiale del 2013 . Gli artisti indie degli anni '90 Pavement (che ha registrato una versione di \"The Classical\") ed Elastica (Smith ha contribuito alla voce del loro EP e album finale) hanno mostrato un'influenza dei Fall, mentre i Suede hanno parodiato la band con \"Implement Yeah!\", Una canzone trovata nell'edizione a cassette del loro singolo \"Electricity\"\ndel 1999."}
{"id": "2266369", "revid": "1442080", "url": "https://it.wikipedia.org/wiki?curid=2266369", "title": "Potorous platyops", "text": "Il potoroo dalla faccia larga (Potorous platyops ) venne catturato per la prima volta nel 1839 e descritto da John Gould nel 1844, ma gi\u00e0 allora era molto raro e in tutto venne catturata solo una manciata di esemplari, l'ultimo dei quali nel 1875. I resti subfossili indicano che in origine aveva una distribuzione molto estesa, dalle regioni costiere semi-aride dell'Australia Meridionale alle coste dell'Australia Occidentale e, forse, verso nord, fino a Capo North West.\nLe abitudini del potoroo dalla faccia larga sono quasi completamente sconosciute. Senza dubbio evitava le fertili aree boschive abitate dal potoroo dal naso lungo e dal potoroo dai piedi lunghi. Fatto insolito tra i vertebrati australiani estintisi recentemente, era gi\u00e0 rarissimo prima che gli europei si in Australia.\nGli esemplari conservati indicano che fosse pi\u00f9 piccolo degli altri potoroo, essendo lungo circa 24 cm e con una coda di 18. Il mantello era grigio brizzolato sul dorso e bianco sporco sul ventre; la forma del corpo ricordava quella di un grosso ratto. Le orecchie erano piccole e arrotondate, il muso abbastanza corto e le guance piuttosto paffute.\nUno dei pochissimi esemplari conservati \u00e8 esposto presso il Museo di storia naturale dell'Universit\u00e0 di Pisa."}
{"id": "2266374", "revid": "767487", "url": "https://it.wikipedia.org/wiki?curid=2266374", "title": "Equazione di Eyring", "text": "In cinetica chimica l'equazione di Eyring (nota anche come equazione di Eyring-Evans-Polanyi) \u00e8 un'equazione che descrive la velocit\u00e0 di reazione in funzione della temperatura.\nQuesta equazione deriva dalla teoria dello stato di transizione e contrariamente alla equazione di Arrhenius, di natura empirica, questo modello \u00e8 teorico e basato sulla termodinamica statistica. Fu sviluppata quasi simultaneamente nel 1935 da Henry Eyring, Meredith Gwynne Evans e Michael Polanyi.\nLa forma generale dell'equazione di Eyring-Polanyi somiglia alquanto all'equazione di Arrhenius:\nformula_1\ndove \u0394\"G\"\u2021 \u00e8 l'energia libera di Gibbs di attivazione, \"k\"B \u00e8 la costante di Boltzmann, e \"h\" \u00e8 la costante di Planck.\nL'equazione pu\u00f2 essere riscritta nel seguente modo:\nformula_2.\nLa forma lineare assunta \u00e8\nformula_3.\ndove:\nUna data reazione chimica avviene a temperature differenti ed \u00e8 possibile determinare la velocit\u00e0 di reazione. Riportando graficamente formula_11 contro formula_12 si ottiene una retta con coefficiente angolare formula_13, dal quale \u00e8 possibile ricavare l'entalpia di attivazione, e intercetta formula_14 che fornisce l'entropia di attivazione."}
{"id": "2266376", "revid": "767487", "url": "https://it.wikipedia.org/wiki?curid=2266376", "title": "The Alan Parsons Project That Never Was", "text": "Eric Woolfson sings The Alan Parsons Project That Never Was \u00e8 un album di Eric Woolfson di brani scritti dal compositore scozzese per il gruppo progressive rock \"The Alan Parsons Project\", di cui \u00e8 stato cofondatore con Alan Parsons, e rimasti inediti. L'album \u00e8 stato pubblicato nel 2009.\nAlcune delle canzoni presenti nel disco sono state utilizzate nei musical scritti da Woolfson, altre fanno parte del suo precedente lavoro solista \"\" dedicato ad Edgar Allan Poe, altre sono presenti in versioni strumentali nelle versioni rimasterizzate ed estese degli album del Project."}
{"id": "2266380", "revid": "599013", "url": "https://it.wikipedia.org/wiki?curid=2266380", "title": "Dch", "text": ""}
{"id": "2266383", "revid": "228587", "url": "https://it.wikipedia.org/wiki?curid=2266383", "title": "Edizione straordinaria per un delitto", "text": ""}
{"id": "2266385", "revid": "287204", "url": "https://it.wikipedia.org/wiki?curid=2266385", "title": "Gorcakov", "text": ""}
{"id": "2266386", "revid": "767487", "url": "https://it.wikipedia.org/wiki?curid=2266386", "title": "New England Antislavery Society", "text": "La New England Antislavery Society (NEAS) venne costituita da William Lloyd Garrison, curatore del settimanale abolizionista \"The Liberator\", nel 1831.\nCon base a Boston, i membri della NEAS sostenevano l'immediata abolizione della schiavit\u00f9, considerata come immorale e contraria ai principi del Cristianesimo. Bench\u00e9 esistessero diverse societ\u00e0 abolizioniste in Massachusetts, New York, Ohio, Connecticut e New Jersey, si sentiva la necessit\u00e0 di evitare l'esistenza di organizzazioni antischiaviste tra loro separate. Nel gennaio 1833, Thomas Dalton, presidente del Massachusetts General Colored Association, sostenne con successo una petizione per fondersi con la NEAS. Lo stesso anno, Garrison e Arthur Tappan espansero questa societ\u00e0 formando la American Antislavery Society."}
{"id": "2266395", "revid": "151034", "url": "https://it.wikipedia.org/wiki?curid=2266395", "title": "New England Anti-Slavery Society", "text": ""}
{"id": "2266396", "revid": "767487", "url": "https://it.wikipedia.org/wiki?curid=2266396", "title": "Sayn-Wittgenstein-Wittgenstein", "text": "Il Sayn-Wittgenstein-Wittgenstein era una contea del Sauerland, in Germania. Era una partizione del Sayn-Wittgenstein, comprendente la parte meridionale della Contea di Wittgenstein. Nel 1657 fu divisa nel Sayn-Wittgenstein-Hohenstein e nel Sayn-Wittgenstein-Vallendar"}
{"id": "2266400", "revid": "28592", "url": "https://it.wikipedia.org/wiki?curid=2266400", "title": "Gorciakoff", "text": ""}
{"id": "2266403", "revid": "1782831", "url": "https://it.wikipedia.org/wiki?curid=2266403", "title": "Bocce ai XVI Giochi del Mediterraneo", "text": "I tornei di Bocce ai XVI Giochi del Mediterraneo si sono svolti presso lo Stadio Flacco di Pescara, una struttura della capacit\u00e0 di 2000 spettatori, situata a circa 16\u00a0km dal Villaggio Mediterraneo dove risiedono gli atleti. Il programma ha previsto l'assegnazione di un totale di 10 medaglie d'oro nelle tre diverse specialit\u00e0 dello sport:\nPer ciascuna delle specialit\u00e0 ogni Paese pu\u00f2 iscrivere due atleti uomini e due donne.\nCalendario.\nLe gare seguiranno il seguente calendario:"}
{"id": "2266404", "revid": "124818557", "url": "https://it.wikipedia.org/wiki?curid=2266404", "title": "Gran Premio del Brasile 1999", "text": "Il Gran Premio del Brasile 1999 \u00e8 stato un Gran Premio di Formula 1 disputato l'11 aprile 1999 sul circuito di Interlagos di San Paolo. La gara \u00e8 stata vinta da Mika H\u00e4kkinen su McLaren; il podio \u00e8 stato completato da Michael Schumacher e Heinz-Harald Frentzen.\nQualifiche.\nResoconto.\nNelle prove libere di sabato mattina, Zonta ha un violento incidente a causa di un cedimento meccanico della sua BAR; il pilota brasiliano riporta la frattura di un piede, dovendo saltare questo Gran Premio e le due successive gare del mondiale.\nCome in Australia un mese prima, la McLaren domina le qualifiche, con H\u00e4kkinen in pole position davanti al compagno di squadra Coulthard; terzo \u00e8 il sorprendente Barrichello, che precede Michael Schumacher, Fisichella, Irvine, Hill, Frentzen, Wurz e Herbert. In difficolt\u00e0 la Williams, con Ralf Schumacher solo undicesimo e Zanardi sedicesimo, mentre Villeneuve viene retrocesso in fondo alla griglia per aver utilizzato benzina non regolamentare.\nGara.\nResoconto.\nAl via la vettura di Coulthard rimane ferma sullo schieramento per un problema al cambio; il pilota scozzese riparte dai box con tre giri di ritardo. Nel frattempo H\u00e4kkinen mantiene il comando della corsa davanti a Barrichello e Schumacher; nel corso del quarto giro, per\u00f2, il finlandese \u00e8 rallentato da un guasto temporaneo al cambio, venendo superato dai due rivali. Barrichello, partito con una strategia sui due pit stop, tiene dietro Schumacher fino alla sua prima sosta ai box; a sua volta, il tedesco mantiene il comando fino al suo unico rifornimento. H\u00e4kkinen recupera quindi la testa della corsa, mantenendola anche dopo il suo pit stop.\nAl 42\u00ba giro Barrichello \u00e8 costretto al ritiro per la rottura del motore; Irvine risale cos\u00ec in terza posizione, ma al 56\u00ba passaggio il nordirlandese \u00e8 costretto a tornare ai box per riparare un guasto al motore. Il ferrarista torna in pista al quinto posto, alle spalle di Ralf Schumacher; negli ultimi giri prova a superarlo, senza per\u00f2 riuscirci. H\u00e4kkinen ottiene la prima vittoria stagionale davanti a Michael Schumacher e Frentzen; il pilota tedesco, ritiratosi nel corso dell'ultima tornata per un problema di pressione del carburante, si classifica comunque in terza posizione avendo oltre un giro di vantaggio sugli inseguitori. Completano la zona punti Ralf Schumacher, Irvine e Panis, che conquista il primo risultato stagionale utile per la Prost, e a sua volta torna a punti per la prima volta dal Gran Premio del Lussemburgo 1997."}
{"id": "2266407", "revid": "28592", "url": "https://it.wikipedia.org/wiki?curid=2266407", "title": "Gortschakow", "text": ""}
{"id": "2266409", "revid": "124808881", "url": "https://it.wikipedia.org/wiki?curid=2266409", "title": "Vittorio Accornero de Testa", "text": "Biografia.\nVittorio Accornero de Testa nasce a Casale Monferrato nel 1896. Compie i suoi primi studi presso l'istituto \"Leardi\", ma \u00e8 costretto a interromperli per le vicende belliche della prima guerra mondiale. A 19 anni \u00e8 sottotenente degli alpini e nel 1916 prende uno dei primi brevetti di pilota. Durante la guerra conosce l'amarezza dell'abbattimento in combattimento aereo (per il quale viene decorato), ma anche la fortuna di restare vivo, seppure con una invalidit\u00e0. La sua arte sboccia nel primo dopoguerra, prima firmando le sue opere semplicemente Ninon e successivamente, probabilmente su suggerimento di un editore francese, con lo pseudonimo di \"Victor Max Ninon\" (Victor e Max indicano la forza e la mascolinit\u00e0, Ninon la fanciullezza). Nel 1919 e nel 1924 realizza illustrazioni per il \"Giornalino della Domenica\", anche assieme alla prima moglie Edina Altara, per \"Ardita\" e \"La Lettura\". Nel 1923 vince il concorso per le copertine indetto dalla rivista \"El Hogar\" di Buenos Aires e nel 1925 con i suoi \"pochoir\" si impone a Parigi all'esposizione internazionale di arti decorative e industriali moderne, ottenendo una medaglia d'oro. Nello stesso anno realizza due copertine per la rivista statunitense \"The Smart Set\". Negli anni venti realizza numerose serie di cartoline in stile art d\u00e9co per la casa editrice milanese Degami. Il 4 giugno del 1929, a Genova, si imbarca sul Conte Grande assieme alla moglie Edina Altara, alla volta di New York. I due restano nella metropoli americana per alcuni mesi: in questo periodo Accornero lavora alla realizzazione di scenografie teatrali e realizza alcune copertine per la rivista \"Country Life\". Accornero ottiene riconoscimenti e premi, ma la grande crisi economica dell'epoca e la nostalgia dell'Italia convincono i due a tornare in patria, dove riprendono la loro attivit\u00e0 di illustratori.\nNel 1934 Accornero si trasferisce a Milano, si separa amichevolmente dalla moglie Edina Altara e continua a dedicarsi all'illustrazione di libri per ragazzi, abbandonando lo pseudonimo Victor Max Ninon. Illustra circa 60 libri, dalle favole di Andersen, Perrault e Grimm, ai racconti di Poe, oltre ai celebri Pinocchio e Cuore editi da Mondadori, Mursia, Hoepli, Martello. Diversi libri illustrati da Accornero sono stati pubblicati in francese, spagnolo, tedesco e in inglese. Oltre ai periodici gi\u00e0 citati, collabora alla prima edizione dell'\"Enciclopedia dei Ragazzi\", Mondadori, e con le riviste italiane \"Lidel\", \"Il Secolo XX\", \"L'Illustrazione Italiana\", \"Fantasie d'Italia\", \"La Donna\", \"Cordelia\", \"Per Voi Signora\", \"Grazia\", \"Metropoli\", \"La Domenica del Corriere\", \"Il Corriere dei Piccoli\".\nNel 1936 si affaccia al mondo del cinema, realizzando scene e costumi per \"Nozze Vagabonde\" di Guido Brignone e \"Lo squadrone bianco\" di Augusto Genina.\nDal 1935 al 1950 si dedica anche al teatro, curando scenografie e costumi per numerose operette, balletti e rappresentazioni della Scala di Milano e per i teatri milanesi Manzoni, Lirico e Olympia. Manda in scena \"Marcello\" di Giordano, \"Nina pazza d'amore\" di Paisiello, \"I cantori di Norimberga\" di Wagner, \"La Boh\u00e8me\" di Puccini e altre opere. Per questa attivit\u00e0 \u00e8 citato anche nell'enciclopedia del Teatro.\nNegli anni quaranta e cinquanta scrive e illustra per la Mondadori sei libri per ragazzi: \"Tomaso\" (1944), \"Giacomino\" (1949), \"Tomaso cacciatore\" (1950), \"Zio Stefano\" (1950), \"In campagna che delizia!\" (1953), \"Tomaso, caro Tomaso\" (1955). Famose le sue illustrazioni delle \"Fiabe\" di Perrault edite in quegli anni da Hoepli.\nLa sua arte negli anni Cinquanta si evolve verso l'iperrealismo. Sono molte le sue personali in Italia e all'estero, fra le quali si ricordano quelle alle Gallerie Gussoni (1959) e Bolzani (1963 e 1966) di Milano e Walcheturm (1962) di Zurigo. Eminenti critici lodano la sua opera, da Orio Vergani a Enrico Piceni, da Reto Roedel allo stesso De Chirico. Sulla \"Domenica del Corriere\", il giornalista, scrittore e pittore Dino Buzzati scrive due pagine sulle mostre di Accornero del 1959 e del 1963.\nDal 1960 al 1981 collabora con Gucci, disegnando circa 80 \"foulard\", tra i quali il famosissimo Flora, realizzato nel 1966 per Grace Kelly. Una ricca selezione di questi \"foulard\" \u00e8 stata esposta a Sassari nell'agosto 2009, nei locali della Frumentaria, in occasione della mostra \"Giardini di Seta - I foulard di Vittorio Accornero per Gucci\".\nMuore a Milano nel 1982."}
{"id": "2266418", "revid": "767487", "url": "https://it.wikipedia.org/wiki?curid=2266418", "title": "Sayn-Wittgenstein-Hohenstein", "text": "Il Sayn-Wittgenstein-Hohenstein era una contea tra la Assia-Darmstadt e la Vestfalia. Fu formata nel 1657 dalla partizione del Sayn-Wittgenstein-Wittgenstein e fu innalzata da contea a principato. Dal 1806 al 1815 fu propriet\u00e0 del Granduca di Assia e dopo il 1816 della Prussia. La capitale era Laasphe. "}
{"id": "2266419", "revid": "119114134", "url": "https://it.wikipedia.org/wiki?curid=2266419", "title": "Gran Premio di San Marino 1999", "text": "Il Gran Premio di San Marino 1999 \u00e8 stato un Gran Premio di Formula 1 disputato il 2 maggio 1999 sull'Autodromo Enzo e Dino Ferrari di Imola. La gara \u00e8 stata vinta da Michael Schumacher, che firma il 34\u00b0 successo in Formula 1, su Ferrari; il team di Maranello, inoltre, non vinceva ad Imola da ben 16 anni, con l'ultima vittoria di Patrick Tambay nel 1983. Secondo e terzo sono giunti rispettivamente Coulthard e Barrichello. Il brasiliano ha partecipato in questa occasione alla 100\u00aa gara della sua carriera nella massima categoria; si tratta del Gran Premio numero 100 anche per la scuderia Sauber.\nQualifiche.\nResoconto.\nH\u00e4kkinen e Coulthard monopolizzano la prima fila per la terza gara consecutiva, con il finlandese che batte il compagno di squadra per appena ventidue millesimi; terzo \u00e8 Michael Schumacher, staccato di meno di due decimi dai piloti della McLaren. Seguono Irvine, il sorprendente Villeneuve (quinto con la BAR), Barrichello, Frentzen, Hill, Ralf Schumacher e Zanardi. In difficolt\u00e0 le Benetton, con Fisichella sedicesimo e Wurz diciassettesimo.\nGara.\nResoconto.\nAl via rimane fermo sulla griglia di partenza Villeneuve; il pilota canadese si deve ritirare immediatamente. H\u00e4kkinen mantiene la testa della corsa davanti al compagno di squadra; il finlandese comincia subito a distanziare i rivali, arrivando ad avere un vantaggio di circa tredici secondi. Nel corso del diciassettesimo passaggio, per\u00f2, H\u00e4kkinen va largo all'ultima curva, sbandando sul cordolo e andando a sbattere contro le barriere; passa cos\u00ec in testa Coulthard, seguito da Michael Schumacher. Il pilota della Ferrari effettua il suo pit stop al 31\u00ba giro, mentre Coulthard rifornisce quattro tornate pi\u00f9 tardi; quando torna in pista, lo scozzese \u00e8 alle spalle del rivale. Rallentato da alcuni doppiati, Coulthard non riesce a riguadagnare la prima posizione neanche quando Schumacher si ferma nuovamente ai box.\nAl 46\u00ba giro sulla Ferrari di Irvine, che occupava la terza posizione, si rompe il motore; Frentzen, che lo seguiva da vicino, scivola sull'olio perso dalla vettura del nordirlandese, andando in testacoda e ritirandosi. Alle spalle di Michael Schumacher e Coulthard chiude quindi Barrichello, che porta il primo podio stagionale alla Stewart; quarto \u00e8 Hill, seguito da Fisichella ed Alesi. Questi ultimi approfittano del doppio ritiro, a quattro tornate dal termine, di Herbert e Zanardi, rispettivamente quinto e sesto; curiosamente, l'abbandono dei due avviene pi\u00f9 o meno allo stesso modo di quello di Irvine e Frentzen, con Zanardi che scivola sull'olio perso dalla vettura di Herbert."}
{"id": "2266421", "revid": "1528507", "url": "https://it.wikipedia.org/wiki?curid=2266421", "title": "Gordola", "text": "Gordola () \u00e8 un comune svizzero di 4'792 abitanti del Canton Ticino, nel distretto di Locarno.\nGeografia fisica.\nIl comune sorge all'imbocco della valle Verzasca, sulla sponda sinistra dell'omonimo fiume; nel territorio comunale \u00e8 compresa una parte del lago di Vogorno.\nStoria.\nGordola \u00e8 registrato nei documenti come \"Gordora\" nel 1200 e \"Gordolla\"/\"Gordolle\" nel 1219. Durante il Medioevo Gordola era l'unica comunit\u00e0 tra quelle che formavano il \"Comune Grande di Locarno\" a poter eleggere direttamente il proprio parroco. A partire dal Trecento gli abitanti della Valle Verzasca trascorrevano la stagione invernale a Gordola e sul Piano di Magadino. Con il tempo questo trasferimento invernale divenne definitivo..\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nInfrastrutture e trasporti.\nIl paese \u00e8 servito dalla stazione di Gordola della ferrovia Bellinzona-Locarno; presso Gordola sorgono l'aeroporto di Locarno-Magadino, civile e militare, e l'eliporto di Gordola.\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "2266422", "revid": "1776051", "url": "https://it.wikipedia.org/wiki?curid=2266422", "title": "Isaia Levi", "text": "Biografia.\nFiglio di Donato e Marianna De Benedetti, spos\u00f2 Nella Coen, figlia dello storico Achille Coen. Fu il fondatore della ditta \"Penne Aurora\", presidente della Societ\u00e0 Editrice Zanichelli e il 31 dicembre 1925 fu nominato cavaliere del Lavoro.\nFu nominato senatore il 9 dicembre 1933 e il 20 dicembre prest\u00f2 il giuramento di rito.\nCon l'emanazione delle leggi razziali del 1938 Levi sub\u00ec diverse discriminazioni (ma non perse la carica di senatore in quanto vitalizia). Dovette autodenunciarsi come ebreo, restituire la tessera del Partito Nazionale Fascista, dimettersi dalle numerose cariche che ricopriva in societ\u00e0 e istituzioni caritatevoli. Tuttavia, grazie al prestigio raggiunto e alla sua disponibilit\u00e0 economica, nel gennaio 1939 ottenne lo status di \"ebreo discriminato\".\nNel 1940 consegu\u00ec l'\"arianizzazione\": fatto, quest'ultimo, assolutamente inusuale visto che era figlio di ebrei e sposato a un'ebrea. Dopo questo evento pot\u00e9 riprendere possesso di beni e cariche; anzi, fece domanda - ma non ebbe seguito - di essere reintegrato nel PNF.\nDopo l'armistizio di Cassibile e l'occupazione tedesca, tuttavia, Levi si trov\u00f2 nuovamente in pericolo. Decise quindi di convertirsi e, favorito dalla sua influenza, riusc\u00ec a rifugiarsi presso le autorit\u00e0 ecclesiastiche in Vaticano sino alla liberazione di Roma.\nIn quanto fautore del Fascismo, nei mesi successivi venne espulso dal Senato e sub\u00ec il momentaneo sequestro dei beni. Ma, dopo questa parentesi, continu\u00f2 a vivere in tranquillit\u00e0 sino alla morte. Privo di eredi diretti (l'unica figlia, Giorgina, era scomparsa a tredici anni per leucemia), il suo ingente patrimonio fu diviso tra i parenti pi\u00f9 stretti; una parte consistente fin\u00ec, dietro sua disposizione, alla Santa Sede, tra cui il palazzo in cui aveva vissuto, Villa Giorgina, divenuta sede della Nunziatura apostolica in Italia."}
{"id": "2266427", "revid": "47767", "url": "https://it.wikipedia.org/wiki?curid=2266427", "title": "Gorchakov", "text": ""}
{"id": "2266429", "revid": "228587", "url": "https://it.wikipedia.org/wiki?curid=2266429", "title": "Piano debole", "text": "Il piano debole o piano soffice o soft storey \u00e8 un meccanismo di collasso locale di edifici a telaio in calcestruzzo armato e in acciaio soggetti all'azione di un sisma.\nSi verifica quando le cerniere plastiche si localizzano all'estremit\u00e0 dei pilastri di un singolo piano. \nA questo meccanismo \u00e8 preferibile quello in cui le cerniere plastiche si formano all'estremit\u00e0 delle travi poich\u00e9 il collasso per meccanismo di piano debole - meccanismo \"H\" \u00e8 poco duttile e quindi molto pericoloso (la struttura collassa molto rapidamente, non a caso negli edifici in cui si \u00e8 verificato questo tipo di meccanismo si osserva che un piano \u00e8 praticamente sparito, mentre i piani superiori sono solo leggermente lesionati)."}
{"id": "2266436", "revid": "277167", "url": "https://it.wikipedia.org/wiki?curid=2266436", "title": "Soft storey", "text": ""}
{"id": "2266438", "revid": "287204", "url": "https://it.wikipedia.org/wiki?curid=2266438", "title": "Gran Premio di Monaco 1999", "text": "Il Gran Premio di Monaco 1999 \u00e8 stato un Gran Premio di Formula 1 disputato il 16 maggio 1999 sul Circuito di Monaco. La gara \u00e8 stata vinta da Michael Schumacher, su Ferrari; secondo e terzo sono giunti rispettivamente Irvine e H\u00e4kkinen.\nQualifiche.\nResoconto.\nH\u00e4kkinen conquista la quarta pole position consecutiva, precedendo di circa sei centesimi Michael Schumacher; terzo \u00e8 Coulthard, seguito da Irvine, Barrichello, Frentzen, Trulli, J. Villeneuve, Fisichella e Wurz, che chiudono la top ten. Gene \u00e8 autore di due incidenti nella stessa sessione: il primo \u00e8 causato dalla perdita dell'ala posteriore all'uscita del tunnel, che lo manda violentemente contro le barriere. Tornato in pista con il muletto, va a sbattere nuovamente alla curva del Tabaccaio a 5 minuti dal termine, distruggendo ancora un'altra volta la monoposto.\nGara.\nResoconto.\nNel tradizionale giorno di riposo monegasco del venerd\u00ec, Michael Schumacher era volato a Fiorano per allenarsi specificamente sulla procedura di partenza: questo lavoro d\u00e0 i suoi frutti il giorno del Gran Premio quando il tedesco, anche agevolato dalla strategia McLaren che ha previsto un maggiore quantitativo di carburante al via, scatta meglio del \"poleman\" H\u00e4kkinen e si porta in testa alla prima curva; alle spalle dei primi due, l'altro ferrarista Irvine fa lo stesso con Coulthard.\nSchumacher comincia subito ad allungare sugli avversari; la situazione nelle prime posizioni rimane invariata fino al 36\u00ba giro, quando Coulthard \u00e8 costretto al ritiro per un problema al cambio. Poche tornate pi\u00f9 tardi iniziano le fermate ai box; Schumacher rimane tranquillamente in testa, mentre il suo compagno di squadra ha la meglio su H\u00e4kkinen, conquistando il secondo posto. Non ci sono altri colpi di scena e la Ferrari coglie la prima doppietta stagionale, con Michael Schumacher ed Irvine primo e secondo davanti ad H\u00e4kkinen; quarto \u00e8 Frentzen, mentre Fisichella e Wurz chiudono rispettivamente quinto e sesto, approfittando del ritiro, ad otto giri dalla fine, di Barrichello, fino a quel momento in quinta posizione.\nPiccolo incidente diplomatico al momento della cerimonia del podio, quando per il nordirlandese Irvine viene erroneamente esposta la bandiera irlandese anzich\u00e9 quella britannica."}
{"id": "2266443", "revid": "640277", "url": "https://it.wikipedia.org/wiki?curid=2266443", "title": "Corot (satellite)", "text": ""}
{"id": "2266452", "revid": "125866443", "url": "https://it.wikipedia.org/wiki?curid=2266452", "title": "Concilio di Nablus", "text": "Il concilio di Nablus fu un'assemblea di prelati e nobili del crociato Regno di Gerusalemme, che si tenne il 16 gennaio 1120, nella quale furono stabilite le prime leggi scritte del regno.\nIn questo concilio fu approvata la creazione dei \"Pauperes commilitones Christi Templique Solomonici\" che aveva lo scopo di rendere sicuro il viaggio dei pellegrini che affluivano da occidente dopo la riconquista di Gerusalemme.\nL'Ordine del Tempio fu fondato a partire da questa milizia nove anni pi\u00f9 tardi, nel concilio di Troyes.\nStoria.\nIl concilio fu convocato a Nablus dal patriarca di Gerusalemme Guermondo e dal re Baldovino II di Gerusalemme.\nEsso stabil\u00ec venticinque canoni riguardanti sia la religione che questioni secolari.\nNon si tratt\u00f2 di un concilio della chiesa a tutti gli effetti, ma non fu del tutto una riunione della corte reale; secondo Hans Mayer, stante la natura religiosa di molti dei suoi canoni, pu\u00f2 essere considerato sia un \"parlement\" che un sinodo ecclesiastico.\nL'accordo tra il patriarca ed il re che ne risult\u00f2 fu un concordato, simile al concordato di Worms di due anni pi\u00f9 tardi.\nIl consiglio non \u00e8 menzionato nella cronaca di Fulcherio di Chartres che, poich\u00e9 faceva parte del seguito di Baldovino II, doveva essere tra i presenti.\nQuesto \u00e8 probabilmente dovuto alla natura dei canoni che, trattando dei crimini e dei peccati della popolazione latina, contraddicevano la rappresentazione di utopia cristiana che Fulcherio fece del Regno.\nGuglielmo di Tiro, scrivendo circa sessanta anni dopo, incluse una descrizione dettagliata della procedura, ma omise di registrare i canoni stessi, che egli sapeva ben conosciuti e che potevano essere reperiti in qualsiasi chiesa locale; ma probabilmente anche lui voleva evitare di sottintendere che gli inizi del Regno non erano stati cos\u00ec eroici come era stato insegnato alla sua generazione.\nSebbene i canoni dovevano essere ben conosciuti ai tempi di Guglielmo, solo una copia, che si trovava in una chiesa di Sidone, sembra sia sopravvissuta alla riconquista musulmana del Regno.\nQuesta copia si trovava in Europa, nella biblioteca papale ad Avignone, gi\u00e0 nel 1330; ed \u00e8 ora \u00e8 conservata nella Biblioteca Apostolica Vaticana, MS Vat. lat. 1345.\nUna copia \u00e8 stata pubblicata nel \"Sacrorum Conciliorum nova et amplissima collectio\" di Giovanni Domenico Mansi nel XVIII secolo, e pi\u00f9 di recente una nuova edizione \u00e8 stata pubblicata in \"Speculum\" (Vol. 74, 1999) da Benjamin Z. Kedar, che sostiene che i canoni sono in gran parte derivata dalla \"Ecloga\" bizantina, promulgata da Leone III e Costantino V nel 741.\nKedar ritiene che i canoni erano applicati nel XII secolo,\ninvece Marwan Nader non \u00e8 d'accordo, dal momento che non sono stati inclusi nel \"Livre des Assises de la Cour des Bourgeois\" ed altre Assise di Gerusalemme, che furono scritte nel XIII secolo.\nContenuto.\nI canoni cominciano con le ragioni per la convocazione del concilio: Gerusalemme era stata piagata da locuste e topi negli ultimi quattro anni e gli Stati crociati in generale avevano subito ripetuti attacchi dai musulmani.\nSi credeva che fosse necessario correggere i peccati del popolo prima che Gerusalemme potesse prosperare.\nI canoni da 1 a 3 riguardano le decime alla chiesa.\nIl canone 1 \u00e8 una promessa di re Baldovino di riconoscere le opportune decime al Patriarca, vale a dire quelle dei possedimenti reali in Gerusalemme, Nablus e San Giovanni d'Acri.\nNel canone 2 Baldovino chiede perdono per le decime che aveva precedentemente rifiutato, e Guermondo lo assolve da questo peccato nel canone 3.\nQuesto dimostra come la chiesa sia stata in grado di far valere i propri diritti nel Regno crociato, una vittoria nella Lotta per le investiture che ancora imperversava in Europa.\nI canoni da 4 a 7 riguardano l'adulterio.\nIl canone 4 delinea le pene per un uomo che \u00e8 sospettato di commettere adulterio con la moglie di un altro uomo; in primo luogo dovr\u00e0 essergli proibito di recarsi dalla donna, e se egli la incontrasse ancora dovr\u00e0 sottoporsi, di fronte alla chiesa, all'ordalia del ferro rovente per provare la sua innocenza.\nSe l'adulterio \u00e8 dimostrato il canone 5 decreta che \"eviretur\" (dovr\u00e0 essergli tagliato il membro) per poi essere esiliato.\nLa pena per la donna adultera \u00e8 la mutilazione del naso, una punizione comune per i bizantini, a meno che il marito non abbia piet\u00e0 di lei, nel qual caso entrambi dovranno essere esiliati.\nIl canone 6 tratta analoghe situazioni per il clero: se un uomo sospetta un ecclesiastico di incontrarsi con sua moglie, in primo luogo si dovr\u00e0 proibire al religioso di recarsi dalla donna; una seconda offesa dovr\u00e0 essere riportata ad un magistrato della chiesa ed un terzo delitto comporter\u00e0 la sconsacrazione del chierico, che sar\u00e0 quindi soggetto alle stesse pene descritte nel canone 5.\nIl canone 7 vieta ad uno sfruttatore o a una prostituta di \"corrompere una moglie con le parole\" facendola diventare un'adultera; le pene del canone 5 si applicano anche in questo caso.\nI canoni da 8 a 11 stabiliscono le pene per la sodomia.\nLa prima apparizione di questo tipo di sanzioni nel diritto medievale.\nSecondo il canone 8 un adulto sodomita \"tam faciens quam paciens\" (sia il soggetto attivo che quello passivo), dovr\u00e0 essere arso sul rogo.\nSe, tuttavia, il soggetto passivo \u00e8 un bambino o una persona anziana, il canone 9 afferma che solo il soggetto attivo dovr\u00e0 essere bruciato, e sar\u00e0 sufficiente che la parte passiva si penta, poich\u00e9 si presume che abbia peccato contro la sua volont\u00e0.\nSe chi subisce la sodomia contro la sua volont\u00e0 lo tiene nascosto per qualsiasi motivo, secondo il canone 10, anch'egli sar\u00e0 giudicato come sodomita.\nIl canone 11 consente ad un sodomita di pentirsi e di evitare la pena, se sar\u00e0 scoperto a praticare la sodomia una seconda volta gli sar\u00e0 consentito di pentirsi di nuovo, ma sar\u00e0 esiliato dal regno.\nI canoni da 12 a 15 attengono alle relazioni sessuali con i musulmani.\nSi tratta di un aspetto importante della vita nel Regno, dove i musulmani erano molto pi\u00f9 numerosi dei loro signori latini.\nIl canone 12 afferma che un uomo che volontariamente ha rapporti sessuali con una donna musulmana dovr\u00e0 essere castrato mentre lei dovr\u00e0 essere mutilata del naso.\nSe una schiava musulmana viene stuprata dal suo padrone, in base al canone 13, lei sar\u00e0 confiscata dallo Stato mentre lui sar\u00e0 castrato.\nSe un uomo stupra una schiava musulmana non di sua propriet\u00e0, secondo il canone14 dovr\u00e0 essere sottoposto alla pena per gli adulteri stabilita nel canone 5, la castrazione.\nIl canone 15 riguarda lo stesso oggetto con riferimento alle donne cristiane: se una donna cristiana ha volontariamente rapporti sessuali con un uomo musulmano, essi dovranno entrambi essere sottoposti alla pena per gli adulteri, se invece lei \u00e8 stata violentata non sar\u00e0 ritenuta responsabile, mentre il musulmano sar\u00e0 castrato.\nIl canone da 16 vieta ai musulmani di vestirsi come i cristiani.\nQuesto canone prefigura l'analogo canone 68 del Quarto Concilio Lateranense\nche quasi un secolo pi\u00f9 tardi, nel 1215, avrebbe proibito sia agli ebrei che ai musulmani di adottare vestiti cristiani.\nLeggi simili sono state promulgate in Spagna, dove cristiani, ebrei e musulmani erano mischiati nello stesso modo.\nI canoni da 17 a 19 riguardano la bigamia.\nUn altro tema importante perch\u00e9 molti crociati avevano lasciato le proprie famiglie in Europa.\nSecondo il canone 17 nel caso un uomo prenda una seconda moglie, dovr\u00e0 fare penitenza fino alla prima domenica di Quaresima, ma se nasconde il suo delitto e viene scoperto le sue propriet\u00e0 saranno confiscate ed egli sar\u00e0 esiliato.\nIl canone 18 permette al bigamo di rimanere impunito, se un uomo o una donna inconsapevolmente sposa qualcuno che \u00e8 gi\u00e0 sposato, a condizione che sia in grado di dimostrare la sua ignoranza.\nSe un uomo ha preso una seconda moglie e vuole di divorziare, il canone 19 afferma che egli dovr\u00e0 dimostrare che \u00e8 gi\u00e0 sposato, attraverso un'ordalia del ferro rovente o portando dei testimoni che giurino per lui.\nI canoni da 20 a 21 riguardano il clero.\nIl canone 20 afferma che un appartenente al clero non deve essere ritenuto colpevole se prende le armi per legittima difesa, ma non pu\u00f2 prendere le armi per qualsiasi altro motivo n\u00e9 pu\u00f2 agire come un cavaliere.\nQuesta era stata un'importante preoccupazione per gli Stati crociati; nel diritto europeo ai religiosi era generalmente vietato partecipare alle guerre, ma ai crociati erano necessarie tutte le risorse umane disponibili, infatti solo un anno prima Antiochia era stata difesa dal Patriarca, dopo la Battaglia dell'Ager Sanguinis, una delle calamit\u00e0 a cui fa riferimento l'introduzione di canoni.\nIl canone 21 afferma che un monaco o un canonico regolare colpevole di apostasia dovr\u00e0 tornare al suo ordine oppure andare in esilio.\nI canoni da 23 a 25 attengono al furto.\nIl canone 23 afferma che chiunque sia condannato per furto di propriet\u00e0 di valore superiore a un bisante avr\u00e0 una mano o un piede tagliato, oppure un occhio cavato.\nSe la propriet\u00e0 rubata \u00e8 di valore inferiore ad un bisante egli sar\u00e0 marchiato sul volto e pubblicamente frustato.\nI beni rubati dovranno essere restituiti e se non sono pi\u00f9 in possesso del ladro, il ladro stesso diverr\u00e0 propriet\u00e0 della sua vittima.\nSe il ladro \u00e8 sorpreso a rubare di nuovo gli sar\u00e0 tagliata l'altra mano o piede, oppure cavato l'altro occhio, oppure sar\u00e0 ucciso.\nSe il ladro \u00e8 minorenne il canone 24 afferma che dovr\u00e0 essere tenuto in custodia e quindi inviato alla corte reale, ma non si \u00e8 definiscono ulteriori sanzioni.\nIl canone 25 precisa che tali sanzioni non si applicano ai baroni, che potranno essere sottoposti solo al giudizio della corte reale.\nFirmatari.\nColoro che firmarono i canoni come testimoni furono in gran parte ecclesiastici, con qualche nobile laico:\nLe firme compaiono dopo l'introduzione, e prima dell'elenco dei canoni."}
{"id": "2266455", "revid": "697352", "url": "https://it.wikipedia.org/wiki?curid=2266455", "title": "Andreas Rett", "text": "Biografia.\nIn anni giovanili \u00e8 stato un membro del partito nazista.\nNel 1949 si \u00e8 laureato in medicina presso l'Universit\u00e0 di Innsbruck e ha lavorato come medico a Innsbruck, Vienna e Zurigo. Nel 1963 ha dato vita a un laboratorio protetto in cui giovani con problemi neurologici potevano lavorare. Nel 1966 ha pubblicato la prima descrizione della Sindrome di Rett.\nRett ha ricevuto numerosi riconoscimenti, ma \u00e8 anche noto per aver applicato misure di sterilizzazione forzata alle proprie pazienti con handicap mentale.\nAndreas Rett and\u00f2 a scuola a Innsbruck e inizi\u00f2 i suoi studi medici all'universit\u00e0 di quella citt\u00e0. I suoi studi furono interrotti dalla guerra, quando prest\u00f2 servizio nella marina tedesca, e prosegu\u00ec a Innsbruck nel 1945. Dopo le qualifiche nel 1949 si specializz\u00f2 in pediatria, e nel 1955 fu nominato capo della struttura per bambini mentalmente ritardati in una casa per l'anziano di Lainz. La sua carriera accademica inizia nel 1967, quando \u00e8 stato nominato docente di neurologia e pediatria presso l'Universit\u00e0 di Vienna, nel 1973 \u00e8 stato promosso al grado di professore associato. Dal 1967 \u00e8 anche a capo dell'Istituto di ricerca Ludwig Boltzmann in Brain Disordered Children."}
{"id": "2266457", "revid": "1612330", "url": "https://it.wikipedia.org/wiki?curid=2266457", "title": "Deposito ATM Messina", "text": "Il deposito Messina \u00e8 una infrastruttura di servizio del trasporto pubblico a Milano per la rimessa e la manutenzione delle vetture tranviarie dell'ATM.\nStoria.\nL'edificio ha una notevole rilevanza storica e architettonica, si tratta di una delle maggiori testimonianze di architettura industriale milanese legate all'architettura del ferro in Italia \nL'edificio venne costruito nel 1912 nei pressi della fabbrica Carminati &amp; Toselli (produttrice, tra le altre, dei tram serie 1500), ha subito un recente restauro (a cura della BCV Progetti) per gran parte della superficie coperta, che \u00e8 26.186 m\u00b2 (su un totale di 29.062), mantenendone la struttura originale, mentre una seconda parte \u00e8 stata ricostruita mantenendo anch'essa l'antica morfologia. Venne ampliato nel 1925-1927.\nStruttura e caratteristiche.\nL'edificio \u00e8 costituito da una struttura portante in ferro a capriate poggianti su pilastri, la copertura \u00e8 dotata di ampi spazi in vetro e parti ricoperte in tegole in cotto. \nLa struttura ospita circa 150 tram divisi in vari modelli e tipologie, \u00e8 dotata di diversi impianti di manutenzione, e di mezzi di assistenza marcianti nonch\u00e9 di un impianto automatico di lavaggio e pulizia. La \"flotta\" comprende anche sabbiere e vetture d'esercizio per la manutenzione dei binari, e interventi particolari come forti nevicate o ghiaccio stradale. Il traffico di persone che lo visitano ogni giorno comprende 368 autisti e circa 50 addetti fra operai e impiegati.\nVetture tranviarie in dotazione.\nLa struttura ospita oltre 150 unit\u00e0 cos\u00ec ripartite, fra cui fondamentalmente numerose Ventotto, alcuni Jumbotram e diversi Sirietto (serie 7500 e 7600). Sono in dotazione al deposito diverse unit\u00e0 della serie 700 destinate al traino e al servizio di sabbiera e spazzaneve. \u00c8 presente inoltre (temporaneamente accantonata) la vettura 701, vettura mantenuta allo stato d'origine e adibita a servizi di noleggio oltre che a spazzaneve. \u00c8 presente infine, accantonata una 4800, distolta dal servizio nel dicembre 2010."}
{"id": "2266461", "revid": "110157", "url": "https://it.wikipedia.org/wiki?curid=2266461", "title": "Lo sviluppo sostenibile", "text": "Lo sviluppo sostenibile \u00e8 un saggio scritto da Giorgio Nebbia, docente di merceologia alla facolt\u00e0 di Economia e commercio dell'Universit\u00e0 di Bari, che tratta dell'accaparramento delle risorse necessarie per soddisfare i bisogni umani nei settori primari e voluttuari; dall'alimentazione all'abitazione, dall'abbigliamento all'energia: le risorse vengono prese dalla natura e trasformate in merci, utilizzate il tempo indispensabile prima di ritornare come scorie alla natura, scatenando spesso effetti negativi.\nNebbia descrive le crisi delle risorse naturali ed i difficili rapporti tra i popoli in associazione alla storia delle merci, alle leggi del profitto e del mercato capitalistico. Secondo l'autore, cos\u00ec come la causa delle guerre imperialiste e del colonialismo va ricercata nella ricerca di materie prime, allo stesso modo oggi le grandi potenze sfruttano i paesi poveri e li ricattano. Secondo l'opinione dell'autore per passare da un mondo violento ed ingiusto ad una societ\u00e0 in cui lo sviluppo sia sostenibile occorre modificare i modi di produzione e di consumo oltre a rinnovare le regole economiche e le leggi del mercato."}
{"id": "2266475", "revid": "767487", "url": "https://it.wikipedia.org/wiki?curid=2266475", "title": "R.I.O.", "text": "R.I.O. \u00e8 un progetto di musica house (electro/Funky e dance) tedesco nato nel 2007 dalla collaborazione dei due disc jockey, Manuel \"Manian\" Reuter e Yanou, con la voce di Tony T.\nNell'estate del 2008 il loro singolo \"Shine On\" ha avuto un buon successo, entrando nelle top 20 delle classifiche italiane, svizzere e svedesi ed \u00e8 stato scelto nella colonna sonora del film \"Natale a Rio\" di Neri Parenti.\nNell'ottobre 2008 pubblicano \"When the Sun Comes Down\" e nell'estate 2009 \"After the Love\", quest'ultima ha avuto molto successo nelle discoteche."}
{"id": "2266485", "revid": "22557006", "url": "https://it.wikipedia.org/wiki?curid=2266485", "title": "Ssangyong Kyron", "text": ""}
{"id": "2266486", "revid": "106869302", "url": "https://it.wikipedia.org/wiki?curid=2266486", "title": "Thomas Hauser (sciatore)", "text": "Biografia.\nSpecialista delle prove tecniche, Hauser ottenne il suo primo risultato di rilievo in Coppa del Mondo il 15 gennaio 1973, quando fu 6\u00ba nello slalom gigante di Adelboden. Nel circuito, pur classificandosi diciotto volte nei primi dieci (sia in slalom gigante sia in slalom speciale), ottenne un solo podio: 2\u00ba in slalom gigante a Saalbach il 16 dicembre 1973, dietro a Hubert Berchtold e davanti a Hansi Hinterseer.\nAi XII Giochi olimpici invernali di , sua unica presenza olimpica, non concluse lo slalom gigante; il suo ultimo piazzamento in carriera fu il 6\u00ba posto ottenuto nello slalom gigante di Coppa del Mondo disputato a Mont-Sainte-Anne il 18 marzo 1976."}
{"id": "2266489", "revid": "262457", "url": "https://it.wikipedia.org/wiki?curid=2266489", "title": "Lu\u00f2y\u00e1ng", "text": ""}
{"id": "2266493", "revid": "1492173", "url": "https://it.wikipedia.org/wiki?curid=2266493", "title": "Indice di Sortino", "text": "L'indice di Sortino (\"Sortino ratio\") \u00e8 un indice di rischio finanziario, sviluppato dall'economista Frank A. Sortino, che non utilizza il classico Beta come indice del rischio, ma pone l'attenzione (come fa William F. Sharpe) sulla distribuzione dei rendimenti.\nCome misura del rischio infatti Sortino utilizza il \"Downside Risk\" o \"DSR\". Secondo Sortino, gli investitori non sono spaventati dalle oscillazioni in s\u00e9 dei propri investimenti, in quanto l'investitore non avvertirebbe un significativo aumento del rischio al semplice aumentare o diminuire dei prezzi dei titoli in possesso. L'investitore, secondo Sortino, si sentir\u00e0 invece sotto pressione solo a fronte di risultati inadeguati rispetto a quello che ritiene il \"minimo accettabile\". \nAd esempio: se un investitore considera come rendimento minimo accettabile il 3%, un rendimento maggiore di zero ma inferiore al 3% rappresenterebbe comunque un evento sfavorevole. Il \"Downside Risk\" esprime quindi la possibilit\u00e0 che il rendimento si posizioni al di sotto delle aspettative minime accettabili. \nLa formula generica \u00e8 conosciuta come:\nformula_1\nDownside risk\nIl downside risk \u00e8 una misura di rischio simile alla deviazione standard, il DSR si concentra sulla parte negativa della volatilit\u00e0 dell'investimento. Rispetto alla deviazione standard, il valore di riferimento non \u00e8 la Media dei Rendimenti, bens\u00ec il rendimento minimo accettabile rappresentato dai titoli risk-free (esempio Bot). Il Downside Risk misura gli scostamenti verso il basso del rendimento del titolo considerato dal rendimento minimo accettabile, esprimendo quindi quella parte di volatilit\u00e0 non gradita dall'investitore. \nDalla formula possiamo vedere che il DSR sar\u00e0 tanto maggiore, quanto maggiore sar\u00e0 lo scostamento verso il basso dei rendimenti dei titoli rispetto al rendimento atteso dell'investitore. Nel caso invece che lo scostamento sia positivo il valore che assumer\u00e0 la formula sar\u00e0 0. \nConfronto con l'indice di Sharpe\nRisultati differenti tra l'indice di Sharpe e l'indice di Sortino sono dovuti al differente concetto di rischio utilizzato dai due indicatori. L'indice di Sharpe di solito viene utilizzato per classificare differenti strumenti finanziari (es. fondi), l'indice di Sortino consente di discriminare due strumenti finanziari che hanno un vicino indice di Sharpe.\nInterpretazione dell'indice\nUn elevato indice di Sortino indica che la variabilit\u00e0 dei rendimenti non si concentra prevalentemente al di sotto del minimo ritenuto accettabile dall'investitore, viceversa un basso indice di Sortino indica che la variabilit\u00e0 si concentra sotto il minimo accettabile."}
{"id": "2266494", "revid": "1573940", "url": "https://it.wikipedia.org/wiki?curid=2266494", "title": "Crocodylus moreletii", "text": "Il coccodrillo di Morelet (Crocodylus moreletii ()), conosciuto anche col nome di coccodrillo messicano, \u00e8 un rettile della famiglia Crocodylidae, diffuso in Messico, Belize e Guatemala.\nDescrizione.\n\u00c8 di piccole dimensioni rispetto agli altri coccodrilli. I maschi possono diventare pi\u00f9 grandi delle femmine a causa del dimorfismo sessuale. Un adulto pu\u00f2 raggiungere una lunghezza tra i 3 e poco pi\u00f9 di 4 metri, e in apparenza \u00e8 simile al coccodrillo americano e a quello cubano.\nVi sono caratteristiche di questa specie che lo distinguono dalle altre e lo rendono facile da riconoscere. Ha un muso molto ampio ed un adulto pu\u00f2 avere 66-68 denti. Essi possono essere distinti dagli alligatori per via di questi ultimi. Infatti, hanno una dentatura perfettamente allineata. Il quarto dente sulla mandibola inferiore del coccodrillo \u00e8 visibile quando la mandibola \u00e8 chiusa perch\u00e9 \u00e8 leggermente pi\u00f9 grande rispetto al resto dei suoi denti.\nAnche quando \u00e8 quasi completamente sommerso, ha ancora la capacit\u00e0 di odorare, sentire, e vedere i suoi dintorni. Pu\u00f2 anche vedere sott'acqua grazie alla membrana che circonda e protegge i suoi occhi.\nI coccodrilli di Morelet hanno un colore che va sul grigio-marrone. Hanno bande e macchie scure sul corpo e sulla coda. Questa specie \u00e8 simile agli altri coccodrilli, come il coccodrillo americano, ma il coccodrillo messicano \u00e8 un po' pi\u00f9 scuro. I giovani coccodrilli messicani sono di colore giallo brillante con alcune bande scure. L'iride del coccodrillo ha una colorazione argenteo-marrone.\nUtilizza la sua lunga coda per il nuoto. Possiede gambe corte ma muscolose che danno al coccodrillo grande forza e velocit\u00e0.\nStoria.\nIl coccodrillo di Morelet \u00e8 stato scoperto in Messico nel 1850 dal naturalista francese P. Morelet. \u00c8 stato a lungo confuso con il coccodrillo cubano e il coccodrillo americano a causa delle caratteristiche simili condivise dalle specie.\nDistribuzione e habitat.\nQuesta specie si pu\u00f2 trovare nelle acque dolci dell'America Centrale e lungo il Golfo del Messico. Preferisce vivere in zone isolate. Pu\u00f2 essere trovato anche nelle paludi e nei grandi fiumi.\nEssi abitano anche le savane erbose sulla penisola dello Yucat\u00e1n. \nI piccoli coccodrilli vivono nelle zone di fitta copertura per proteggersi dagli altri predatori e vi rimarranno fino a quando non diventeranno adulti e saranno in grado di difendersi da soli.\nBiologia.\nAlimentazione.\nQuesto coccodrillo ha una dieta nutriente. Essendo carnivoro, mangia una grande quantit\u00e0 di carne. Cattura la sua preda con varie tecniche ed ha bisogno di ucciderla prima di margiarla. Uccidere la maggior parte delle sue prede afferrandole con le sue potenti mascelle e trascinandole sull'acqua per farle annegare.\nL'alimentazione del coccodrillo messicano si basa in gran parte su pesci e insetti. Questa \u00e8 la dieta della maggior parte dei giovani coccodrilli e viene mantenuta fino a quando sono adulti e capaci di abbattere prede pi\u00f9 grandi. Un adulto si ciba di piccoli mammiferi, uccelli, rettili e altri animali. Questi piccoli mammiferi possono includere animali domestici come cani e gatti, nonch\u00e9 altri animali selvatici. Essi sono noti per essere cannibali: non \u00e8 infatti raro vedere un adulto mangiarsi i propri piccoli.\nRiproduzione.\nLa stagione degli amori si ha tra aprile e giugno. Una femmina di coccodrillo pu\u00f2 deporre tra le 20 e le 45 uova. I nidi possono essere trovati vicino all'acqua e di solito le uova si schiudono dopo 80 giorni di incubazione. Esse sono custodite da entrambi i genitori per proteggerle dai predatori.\nUna volta che le uova si saranno schiuse la femmina di coccodrillo porter\u00e0 i piccoli sull'acqua e li abbandoner\u00e0 al proprio destino.\nConservazione.\nIl coccodrillo di Morelet \u00e8 stato a lungo minacciato dalla distruzione del suo habitat e dalla caccia illegale. Entrambi questi fattori hanno ridotto notevolmente la popolazione.\nOltre alla caccia e alla distruzione del suo habitat, il coccodrillo messicano \u00e8 minacciato anche da altri fattori. I cuccioli sono spesso vittime di uccelli, tartarughe, serpenti e procioni."}
{"id": "2266495", "revid": "729019", "url": "https://it.wikipedia.org/wiki?curid=2266495", "title": "Ferrovia Bari-Martina Franca-Taranto", "text": "La ferrovia Bari\u2013Martina Franca\u2013Taranto \u00e8 una linea ferroviaria italiana gestita dalle Ferrovie del Sud Est (FSE) che collega due capoluoghi di provincia, Bari e Taranto, passando per Putignano e Martina Franca.\nFSE la indica come \"Linea 1\". Il servizio ferroviario \u00e8 generalmente espletato sulle direttrici ferroviarie Bari Centrale-Martina Franca e Martina Franca-Taranto.\nStoria.\nI primi progetti per una strada ferrata che servisse l'entroterra barese risalgono al 1868, quando l'ingegnere Michele Lofoco progett\u00f2 una linea che collegasse Bari, Putignano, Gioia del Colle, Brindisi, Alberobello e Locorotondo; pochi anni dopo (1871) l'ingegner Giorgio De Vincentiis propose al Consiglio provinciale di Bari la costruzione di una linea Bari-Capurso-Putignano-Martina Franca.\nNel 1884 si costitu\u00ec un consorzio tra i comuni interessati alla ferrovia, che commissionarono all'ingegner Eug\u00e9ne Vilers (direttore d'esercizio della tranvia Bari-Barletta) un progetto di massima per la sua realizzazione: tale progetto, presentato nel 1886, prevedeva una linea principale tra Bari e Putignano, una linea diramantesi dalla precedente tra Capurso e Putignano e una terza sezione tra Putignano e Locorotondo per complessivi 106,751\u00a0km e trazione a vapore.\nIl 22 febbraio 1896 la societ\u00e0 inglese The Subventioned Railways Corporation Ltd., con sede a Londra e rappresentanze a Roma e Bari, ottenne l'approvazione della concessione per la costruzione e l'esercizio della ferrovia Bari-Locorotondo, con diramazioni Capurso-Putignano, che riprendeva i progetti di De Vincentiis e Vilers. Della societ\u00e0 britannica erano rappresentanti Domenico Mattei, imprenditore di Livorno, e Giuseppe Regazzoni, finanziere comasco; maggior socio della societ\u00e0 era il marchese livornese Alfonso de Ghantuz Cubbe.\nIl progetto fu successivamente rivisto, diramando la linea da Mungivacca; la prima tratta, tra Bari e Putignano, fu aperta al servizio il 12 agosto 1900, mentre la Putignano-Locorotondo apr\u00ec il 14 dicembre 1903. L'insufficiente traffico della linea e gli oneri di costruzione fecero s\u00ec che la societ\u00e0 entrasse in difficolt\u00e0 finanziarie, aggravate dal fallimento (avvenuto nel 1906) della banca comasca Sala Regazzoni &amp; C., principale finanziatrice della societ\u00e0, la quale fu dichiarata fallita il 10 ottobre 1906.\nL'esercizio ferroviario fu dapprima affidato al curatore fallimentare della \"Subventioned\", e quindi, nel 1908, alla Societ\u00e0 anonima delle ferrovie sussidiate, quotata dal 1913 alla Borsa di Milano. Dopo un discreto inizio, i conti sociali ritornarono in rosso, tanto da portare nel 1918 al commissariamento dell'azienda; l'anno successivo il pacchetto azionario di maggioranza fu acquistato dalla Banca Italiana di Sconto, la quale lo cedette pochi anni dopo all'avvocato Ugo Pasquini.\nNel frattempo, il 12 luglio 1911 la Societ\u00e0 anonima italiana per le ferrovie salentine aveva ottenuto la concessione per la costruzione e l'esercizio della tratta Francavilla Fontana-Ceglie Messapica-Martina Franca-Locorotondo, che si sarebbe dovuta connettere con l'esistente linea: la connessione tra le due linee avvenne il 24 dicembre 1925 con l'apertura della Martina Franca-Locorotondo.\nSempre nel 1925 le \"Salentine\" avenvano ottenuto anche la concessione per la tratta Martina Franca-Taranto, linea ipotizzata sin dal 1896; le difficolt\u00e0 finanziarie della famiglia Bombrini, proprietaria della societ\u00e0, portarono al commissariamento della stessa, e per non pregiudicare la costruzione della Taranto-Martina la concessione fu ceduta nel 1929 alla Societ\u00e0 anonima per le strade ferrate pugliesi. Il primo treno tra Martina Franca e Taranto transit\u00f2 il 13 dicembre 1930, e l'esercizio regolare inizi\u00f2 il 22 aprile dell'anno successivo.\nIl 6 agosto 1931 si costitu\u00ec a Roma la Societ\u00e0 Anonima Italiana per le Ferrovie del Sud Est, la quale incorpor\u00f2 il successivo 30 settembre la Societ\u00e0 anonima italiana per le ferrovie salentine e la Societ\u00e0 anonima delle ferrovie sussidiate e nel 1933 mediante un aumento di capitale attuato tramite la controllata Strade Ferrate Sarde, pass\u00f2 sotto il controllo dell'azienda anche la Societ\u00e0 anonima per le strade ferrate pugliesi.\nCaratteristiche.\nLa linea \u00e8 lunga 112,630\u00a0km, a scartamento normale e binario singolo, ad eccezione delle tratte tra le stazioni di Bari Sud Est e Mungivacca (lunga 3,454\u00a0km, il cui raddoppio fu inaugurato il 31 gennaio 1987) e tra le stazioni di Noicattaro e Rutigliano (inaugurato il 23 giugno 2008). Ha una pendenza massima del 25 per mille, raggiunta nel tratto tra Castellana Grotte, Putignano e Noci.\nIl 14 giugno 2012 sono iniziati i lavori di elettrificazione della linea a 3000 V corrente continua, finanziati a carico del Fondo europeo di sviluppo regionale; nel 2015 sono iniziati i collaudi dell'impianto, con l'impiego di un'automotrice Stanga-TIBB noleggiata dall'Ente Autonomo Volturno.\nPercorso.\nI convogli in partenza da Bari costeggiano la trafficata via Amendola per circa tre chilometri e mezzo, fermando alla stazione del vecchio deposito (Bari Sud Est, futuro probabile nome Bari Campus), agli uffici finanziari (Bari Executive) e al \"park and ride\" di Mungivacca. Procedendo verso sud-est, abbandonano il territorio del Comune capoluogo ed entrano nella galleria lunga 4km che ospiter\u00e0 le stazioni di Triggiano e Capurso (lavori iniziati nella seconda met\u00e0 del 2019). La corsa prosegue parallelamente alla costa, a circa 8km di distanza dalla stessa e circa 100m di quota, in un paesaggio prevalentemente agricolo, punteggiato di centri abitati compatti e piccole aree produttive. Con un'elegante ponte in pietra, i treni superano la lama San Giorgio e servono Noicattaro, Rutigliano e Conversano, dove terminer\u00e0 il doppio binario (lavori di cui sopra).\nAll'ingresso della Valle d'Itria il tracciato si fa tortuoso per rispondere alla morfologia ondulata del territorio di Castellana, Putignano (che dispongono di fermate \"specializzate\" per raggiungere alcuni luoghi attrattivi lontani dal centro), Noci, Alberobello e Locorontondo. Presso Martina Franca si raggiunge il punto pi\u00f9 alto della tratta (oltre 400m) e si comincia la discesa verso il mar Ionio, in direzione sud. L'attraversamento dei centri abitati di Crispiano e Statte \u00e8 costellato di passaggi a livello e di lunghe curve a stretto raggio. I convogli entrano a Taranto sovrappassando la vecchia linea ferroviaria \"Bivio Bellavista - Bellavista - Nasisi\" (detta anche \"Linea di cintura di Taranto\") non attiva dal 1943, lambendo l'area artigianale di via Statte, a est dell'ex Ilva, e instradandosi poi su un terrapieno tra il quartiere Tamburi e il Mar Piccolo. Si affiancano alla linea per Brindisi proveniente da est e si dirigono alla stazione del capoluogo ionico, munita di \"park and ride\" (ancora in costruzione nel 2019) e posta nel quartiere artigiano di Porta Napoli."}
{"id": "2266498", "revid": "842", "url": "https://it.wikipedia.org/wiki?curid=2266498", "title": "Alien Breed Special Edition", "text": ""}
{"id": "2266499", "revid": "842", "url": "https://it.wikipedia.org/wiki?curid=2266499", "title": "Alien Breed Special Edition / Qwak", "text": ""}
{"id": "2266501", "revid": "114277748", "url": "https://it.wikipedia.org/wiki?curid=2266501", "title": "Via ferrata Alfonso Vandelli", "text": "La via ferrata Alfonso Vandelli \u00e8 un sentiero alpinistico attrezzato sul monte Sorapiss nelle Dolomiti bellunesi, del territorio comunale di Cortina d'Ampezzo e Auronzo di Cadore.\nIl sentiero, dedicato al presidente del CAI della sezione di Venezia Alfonso Vandelli, permette l'escursionismo per alpinisti al gruppo dolomitico del Sorapiss e si svolge ad una quota media di 2.500\u00a0m. \u00c8 classificata dal CAI come percorso difficile. I punti di appoggio sono il bivacco Comici ed il rifugio Vandelli.\nDescrizione della via.\nIl percorso CAI inizia a quota 2.020 metri dal bivacco Comici e permette il valico della cresta della Croda del Fogo a 2.400\u00a0m per poi giungere sul circo glaciale del gruppo del Sorap\u00ecss. Da qui \u00e8 possibile ammirare il panorama sulla bastionata rocciosa e sul monte Cristallo, che si erge al di l\u00e0 del passo Tre Croci.\nLa via ferrata non presenta le difficolt\u00e0 del primo tratto, se non due passaggi su cengia parzialmente attrezzata ed interrotta da uno sperone di roccia, giungendo sino a quota 2.567\u00a0m ed una discesa nel camino fra Croda del Fogo e Corno Sorelle, attrezzato con funi e scale.\nIl percorso dura circa tre/quattro ore fino al rifugio Vandelli a quota 1.928\u00a0m, dal quale, dopo la rituale e piacevole sosta, si torna in breve al passo Tre Croci.\nIl dislivello in salita \u00e8 di 400\u00a0m ed in discesa di 500\u00a0m con un dislivello di ferrata di 300 metri. La difficolt\u00e0 \u00e8 classificata come EE per escursionisti esperti."}
{"id": "2266503", "revid": "1632387", "url": "https://it.wikipedia.org/wiki?curid=2266503", "title": "Schizo Deluxe", "text": "Schizo Deluxe \u00e8 l'undicesimo album in studio della thrash metal band canadese Annihilator pubblicato nel 2005 dalla AFM Records.\nEdizione speciale.\nVenne pubblicata anche un'edizione speciale del disco che in aggiunta conteneva tre bonus track."}
{"id": "2266504", "revid": "62004", "url": "https://it.wikipedia.org/wiki?curid=2266504", "title": "Dog Mushing", "text": ""}
{"id": "2266505", "revid": "208011", "url": "https://it.wikipedia.org/wiki?curid=2266505", "title": "Giubba", "text": ""}
{"id": "2266506", "revid": "1568601", "url": "https://it.wikipedia.org/wiki?curid=2266506", "title": "Prokletije", "text": "Il gruppo montuoso delle Prokletije (\"\u041f\u0440\u043e\u043a\u043b\u0435\u0442\u0438\u0458\u0435\" in cirillico serbo) e in bulgaro Prokletija (\"\u041f\u0440\u043e\u043a\u043b\u0435\u0442\u0438\u044f\"), lett. \u201c[montagne] maledette\u201d in serbocroato) o Bjeshk\u00ebt e Namuna (\u201ccreste maledette\u201d in albanese ghego) o Alpet Shqiptare (\u201cAlpi albanesi\u201d in albanese letterario) compone l\u2019estremit\u00e0 meridionale delle Alpi Dinariche e si sviluppa sui confini tra Kosovo, Montenegro ed Albania. La vetta principale \u00e8 la Cresta del Lago, montagna che costituisce anche il punto pi\u00f9 alto di tutte le Alpi Dinariche."}
{"id": "2266509", "revid": "83531", "url": "https://it.wikipedia.org/wiki?curid=2266509", "title": "Volontari Armati Italiani", "text": "I \"Volontari Armati Italiani\" - VAI furono un gruppo di combattimento partigiano durante la Seconda guerra mondiale, fondato da Jerzy Sas Kulczycki su mandato del governo Badoglio.\nStoria.\nJerzy Sas Kulczycki, ufficiale di marina, dopo l'Armistizio di Cassibile oper\u00f2 in Veneto fino a fine 1943. A gennaio 1944 si spost\u00f2 a Milano, dove su mandato del governo Badoglio, inizi\u00f2 l'attivit\u00e0 di formazione del \"VAI\" - Volontari Armati Italiani, e ne redasse lo Statuto da sottoporre al Regno del Sud. Sar\u00e0 il primo Capo di Stato Maggiore della Brigata partigiana.\nA Berna prese contatto con gli Alleati, i quali cominciano a finanziare l'organizzazione ed a effettuare lanci di rifornimento a suo favore."}
{"id": "2266512", "revid": "125069241", "url": "https://it.wikipedia.org/wiki?curid=2266512", "title": "Hiroki Yasumoto", "text": ""}
{"id": "2266515", "revid": "155634", "url": "https://it.wikipedia.org/wiki?curid=2266515", "title": "Peter Feyersinger", "text": "Biografia.\nDiscesista puro attivo negli anni 1970, in Coppa del Mondo ottenne il suo primo piazzamento di rilievo il 7 gennaio 1973 a Garmisch-Partenkirchen, classificandosi al 6\u00ba posto, e nella stessa stagione vinse la classifica di specialit\u00e0 della Coppa Europa. Colse il suo unico podio in Coppa del Mondo a Zell am See il 18 dicembre 1973, quando si piazz\u00f2 3\u00ba dietro a Karl Cordin e a Roland Collombin; l'ultimo piazzamento della sua carriera fu il 10\u00ba posto ottenuto nella gara di Coppa del Mondo disputata il 22 dicembre dello stesso anno a Schladming."}
{"id": "2266523", "revid": "287204", "url": "https://it.wikipedia.org/wiki?curid=2266523", "title": "Hansjorg Schlager", "text": ""}
{"id": "2266533", "revid": "984922", "url": "https://it.wikipedia.org/wiki?curid=2266533", "title": "Hansj\u00f6rg Schlager", "text": "Biografia.\nPolivalente attivo tra la fine degli anni 1960 e i primi anni 1970, Schlager ottenne il primo piazzamento rilievo in Coppa del Mondo nella discesa libera disputata il 24 febbraio 1968 a Chamonix, classificandosi 7\u00ba. Prese in seguito parte ai Mondiali della Val Gardena del 1970, dove fu 6\u00b0 nella combinata, e agli XI Giochi olimpici invernali di , sua unica presenza olimpica, dove si piazz\u00f2 18\u00ba nella discesa libera e non complet\u00f2 lo slalom speciale.\nOttenne il suo unico podio in Coppa del Mondo classificandosi 3\u00ba nello slalom speciale di Garmisch-Partenkirchen del 5 gennaio 1974, dietro a Christian Neureuther e a Gustav Th\u00f6ni; il suo ultimo piazzamento in carriera fu il 4\u00ba posto ottenuto nello slalom speciale di Coppa del Mondo disputato il 21 febbraio 1975 a Naeba. Malato di sclerosi laterale amiotrofica, Schlager mor\u00ec il 10 marzo 2004 ."}
{"id": "2266534", "revid": "104458", "url": "https://it.wikipedia.org/wiki?curid=2266534", "title": "Hansjoerg Schlager", "text": ""}
{"id": "2266537", "revid": "125710688", "url": "https://it.wikipedia.org/wiki?curid=2266537", "title": "\u0110eravica", "text": "\u0110eravica (detta anche Djeravica; ; ) \u00e8 la montagna pi\u00f9 alta del Kosovo; \u00e8 alta 2.656 . Si trova nel massiccio delle Prokletije, nelle Alpi Dinariche."}
{"id": "2266541", "revid": "24443", "url": "https://it.wikipedia.org/wiki?curid=2266541", "title": "Djeravica", "text": ""}
{"id": "2266543", "revid": "24443", "url": "https://it.wikipedia.org/wiki?curid=2266543", "title": "Gjeravica", "text": ""}
{"id": "2266546", "revid": "125468657", "url": "https://it.wikipedia.org/wiki?curid=2266546", "title": "Caccia al cinghiale", "text": "La caccia al cinghiale \u00e8 la caccia praticata a scopo alimentare, commerciale o ricreativo avente come obiettivo principale il cinghiale (\"Sus scrofa\"), anche se gli stessi metodi possono essere utilizzati per la caccia ad altri suidi, come maiali rinselvatichiti o pecari: essa viene effettuata mediante lance, spade, frecce o armi da fuoco. Si tratta di una pratica venatoria molto diffusa, oggi come in passato, nel mondo: il cinghiale infatti, gi\u00e0 di per s\u00e9 originario di un \"habitat\" piuttosto vasto (dalla Spagna all'Indonesia, oltre che in Nordafrica), \u00e8 stato nei secoli introdotto a pi\u00f9 riprese anche in nuovi territori, come l'America e l'Oceania, proprio a scopo alimentare.\nAttualmente la caccia al cinghiale a scopo alimentare viene praticata come forma di sussistenza solo dalle culture a base tribale africane, americane ed asiatiche, mentre nelle regioni industrializzate essa viene praticata soprattutto come \"hobby\" o per necessit\u00e0 (abbattimento selettivo) dettata dalla preservazione di un ecosistema minacciato dalla presenza \"invasiva\" dei cinghiali riprodottisi senza controllo.\nLa preda.\nIl cinghiale (\"Sus scrofa\" Linnaeus, 1758) \u00e8 un mammifero artiodattilo della famiglia dei Suidi.\nDa sempre considerato al contempo una preda ambita per la sua carne ed un fiero avversario per la sua tenacia in combattimento, in virt\u00f9 di questo strettissimo legame con l'uomo il cinghiale appare assai frequentemente, e spesso con ruoli da protagonista, nella mitologia di moltissimi popoli, e solo nel corso del secolo passato ha cessato di essere una fonte di cibo di primaria importanza per l'uomo, soppiantato in questo dal suo discendente domestico, il maiale.\nGli esemplari adulti misurano fino a 180 cm di lunghezza, per un'altezza al garrese che pu\u00f2 sfiorare il metro ed un peso massimo di un quintale circa. Sussistono tuttavia grandi variazioni di dimensioni e peso a seconda delle sottospecie, con tendenza all'aumento dei sopracitati parametri in direttrice Sud-Ovest/Nord-Est: gli esemplari spagnoli di cinghiale, infatti, raramente superano gli 80\u00a0kg di peso, mentre in Russia si avrebbe notizia di esemplari di peso superiore ai tre quintali. In ogni caso, i maschi hanno dimensioni e peso ben maggiori rispetto alle femmine. Nelle Alpi italiane il peso dei cosiddetti \"neri\", soggetti con mantello scuro, grigio-nerastro, morfologicamente adulti, oscilla tra i 100 ed i 200 kg: nel centro e sud Italia, invece, il peso medio \u00e8 sugli 80\u201390\u00a0kg, con esemplari che possono raggiungere il quintale e mezzo di peso.\nPrincipale arma di difesa del cinghiale sono i canini, erroneamente definiti zanne, che nel maschio hanno dimensioni tali da protrudere al di fuori della bocca, inarcandosi verso l'alto. I canini inferiori (detti difese) sono pi\u00f9 grandi di quelli superiori (detti coti): essi sono profondamente conficcati nella mandibola e possono raggiungere in casi eccezionali i 30\u00a0cm di lunghezza (standard 15\u201320\u00a0cm; solo 10\u00a0cm per le femmine), di cui comunque meno della met\u00e0 protrudono dalla bocca; crescono con un'incurvatura verso l'alto di 180\u00b0, andando a creare interferenza con i canini superiori e mantenendosi cos\u00ec sempre affilati.\nI cinghiali sono animali grossi e forti, che non esitano ad attaccare per primi se disturbati: per questo motivo, \u00e8 abbastanza raro che un predatore scelga di cacciare questi animali, qualora disponga di altre specie meno impegnative da cacciare. Eccezion fatta per l'uomo, vero grande predatore del cinghiale, solo carnivori al vertice della catena alimentare cacciano il pericoloso suino selvatico: tigri, lupi, orsi, leopardi, iene striate ed i coccodrilli.\nCome tutti gli altri ungulati soffre la predazione dei cuccioli, anche se mitigata dalla protezione materna.\nModalit\u00e0 di caccia.\nNel corso della storia dell'umanit\u00e0, la caccia al cinghiale, certamente una delle pi\u00f9 pericolose fiere del continente eurasiatico, \u00e8 stata praticata in svariati modi. Volendo semplificare al massimo la descrizione delle modalit\u00e0 di realizzazione dell'esercizio venatorio finalizzato all'abbattimento del suinide selvatico, possiamo sostanzialmente distinguere due diversi approcci: uno pi\u00f9 antico, rischioso e diretto, poco pi\u00f9 raffinato di un corpo-a-corpo, ed uno pi\u00f9 recente, sicuro, che permette di uccidere l'animale a distanza.\nL'introduzione delle armi da fuoco comport\u00f2 un cambio non tanto nelle modalit\u00e0 di attuazione della caccia al cinghiale, quanto piuttosto il semplice, rapido declino delle armi bianche quali strumenti risolutivi all'abbattimento della fiera. Il cacciatore armato di fucile, presso i regni europei dell\"'Ancien R\u00e9gime\" e nei domini toccati dal colonialismo europeo, continu\u00f2 infatti a giostrarsi tra un approccio diretto ed uno indiretto nei confronti della preda. Fermo restando l'uso della pallottola prima e dei pallettoni dopo quali mezzo fisico necessario all'uccisione del cinghiale, l'uomo insiste ad andare a snidarlo, rischiando un contatto diretto con l'animale inferocito, o si apposta e lo abbatte da notevole distanza sfruttando una posizione sopraelevata.\nPremesso quanto sopra, va poi specificato che, sin dall'antichit\u00e0, quanto meno in Europa, per avere ragione del cinghiale, l'uomo si \u00e8 avvalso dell'aiuto del cane.\nVennero e vengono utilizzati due tipi di cane per la caccia al cinghiale:\nSpesso le due tipologie di cani vengono utilizzate in sinergia, coi primi che trovano il cinghiale e lo rincorrono, ed i secondi che intervengono in caso di attacco da parte dell'animale.\nStoria.\nOrigini.\nStando ai reperti archeologici in nostro possesso, l'uomo ha cacciato attivamente il cinghiale per il proprio sostentamento sin dal Mesolitico. Si suppone solitamente che tale pratica abbia avuto un significativo aumento grazie all'invenzione della freccia, accorgimento che rese il confronto con il suino selvatico meno rischioso per i nostri antenati, precedentemente costretti ad affrontarlo armati di lancia e coltello. Tale tesi \u00e8 comunque discutibile, dato che, come gi\u00e0 osservato precedentemente, diverse culture persistettero in un approccio basato sull'uso della lancia da caccia pur disponendo dell'arco.\nPer ci\u00f2 che concerne le prime testimonianze scritte relative alla caccia al cinghiale, dobbiamo rifarci alla mitologia greca:\nQuesta ricchezza di testimonianze relative al confronto eroe-vs-cinghiale nei miti dell'Antica Grecia \u00e8 intrinsecamente legata al significato simbolico della figura del suino nella cultura degli Elleni. Una figura dai fortissimi significati negativi, oscuri e nefasti. Era considerato simbolo di morte, poich\u00e9 veniva cacciato a partire dal 23 settembre, giorno vicino alla fine dell'anno nel calendario greco, e personificazione dell'oscurit\u00e0 in lotta con la luce, a causa delle sue abitudini notturne e della colorazione scura del manto.\nAntichit\u00e0.\nRispetto ai Greci, gli altri popoli, indoeropei e non, dell'Eurasia consideravano il cinghiale certo una fiera temibile ma priva di connotati tanto negativi.\nGli antichi Romani avevano una concezione molto meno negativa del cinghiale: l'iniziazione alla caccia a questo animale, chiamato in gergo \"aper\", \"ferus sus\" (\"maiale coraggioso\") o \"singularis\" (\"solitario\", in virt\u00f9 delle abitudini di vita dei grossi maschi), avveniva in giovane et\u00e0, poich\u00e9 era necessaria per fortificare il fisico ed il carattere del futuro cittadino romano. Secondo Plinio il Vecchio, la prima riserva di caccia appositamente creata per i cinghiali venne istituita da Fulvio Lippino nei propri possedimenti di Tarquinia: Lippino venne in seguito imitato da Lucio Lucullo e Quinto Ortensio. Pare che inoltre i grossi cinghiali maschi sostituissero le belve esotiche e costose negli anfiteatri di paese.\nI Germani basavano la propria civilt\u00e0 sulla caccia, molto pi\u00f9 di Greci e Romani. A differenza di questi ultimi, per i quali i cinghiali rappresentavano la preda pi\u00f9 ambita in quanto la pi\u00f9 pericolosa da ottenere, i barbari dell'Europa centrale vedevano nel cervo e non nel cinghiale la preda pi\u00f9 nobile.\nMedioevo.\nDurante il Medioevo, la caccia al cinghiale assunse i connotati di semplice passatempo, attuabile per\u00f2 solo dalla nobilt\u00e0. Il signore locale era solito lasciare alla servit\u00f9 ed ai cani il compito di stanare l'animale e di fiaccarlo: a questo punto, egli smontava da cavallo, si avvicinava all'animale inerme e lo finiva con un affondo di spada. Per un maggiore divertimento, la caccia si concentrava durante il periodo degli amori, s\u00ec da trovare animali pi\u00f9 aggressivi. La caccia era tuttavia un evento assai rischioso, a causa della rudimentalit\u00e0 delle armi utilizzate: lo stesso re di Francia Filippo IV mor\u00ec in seguito alle lesioni riportate a causa di una caduta da cavallo, causata proprio dalla carica di un cinghiale inferocito durante una battuta di caccia. La tradizione relativa ai santi Aimo e Vermondo Corio (VIII secolo) ricorda come proprio durante una caccia al cinghiale i due si fossero trovati a mal partito e si fossero salvati solo con un intervento divino.\nI cinghiali rimasero tuttavia molto abbondanti nelle foreste europee del Medioevo: lo dimostra il fatto che spesso i tributi alla nobilt\u00e0 ed al clero venivano pagati, in mancanza di denaro, con cinghiali interi o parti di essi. Nel 1015, il Doge di Venezia Ottone Orseolo stabil\u00ec che i piedi e la testa di ciascun cinghiale ucciso nella sua zona di influenza dovevano essere consegnati direttamente a lui o ai suoi successori.\nEt\u00e0 Moderna.\nIl Rinascimento vide un calo drammatico dell'estensione delle aree forestali per fare spazio all'agricoltura: parallelamente, diminuirono grossomodo tutte le popolazioni di animali selvatici, fra cui i cinghiali. L'invenzione delle armi da fuoco, sebbene ancora piuttosto rudimentali, rese l'uccisione di questi animali pi\u00f9 semplice e sicura, pertanto ne vennero uccisi sempre in maggior numero: il drastico calo numerico dei cinghiali in Europa spinge molti nobili ad eleggere parti incolte dei propri possedimenti a riserve di caccia.\nLa Rivoluzione francese mise fine ai privilegi di casta feudali dell'Ancien R\u00e9gime, liberalizzando la caccia, fino ad allora riservata ai ricchi: per aggiungere proteine animali alla propria dieta, molte persone si improvvisarono cacciatori di cinghiali, andando a decimare ulteriormente questa specie e facendola scomparire in numerose zone.\nEt\u00e0 Contemporanea.\nL'evoluzione delle tecniche di caccia con armi da fuoco ha reso la caccia al cinghiale molto meno pericolosa rispetto ai tempi passati; tuttavia, grazie all'aumento del tenore di vita, sempre meno persone hanno sentito il bisogno di cacciare il cinghiale ed i pochi rimasti lo fanno pi\u00f9 per svago che per esigenze alimentari. Ci\u00f2 ha permesso alla popolazione di cinghiale di riprendersi dal calo numerico subito in passato, espandendo il proprio areale nelle zone rurali svuotatesi a causa della migrazione verso le aree urbane ed ingrandendosi grazie alle introduzioni effettuate dall'uomo per variare il \"pool\" genetico.\nIn alcune aree del pianeta, tuttavia, le popolazioni di cinghiale sono divenute talmente numerose da causare danni sia all'ecosistema locale, in quanto l'animale si nutre delle giovani piante, delle uova e dei piccoli animali, sia alle aree rurali limitrofe, dove i cinghiali si recano nottetempo a saccheggiare i raccolti, rendendo necessarie periodiche operazioni di ridimensionamento numerico. Il cinghiale \u00e8 ad oggi, infatti, parte della lista delle cento specie invasive pi\u00f9 dannose."}
{"id": "2266559", "revid": "124234994", "url": "https://it.wikipedia.org/wiki?curid=2266559", "title": "Giuliano Besson", "text": "Biografia.\nCarriera sciistica.\nCampione italiano della mitica Valanga Azzurra. Attivo negli anni settanta e specialista della discesa libera, in Coppa del Mondo olimpionico agli XI Giochi olimpici invernali di (11\u00ba in discesa libera), validi anche come Mondiali 1972. Vincitore del Kandahr dell Ande in Cile a Portillo nel 1973. Campione italiano di discesa libera nel 1974. Bronzo in combinata nel 1974. Ottenne il primo risultato di rilievo il 15 marzo 1972 in Val Gardena (7\u00ba in discesa libera).\nOttenne il podio in Coppa del Mondo il 26 gennaio 1974: secondo nella discesa libera sulla Streif di Kitzb\u00fchel, a pari tempo con Stefano Anzi e dietro a Roland Collombin. Partecip\u00f2 anche ai Mondiali di Sankt Moritz del 1974 (5\u00ba in discesa). \nCarriera imprenditoriale.\nDopo il ritiro, nel 1976 avvi\u00f2 assieme a Stefano Anzi un'impresa produttrice di abbigliamento sportivo, la AnziBesson. Inoltre, ha creato importanti attivit\u00e0 turistiche e recettive in montagna a Sauze d'Oulx, dove \u00e8 nato. Spiccano hotel, ristorante, come lo Chalet del Sole, il Clot Brouget, il rifugio ad alta quota, oltre al negozio storico Besson Sport, il primo outlet di AnziBesson. Dal 2019 il team AnziBesson \u00e8 tornato ai cancelli di partenza con la fusione di due generazioni: Giuliano Besson e i figli Nicol\u00f2, Daniele e Giorgia che prendono le redini del comando e avviano un progetto 2.0 che tenga conto delle nuove esigenze del mercato che \u00e8 veloce, preparato e attento ad ogni singolo aspetto. Una chimica che appartiene al DNA del brand, un perfetto equilibrio tra forma e sostanza, qualit\u00e0 e prezzo. IERI, OGGI E DOMANI: LA LEGGENDA DI ANZIBESSON CONTINUA\u2026"}
{"id": "2266564", "revid": "1315817", "url": "https://it.wikipedia.org/wiki?curid=2266564", "title": "Melchiorre Bega", "text": "I suoi progetti colpirono per qualit\u00e0 ed eleganza Gio Ponti.\nBiografia.\nMelchiorre Bega nacque a Caselle di Crevalcore (BO) nel 1898. Si laure\u00f2 in Architettura all'Accademia di belle arti di Bologna. Dal 1941 al 1944 diresse, dopo il fondatore Gio Ponti, la rivista \"Domus\", insieme a Pagano e Bontempelli.\nNumerosi i suoi lavori di riqualificazione di vecchi edifici, ville e attivit\u00e0 commerciali all'inizio della sua carriera. Successivamente si afferm\u00f2 in Italia e all'estero. Nel dopoguerra si dedic\u00f2 maggiormente alla progettazione architettonica e urbanistica."}
{"id": "2266568", "revid": "159980", "url": "https://it.wikipedia.org/wiki?curid=2266568", "title": "Cygnus melanocorypha", "text": ""}
{"id": "2266569", "revid": "1391549", "url": "https://it.wikipedia.org/wiki?curid=2266569", "title": "Monclova", "text": "Monclova \u00e8 un comune del Messico, situato nello stato di Coahuila, il cui capoluogo \u00e8 la citt\u00e0 omonima.\nStoria.\nLa citt\u00e0 di Monclova fu fondata il 25 luglio 1577. Durante il periodo coloniale e i primi anni del XIX secolo, Monclova serv\u00ec come capitale della Nueva Extremadura. Rimasta capitale durante i primi anni dell'indipendenza del Messico. Con l'adozione della costituzione messicana del 1824 e la creazione dello Stato di Coahuila y Tejas, la capitale fu trasferita a Saltillo."}
{"id": "2266571", "revid": "1234826", "url": "https://it.wikipedia.org/wiki?curid=2266571", "title": "Lois Lowry", "text": "Biografia.\nNata a Oahu (Hawaii, USA) da Robert e Katherine Landis Hammersberg, il cognome mostra le origini norvegesi della discendenza paterna, e durante l'infanzia veniva chiamata dai parenti nord-europei \"Sena\".\n\u00c8 la seconda di tre figli, Helen, la sorella maggiore e Jon il fratello minore. Nel 1962 la sorella maggiore Helen muore prematuramente a soli 28 anni. \nProprio il trauma subito e le vicende contigue hanno portano la Lowry a scrivere l'acclamato \"A Summer to Die\".\nIl padre, Robert, \u00e8 stato un medico dell'esercito e negli anni prima e dopo la seconda guerra mondiale ha portato la famiglia a vari trasferimenti forzati, dapprima a Brooklyn (New York City) poi Carlisle (Pennsylvania), Tokyo (Giappone), Governors Island.\nPrima di dedicarsi alla letteratura per ragazzi \u00e8 stata una fotografa e giornalista freelance nel corso degli anni settanta.\nIl suo stile giornalistico attir\u00f2 l'attenzione della casa editrice Houghton Mifflin, che dopo un po' di pressione riusc\u00ec nell'intento di farle scrivere il suo primo libro, \"A Summer to Die\", pubblicato nel 1977.\nNella sua carriera da scrittrice ha vinto due volte la prestigiosa Medaglia John Newbery, la prima volta nel 1990 per \"Conta le stelle\" (\"Number the Stars\") e successivamente per \"The Giver\" (1993).\nTra i temi preferiti di Lowry nelle sue opere vi sono il razzismo, l'Olocausto, l'omicidio e le malattie terminali. Le sue opere sono presenti in molti istituti statunitensi e sono parte integrante di test curriculari.\nLa maggior parte delle opere della scrittrice \u00e8 inedita in italiano.\nOpere.\n\"Il mondo di Jonas\" (Quartet of \"The Giver\").\nDal primo romanzo \u00e8 tratto il film \"The Giver - Il mondo di Jonas\". Su un possibile sequel non si sa nulla, anche perch\u00e9 il regista ha voluto dare al film un finale auto-conclusivo. Ci\u00f2 non accade nel romanzo, il quale finisce con un finale aperto."}
{"id": "2266575", "revid": "119479619", "url": "https://it.wikipedia.org/wiki?curid=2266575", "title": "E51", "text": " "}
{"id": "2266590", "revid": "712828", "url": "https://it.wikipedia.org/wiki?curid=2266590", "title": "Acklay", "text": ""}
{"id": "2266592", "revid": "117054641", "url": "https://it.wikipedia.org/wiki?curid=2266592", "title": "Premio Loebner", "text": "Il premio Loebner \u00e8 una competizione annuale di intelligenza artificiale che premia il bot il cui comportamento \u00e8 \npi\u00f9 simile al pensiero umano.\nLa competizione \u00e8 basata sull'esecuzione del test di Turing. Un giudice pone delle domande ad un programma e ad un essere umano. Dalle risposte date il giudice deve riconoscere qual \u00e8 quella del programma.\nNel 2008 molti giudici, inclusi esperti e non esperti, adulti e bambini, oratori inglesi e stranieri parteciparono all'evento ospitati dall'Universit\u00e0 di Reading nel Berkshire.\nLa disputa cominci\u00f2 nel 1990 da Hugh Loebner in congiunzione col Cambridge Center for Behavioral Studies, Massachusetts, Stati Uniti.\nNegli anni successivi la competizione si \u00e8 svolta con la collaborazione di Flinders University, Dartmouth College, Science Museum a Londra e pi\u00f9 recentemente nell'Universit\u00e0 di Reading. Nel 2004 e 2005, avvenne nell'appartamento di Loebner in New York City.\nNel campo dell'intelligenza artificiale, il Premio Loebner \u00e8 piuttosto controverso; il critico pi\u00f9 prominente, Marvin Minsky l'ha infatti definito \u201cuna bravata pubblicitaria\u201d che non aiuta il campo scientifico.\nComunque, il tempo limite di 5 minuti e l'uso di gi interrogatori non\nPremi.\nIl premio assegnato al programma che riuscisse a conversare in una maniera pi\u00f9 simile a quella di un umano fu inizialmente di 2.000$. Successivamente, l'ammontare del premio cambi\u00f2 in 3000$ nel 2005, e 2.250$ nel 2006. Nel 2008, questo raggiunse nuovamente i 3.000$.\nI primi due premi non sono mai stati assegnati: il secondo premio, di 25.000$, \u00e8 designato per il primo programma che non permetta ai giudici di distinguere una macchina da un essere umano, al seguito di una conversazione a sola base testuale; il primo premio, di un valore di 100.000$, in aggiunta ai requisiti del secondo premio richiede che la macchina riesca a comprendere anche video e audio. Qualora i premi venissero vinti, la competizione annuale finir\u00e0.\nRegole di competizione e restrizioni.\nLe regole sono variate negli anni e nelle prime competizioni la conversazione tramite test di Turing era molto limitata ma dal 1995 vennero eliminati tutti i limiti.\nCon la partecipazione nel 2007 di Robert Medeksza, Noah Duncan e Rollo Carpenter, venne statibilito uno schema di base per la composizione delle domande al fine di valutare al meglio il livello della tecnologia.\nQueste semplici domande puntavano sulla durata, e sull'argomento della discussione. Conoscenza generale (\"Cosa \u00e8 un martello?\"); paragoni (\"Cosa \u00e8 pi\u00f9 veloce, un treno o un aereo?\"); e domande che utilizzano la memoria per l'analisi di parti precedenti della stessa conversazione. \nTutti i nomi, aggettivi e verbi saranno presi da un dizionario appropriato per bambini o adolescenti sotto i 12 anni. Gli ospiti quindi non avevano bisogno di una preparazione per rispondere alle domande.\nPer la prima volta nel 2008 il finanziatore decise di aggiungere una fase preliminare all'apertura della disputa creando una lista di domande giudicate da molti interrogatori invitati. \nLe regole disponibili non affermano come sono istruiti o selezionati gli interrogatori. Coloro che giudicano i programmi infatti hanno tempo limitato: 5 minuti per raccogliere le domande; e 5 minuti per condurre conversazioni simultanee.\nDispute.\n2006.\nNel 2006, la disputa fu organizzata da Tim Child (CEO di Televirtual) e Huma Shah. \nIl 30 agosto furono annunciati i 4 finalisti:\nLa disputa avvenne il 17 settembre nel teatro di VR, Torrington Place dell'Universit\u00e0 di Londra.\nI giudici furono alcuni professori di Cibernetica dell'Universit\u00e0 di Reading: Kevin Warwick, un professore d'intelligenza artificiale, John Barnden (specialista in ricerca della metafora all'Universit\u00e0 di Birmingham), un avvocato, Victoria Butler-Cole ed un giornalista, Graham Duncan-Rowe. La seconda parte dell'evento \u00e8 descritto in un articolo in Technology Review. Il vincitore fu 'Joan', programmato su Jabberwacky, sistema creato da Rollo Carpenter.\n2007.\nLa competizione del 2007 si ebbe il 21 ottobre nella citt\u00e0 di New York. I giudici erano:il professore di informatica Russ Abbott, il professore di Filosofia Hartry Field, il professore di Psicologia Clayton Curtis e l'inglese conferenziere Scott Hutchins.\nNessuno super\u00f2 il Test di Turing, ma i giudici classificarono ugualmente i tre concorrenti come segue:\nIl vincitore ricevette 2.250$ e la medaglia annuale. Gli altri classificati vinsero 250$ ognuno.\n2008.\nLa competizione del 2008 fu organizzata dal Professore Kevin Warwick, e fu coordinata da Huma Shah e fu tenuta il 12 ottobre presso l'Universit\u00e0 di Reading, Regno Unito. Nel giugno e luglio 2008, sei finalisti furono selezionati da tredici giudici dopo aver esaminato pi\u00f9 di cento interrogatori durante la fase preliminare. Cinque dei finalisti vennero invitati alla competizione finale.\nNella finale, ad ognuno dei giudici venivano dati cinque minuti per condurre simultaneamente conversazioni su uno stesso schermo con due entit\u00e0 ignote.\nElbot di \u201cSolutions Artificials\u201d vinse nel 2008 il premio di bronzo, per l'avvicinamento alla psicologia umana come entit\u00e0 conversazionale ed artificiale riuscendo a far credere a tre dei dodici giudici che l'interrogarono (nella conversazione simultanea umano-macchina) che era un umano.\nQuesto si avvicin\u00f2 fino al 30% che avesse superato il test di Turing. Eugenio Goostman e Ultra Hal convinsero ogni giudice che era una creatura umana.\nWill Pavia, un giornalista per The Times ha scritto la sua esperienza; il giudice finale, fu ingannato da Elbot ed Eugenio. Kevin Warwick e Huma Shah hanno riportato la discussione simultanea.\nI vari malintesi del Premio di Loebner del 2008 si chiusero l\u00ec.\n2009.\nLa Competizione del Premio Loebner del 2009 si tenne il 6 settembre 2009 al Centre di Brighton, Regno Unito, in congiunzione con la conferenza dell'Interspeech del 2009. L'ammontare del premio era di 3.000$.\nI concorrenti erano David Levy, Rollo Carpenter, e Mohan Embar che finirono in quest'ordine.\nI risultati completi della disputa, e collegamenti a trascrizioni sono disponibili in Loebner Prize 2009.\n2010.\nLa competizione del 2010 avvenne il 23 ottobre presso la California State University, Los Angeles.\nVincitori.\nRiferimenti\n1.Loebner Prize 2008\n2.Artificial stupidity, Salon.com, 16 febbraio 2003\n3.2007 rules, 2008 rules and 2009 rules\n4.17th Annual Loebner Prize for Artificial Intelligence 21 October 2007 New York City\n5.Loebner Prize 2006 Information\n6.Lobner 2006\n7.How To Be Human, Technology Review, 20 settembre 2006\n8.Loebner prize 2006, loebner.net\n9.18th Annual Loebner Prize for Artificial Intelligence 12 October 2008 University of Reading, Reading, UK\n10.Elbot\n11.Artificial Solutions\n12.Eugene Goostman\n13.Ultra Hal\n14.Machine takes on man at mass Turing Test\n15.\n16.Winners of Previous Contests (section), Lobner Prize's official page."}
{"id": "2266593", "revid": "110157", "url": "https://it.wikipedia.org/wiki?curid=2266593", "title": "Washington-on-the-Brazos", "text": "Washington-on-the-Brazos \u00e8 una comunit\u00e0 non incorporata della contea di Washington nello Stato del Texas, negli Stati Uniti d'America. Fondata quando il Texas era ancora una parte del Messico, l'insediamento \u00e8 stato il luogo della convenzione del 1836 e della firma della Dichiarazione d'indipendenza del Texas. Il nome \"Washington-on-the-Brazos\" fu utilizzato per distinguere l'insediamento da \"Washington-on-the-Potomac\", cio\u00e8, Washington\nStoria.\nFondata in gran parte da immigrati provenienti dagli Stati Uniti meridionali, Washington-on-the-Brazos \u00e8 nota come il \"luogo di nascita del Texas\" perch\u00e9 \u00e8 qui che il 1\u00ba marzo 1836 i delegati del Texas si incontrarono per annunciare formalmente l'intenzione del Texas di separarsi dal Messico e di redigere la costituzione della nuova Repubblica del Texas. Organizzarono un governo \"ad interim\" fino al momento della creazione di un governo eletto.\nI delegati dichiararono l'indipendenza il 2 marzo 1836. Adottarono la loro costituzione il 16 marzo e i delegati lavorarono fino al 17 marzo, quando hanno dovuto fuggire insieme agli abitanti di Washington, per sfuggire all'avanzata dell'esercito messicano. La gente del paese era ritornata dopo che l'esercito messicano fu sconfitto a San Jacinto il 21 aprile. I governatori della citt\u00e0 fecero pressioni per la designazione di Washington come capitale permanente della Repubblica del Texas, ma i governatori della Repubblica preferirono Waterloo, che in seguito fu rinominata Austin.\nLa contea di Washington fu creata con la legislatura della Repubblica del Texas nel 1836 e organizzata nel 1837, quando Washington-on-the-Brazos divenne il capoluogo della contea. Anche se il capoluogo della contea fu trasferito a Brenham nel 1844, la citt\u00e0 continu\u00f2 a prosperare come centro per il commercio del cotone fino alla met\u00e0 del 1850, dato che era situata sul fiume Brazos, utilizzato per la spedizione del raccolto. Le attivit\u00e0 commerciali della citt\u00e0 chiusero durante la costruzione delle ferrovie, che bypassarono la citt\u00e0. La lotta della guerra civile americana fece morire definitivamente la citt\u00e0, e dalla fine del XX secolo era praticamente abbandonata."}
{"id": "2266599", "revid": "47112", "url": "https://it.wikipedia.org/wiki?curid=2266599", "title": "Ferrata Vandelli", "text": ""}
{"id": "2266603", "revid": "1568601", "url": "https://it.wikipedia.org/wiki?curid=2266603", "title": "Bobotov Kuk", "text": "Il Bobotov Kuk (2.522 ) \u00e8 la montagna pi\u00f9 alta del massiccio del Durmitor nelle Alpi Dinariche. \nSi trova nel Montenegro e un tempo si pensava che ne costituisse il punto pi\u00f9 elevato. Si \u00e8 in seguito scoperto che tre rilevi al confine con l'Albania superavano in altezza il Bobotov Kuk, il pi\u00f9 alto dei quali risulta lo Zla Kolata."}
{"id": "2266608", "revid": "729019", "url": "https://it.wikipedia.org/wiki?curid=2266608", "title": "Castello di Nordkirchen", "text": "Il castello di Nordkirchen (ted. Schloss Nordkirchen) (XVIII secolo) \u00e8 il pi\u00f9 grande tra i castelli sull'acqua del M\u00fcnsterland, nella Renania Settentrionale-Vestfalia (Nordrhein-Westfalen, Germania nord-occidentale).\nSi tratta di un castello barocco, che - per la sua configurazione e i suoi giardini - \u00e8 definito la \"Versailles della Vestfalia\". Si trova nella cittadina di Nordkirchen nel Circondario di Coesfeld e fa parte dei cosiddetti \"castelli sull'acqua\".\nStoria.\nIl castello barocco oggi visibile venne costruito sulle fondamenta di un preesistente castello fortificato eretto nel XVI secolo dalla famiglia von Morrien.\nTra il 1703 e il 1734 il principe-vescovo di M\u00fcnster Christian von Plettenberg-Lenhausen e il suo successore Ferdinand von Plettenberg avviarono un'importante campagna di lavori sulla struttura per renderlo un idoneo a scopi di rappresentanza; all'edificio vennero aggiunti alcuni piani ed inserite le ali laterali simmetriche, il progetto venne commissionato agli architetti Gottfried Laurenz e Peter Pictorius il Giovane (dal 1704) e poi a Johann Conrad Schlaun (dal 1724) che si ispirarono alla reggia di Versailles.\nDal 1803 la propriet\u00e0 pass\u00f2 alla famiglia ungherese dei conti Esterh\u00e1zy, in seguito, nel 1903, lo vendettero al duca Engelbert Marie von Arenberg che lo mantenne fino al 1959 quando fu acquistato dallo stato tedesco della Renania settentrionale-Vestfalia dato che gi\u00e0 da tempo all'interno era ospitata la Scuola di scienze economiche (poi divenuta Universit\u00e0 e ancora oggi presente). I territori circostanti tra cui i giardini, il parco e il parco dei cervi vennero aggiunti in tempi diversi e seguenti raggiungendo i 1000 ettari.\nOggi il castello \u00e8 parzialmente aperto al pubblico per visite guidate e anche il suo giardino, nella Jupiter Saal \u00e8 presente un ristorante gestito dallo chef Franz Lauter e una cantina in cui degustare vini.\nPer finanziare la manutenzione di un parco di simile estensione \u00e8 stata avviata una campagna denominata \"Wedding Trees\", rendendo disponibile la cappella, alcuni saloni e il parco per matrimoni ed eventi privati con il cui ricavato piantare nuovi alberi per sostituire quelli malati.\nArchitettura.\nIl castello \u00e8 in stile barocco \"Vestfalia\", lo stile \u00e8 peculiarmente riconoscibile nei tratti architettonici della facciata sia per i decori che per i colori (facciate rosse e tetti scuri, linee dell'architettura pi\u00f9 squadrate e diritte) che lo distinguono dal barocco classico (solitamente realizzato in tinte tenui e delicati decori esterni), mentre l'interno \u00e8 decorato con stucchi, soffitti affrescati e \"boiserie\" in legno.\nIl palazzo originale, rimaneggiato per armonizzarsi nello stile con il resto delle aggiunte, funge da corpo principale da cui si allargano due ali simmetriche, l'\"Ala del Principe Ereditario\" e l'\"Ala Amministrativa\" a loro volta protendendosi ciascuna con un'ala pi\u00f9 piccola, l'Ala dei servi\" e l'\"Ala della cappella\" e la struttura forma una U che abbraccia su tre lati il cortile d'onore.\nL'edificio sembra sorgere come un'isola rettangolare delimitatada piccoli padiglioni, il tutto \u00e8 infatti circondato da un largo canale attraversato il quale si pu\u00f2 ammirare il \"parterre\" con bordure e fontane e statue in marmo della bottega di Johann Wilhelm Gr\u00f6ninger, Panhoff e Charles Manskirch, ancora oltre si allargano 170 ettari di parco all'inglese."}
{"id": "2266609", "revid": "729019", "url": "https://it.wikipedia.org/wiki?curid=2266609", "title": "Stazione di Primolano", "text": "La stazione di Primolano \u00e8 una stazione ferroviaria del Canale di Brenta (Trento \u2013 Venezia) che si trova all'interno del comune di Valbrenta, nella frazione di Primolano. Si trova al confine tra Veneto e Trentino.\n\u00c8 posizionata alla progressiva chilometrica 80+002, tra la stazione di Cismon del Grappa e quella di Tezze di Grigno.\nStoria.\nLa stazione venne aperta il 21 luglio 1910 assieme al tratto italiano della Trento-Venezia proveniente da Carpan\u00e9-Valstagna e fu costruita per conto della Societ\u00e0 Italiana per la Ferrovia della Valsugana (SIFV); divenendo una stazione internazionale di confine fra la rete ferroviaria dell'Impero Austro-ungarico e quella del Regno d'Italia fino al termine della prima guerra mondiale.\nNel 1912 l'esercizio dello scalo, come tutti gli impianti della ferrovia Primolano-Venezia, pass\u00f2 alle Ferrovie dello Stato (FS).\nSino al 1918 la stazione \u00e8 stata capolinea dei treni delle FS e dell'impero austro-ungarico.\nSino alla fine degli anni 90 la stazione era capolinea dei regionali da Venezia Santa Lucia,con successivo rinvio a vuoto fino alla stazione di Bassano del Grappa effettuato con automotrici ALN668 del DL. di Treviso.\nNegli stessi anni la maggior parte regionali che arrivavano da Trento concludevano anche essi la loro corsa a Primolano. Solo una piccola minoranza proseguiva fino a Bassano o fino a Venezia.\nStrutture e impianti.\nIl piazzale dell'impianto, gestito da Rete Ferroviaria Italiana, \u00e8 composto da sei binari, ai quali si aggiunge un binario morto che si ferma qualche decina di metri prima della stazione, venendo da Cismon del Grappa.\nIn quanto stazione internazionale di confine, lo scalo era dotato di rimessa locomotive. Era utilizzata come deposito, nonch\u00e9 stazione di prova delle locomotive provenienti da officine nelle vicinanze.\nAttualmente (2010) sono utilizzati solo i primi tre binari, che sono gli unici muniti di scambi elettrici, e quindi manovrabili via telecomando dal Dirigente Centrale Operativo (DCO) di Verona.\nTra il secondo e il terzo binario \u00e8 presente una colonna idraulica funzionante, un cimelio del passaggio dei treni a vapore: la colonna \u00e8 stata ripristinata nel 2007 da RFI.\nDall'agosto 2008 la Rimessa Locomotive, posta in direzione Venezia, e il fascio binari di servizio, compresa la piattaforma girevole per le locomotive, \u00e8 in comodato d'uso alla \"Societ\u00e0 Veneta Ferrovie\" (SVF), un'associazione di promozione sociale riconosciuta dalla Regione Veneto. L'associazione, collaborando con l'allora Comune di Cismon del Grappa ha provveduto al ripristino funzionale dell'area (abbandonata nel 1982): nel maggio 2012 il Comune di Cismon (confluito nel 2019 nell'attuale comune di Valbrenta) ha ottenuto il finanziamento per il progetto denominato \u201cIstituzione della Ferrovia turistica della Val Brenta \u2013 Tratta Primolano\u2013Bassano\u201d, redatto da SVF a titolo gratuito, che ha portato al rifacimento ed estensione del piano del ferro della Rimessa Locomotive, il ripristino della locomotiva 880.001 insieme ad altri rotabili e l'attuazione di un secondo progetto del Comune di Valstagna per il prolungamento della pista ciclabile Trento - Bassano. \nL'area ora \u00e8 diventata un polo operativo per il ricovero dei rotabili storici che vengono progressivamente rimessi in funzione ed \u00e8 periodicamente visitabile nei mesi estivi.\nOltre al fabbricato viaggiatori \u00e8 presente anche un complesso originariamente parte del fabbricato principale, staccatosi in seguito ai bombardamenti della Seconda Guerra Mondiale, che fungeva da Ristorante e da Caff\u00e8.\nMovimento.\nLa stazione \u00e8 servita da tutti i treni regionali destinati a Trento e Bassano del Grappa."}
{"id": "2266613", "revid": "842", "url": "https://it.wikipedia.org/wiki?curid=2266613", "title": "Uranio naturale", "text": ""}
{"id": "2266622", "revid": "1318658", "url": "https://it.wikipedia.org/wiki?curid=2266622", "title": "Pope ein Metaphysiker", "text": "Pope ein Metaphysiker \u00e8 un saggio di Gotthold Lessing del 1755. Scritto in collaborazione con Moses Mendelssohn, \u00e8 stato pubblicato in \"Analekten fur die Litteratur. Von Gotthold Ephraim Lessing\" nel 1785-1786, e quindi nel 1787, avendo come curatore Rudolph Albrecht Haller.\nIl testo non \u00e8 stato tradotto in italiano.\nContenuto.\nPer Lessing il fine del teatro \u00e8 quello di educare e istruire il pubblico.\nIl saggio espone il concetto che poesia e filosofia devono rimanere concetti separati, cosa che in realt\u00e0 aveva gi\u00e0 scritto Aristotele secoli prima.\nCi\u00f2 che attinge alla sfera del sentire non pu\u00f2 infatti mescolarsi col linguaggio filosofico, che attinge dalla sfera dell'intelletto."}
{"id": "2266626", "revid": "287204", "url": "https://it.wikipedia.org/wiki?curid=2266626", "title": "Tomas Sivok", "text": ""}
{"id": "2266630", "revid": "1785280", "url": "https://it.wikipedia.org/wiki?curid=2266630", "title": "Gli ebrei", "text": "Gli ebrei (\"Die Juden\") \u00e8 una delle prime commedie di Gotthold Lessing. Viene portata a termine nel 1749, ma verr\u00e0 pubblicata solo nella edizione delle sue opere complete (1753-1755). Verr\u00e0 messa in scena soltanto a partire dagli anni Sessanta del Settecento.\nTrama.\nUn barone antisemita viene derubato da due uomini con la barba e salvato da uno senza barba: l'antisemita ritiene che gli aggressori siano ebrei, ma poi si accorge che colui che lo ha salvato \u00e8 ebreo. I malviventi sono invece due persone a lui vicine che volevano approfittarsi della sua morte per arricchirsi. Il barone, non ancora consapevole di essere stato aiutato da un ebreo propone la mano della figlia come ricompensa, ma l'eroe la rifiuta in virt\u00f9 della convinzione che ebrei e cristiani non potessero sposarsi fra di loro. La figlia, simbolo dell'ingenua naturalezza non vede il problema e vorrebbe comunque salvare l'ebreo; ma il matrimonio non avviene comunque. L'opera si chiude con una dichiarazione di amicizia universale fra il barone e l'ebreo. \nCommento.\nLa morale, peraltro molto chiara, indica che non bisogna giudicare interi popoli, in ognuno ci sono persone buone e cattive. Lessing si rende conto che non si pu\u00f2 risolvere la questione ebraica solo con un appello alla tolleranza. "}
{"id": "2266631", "revid": "436907", "url": "https://it.wikipedia.org/wiki?curid=2266631", "title": "Discografia di Tiziano Ferro", "text": "La discografia di Tiziano Ferro, cantautore pop/contemporary R&amp;B italiano attivo dal 1997, \u00e8 costituita da sette album in studio, una raccolta e oltre sessanta singoli, di cui alcuni incisi in qualit\u00e0 di artista ospite.\nA questo vanno aggiunti anche due DVD e oltre cinquanta video musicali."}
{"id": "2266632", "revid": "2151778", "url": "https://it.wikipedia.org/wiki?curid=2266632", "title": "Virgin Media", "text": "Virgin Media Inc. (precedentemente nota come NTL: Telewest, in seguito ad una fusione di NTL Incorporated con Telewest Global, Inc.), \u00e8 una societ\u00e0 attiva in campo multimediale che fornisce servizi nei settori della televisione, Internet, telefonia mobile e telefonia fissa integrati (\"quadruple play\" in inglese). Nel 2006 \u00e8 diventata la prima societ\u00e0 nel Regno Unito a fornire in un unico pacchetto i quattro servizi succitati.\nNel settore della televisione via cavo ha nel Regno Unito come principali concorrenti Sky, BT, Everything Everywhere, O2, TalkTalk e Vodafone.\nAnche se ha sede in USA, Virgin Media opera solo nel Regno Unito, con sede ad Hook (Hampshire) mentre la sua base finanziaria si trova a Bradford."}
{"id": "2266633", "revid": "63727", "url": "https://it.wikipedia.org/wiki?curid=2266633", "title": "Benz Parsifal 12PS", "text": ""}
{"id": "2266638", "revid": "712828", "url": "https://it.wikipedia.org/wiki?curid=2266638", "title": "Oovo IV", "text": ""}
{"id": "2266639", "revid": "1149807", "url": "https://it.wikipedia.org/wiki?curid=2266639", "title": "Tipo Timidottero", "text": ""}
{"id": "2266640", "revid": "287204", "url": "https://it.wikipedia.org/wiki?curid=2266640", "title": "Edouard Cisse", "text": ""}
{"id": "2266644", "revid": "110157", "url": "https://it.wikipedia.org/wiki?curid=2266644", "title": "Riabilitazioni di Orazio", "text": "Riabilitazioni di Orazio (\"Rettungen des Horaz\") \u00e8 un saggio filosofico di Gotthold Ephraim Lessing del 1754. \u00c8 stato tradotto nel 1992 in italiano.\nContenuto.\nNel libro Lessing si pone l'obiettivo di ricostruire il passato, ma anche il presente andando alle fonti dirette, per evitare i travisamenti delle varie tradizioni autoritarie. Lessing concepisce la religione come una costruzione ideologica, indispensabile alla coesione ideologica della comunit\u00e0. I dogmi e la dottrina religiosi sono delle insane aggiunte alla religione naturale. \nLessing espresse un giudizio articolato su Lutero e la riforma protestante, unanimemente considerato un momento storico di libert\u00e0 e di progresso, ma Lessing critic\u00f2 l'intolleranza di Lutero contro un poeta da lui stesso perseguitato. Lessing segue le idee illuministiche il cui fulcro \u00e8 far fronte ai pregiudizi e mostrare tutto nella sua vera luce."}
{"id": "2266649", "revid": "1875018", "url": "https://it.wikipedia.org/wiki?curid=2266649", "title": "Sus scrofa vittatus", "text": "Il cinghiale vittato o cinghiale malese (\"Sus scrofa vittatus\" ) \u00e8 una sottospecie del cinghiale europeo (\"Sus scrofa\").\nRecentemente, nell'ambito della revisione tassonomica della specie \"Sus scrofa\", alcuni studiosi hanno messo in dubbio la sua presunta stretta parentela col cinghiale, al punto di considerarne pi\u00f9 corretta la classificazione come specie a s\u00e9 stante nell'ambito del genere \"Sus\" (\"Sus vittatus\").\nDa questa specie discenderebbero numerose razze suine\nDistribuzione.\nLa specie \u00e8 diffusa nella penisola malese, oltre che in numerose isole indonesiane: di queste, essa pare nativa di Sumatra, Giava e Bali, mentre su altre isole minori appare verosimile la sua introduzione da parte dell'uomo in tempi storici.\nIl suo \"habitat\" \u00e8 rappresentato dalla foresta matura, con presenza di spiazzi erbosi ed aree cespugliose.\nDescrizione.\nDimensioni.\nMisura fino a 80 cm di lunghezza, per un peso raramente superiore al mezzo quintale.\nAspetto.\nIl corpo \u00e8 squadrato, con testa lunga e stretta, dal profilo della parte superiore del muso rettilineo, piuttosto che gibboso come nel cinghiale propriamente detto. Anche la fronte \u00e8 meno prominente rispetto al parente eurasiatico. Le zampe sono corte e sottili, gli occhi grandi e le zanne molto piccole anche nei maschi. I tratti generali della specie ricordano alcune popolazioni di maiale rinselvatichitesi da lunga data (come i \"razorback\" nordamericani), pertanto si ritiene che il cinghiale vittato sia in realt\u00e0 una popolazione di cinghiale sulla via dell'addomesticamento, ma nuovamente tornata allo stato selvatico.\nIl pelo \u00e8 folto sul corpo e rado su zampe, coda e testa. Il corpo e la fronte sono di colore bruno-rossiccio, mentre la coda, le guance, il collo le spalle sono ricoperti di peli grigio-biancastri, a volte brizzolati di nero: sulla nuca e sulle spalle le setole sono pi\u00f9 lunghe e vanno a formare una sorta di criniera. L'area del muso, le labbra e l'area attorno agli occhi, cos\u00ec come i garretti e la coda (tranne la sua parte distale, ricoperta da un ciuffo di peli neri) sono quasi glabre e di colore nerastro.\nBiologia.\nSi tratta di animali prevalentemente notturni, che non esitano tuttavia a lasciare il proprio rifugio (costituito da frasche ammassate nel fitto dei cespugli) anche durante il giorno, perlomeno in aree non antropizzate. Le femmine si muovono in gruppetti di una decina d'individui, mentre i maschi adulti sono prevalentemente solitari e si riuniscono alle femmine solo durante il periodo degli amori: i giovani maschi tendono a formare anch'essi gruppetti monosessuali.\nAlimentazione.\nSi tratta di animali onnivori: pur tendendo a nutrirsi perlopi\u00f9 di materiale di origine vegetale (frutta, radici, tuberi, bacche, fiori), non disdegnano di integrare la propria dieta con proteine animali, spigolando perlopi\u00f9 dalle carcasse di animali morti, ma a volte cacciando attivamente piccoli animali, come anfibi, rettili, piccoli uccelli e le loro uova e piccoli mammiferi.\nRiproduzione.\nPoco si sa sulle modalit\u00e0 riproduttive di questi animali, in quanto la loro classificazione come sottospecie di cinghiale ha fatto scemare l'interesse verso studi specifici sulla popolazione locale in favore di studi su larga scala per determinare il comportamento della specie nel suo insieme. Si ritiene tuttavia che il suo comportamento in ambito riproduttivo non differisca poi di molto da quello del cinghiale eurasiatico, seppure con tempi pi\u00f9 brevi, viste le minori dimensioni del cinghiale vittato."}
{"id": "2266650", "revid": "1149807", "url": "https://it.wikipedia.org/wiki?curid=2266650", "title": "Whomp", "text": ""}
{"id": "2266651", "revid": "122315", "url": "https://it.wikipedia.org/wiki?curid=2266651", "title": "Sus vittatus", "text": ""}
{"id": "2266652", "revid": "599013", "url": "https://it.wikipedia.org/wiki?curid=2266652", "title": "George Dempsey", "text": ""}
{"id": "2266655", "revid": "123930865", "url": "https://it.wikipedia.org/wiki?curid=2266655", "title": "Cambio automatico", "text": "Il cambio automatico \u00e8 un tipo di cambio che negli autoveicoli provvede autonomamente alla selezione adatta del rapporto di trasmissione, e che quindi, non necessita l'intervento dell'operatore del veicolo.\nSpesso la parte meccanica della trasmissione impiega rotismi epicicloidali, e questo fa s\u00ec che cambio automatico e cambio a rotismi epicicloidali siano identificati impropriamente come la stessa cosa. Pi\u00f9 propriamente \"automatico\" fa riferimento al tipo di controllo: possono esistere cambi a rotismi epicicloidali non automatici (ad esempio quello adottato dalla Ford modello T) oppure cambi con la classica struttura dei cambi manuali, ma a controllo automatico (cambio robotizzato).\nStoria.\nIl cambio automatico si \u00e8 molto diffuso negli Stati Uniti a partire dagli anni cinquanta, mentre la sua diffusione \u00e8 stata pi\u00f9 lenta in Europa. Uno dei motivi di ci\u00f2 \u00e8 la riduzione dell'efficienza energetica ed il maggior consumo di carburante causato dal cambio automatico, particolare evidente nei primi modelli. Un secondo motivo \u00e8 legato alla maggiore cilindrata media delle macchine con conseguente disponibilit\u00e0 di alte potenze.\nIl primo brevetto di un \"cambio automatico progressivo di velocit\u00e0\" in Italia venne presentato e registrato nel 1931 a nome del giovane studente di ingegneria Elio Trenta (il brevetto venne rilasciato dal Ministero delle Corporazioni-Ufficio delle propriet\u00e0 intellettuali con il numero 298415), anche se altri brevetti per progetti similari erano stati depositati nel Regno Unito (1924), Canada (Alfred Horner Munro, inventato nel 1921 e brevettato nel 1925) e Stati Uniti (1927). Nel 1935 la Peugeot acquist\u00f2 il progetto di Gaston Fleischel per un sistema elettromagnetico, ma i primi veicoli ad avere un cambio completamente automatico furono i modelli Oldsmobile del 1940, il cui sistema era chiamato Hydra-matic, a quattro rapporti e senza frizione. Su questi modelli l'opzione cambio automatico era offerta a soli 57$.\nNegli anni cinquanta Oldsmobile produsse milioni di automobili con cambio automatico, dimostrandone la popolarit\u00e0 negli Stati Uniti.\nIl cambio automatico idraulico fu poi introdotto da General Motors, Chrysler e Borg-Warner (produttore di cambi per Ford) nei primi anni cinquanta. I primi modelli avevano due rapporti e non erano in grado di trasmettere molta coppia, poi a breve furono prodotti modelli a tre rapporti.\nNegli anni ottanta si \u00e8 avuto un salto tecnologico con l'introduzione della quinta marcia, che ha migliorato il rendimento energetico dei cambi idraulici nei lunghi viaggi. Un altro miglioramento notevole risalente al medesimo periodo fu l'introduzione del convertitore di coppia a frizione (TCC o Lockup torque converter). Il sistema consiste nell'abbinare al convertitore di coppia una frizione comandata da un elettromagnete, in grado di connettere direttamente l'ingresso con l'uscita quando determinato dal computer di bordo. Eliminando gli attriti del fluido nel convertitore di coppia a velocit\u00e0 elevate, questo sistema offre un ulteriore risparmio di carburante.\n\u00c8 stato fatto similmente un tentativo di migliorare il rendimento con una frizione sul rapporto per la marcia veloce che intervenga automaticamente oltre una certa velocit\u00e0. Il risultato \u00e8 per\u00f2 un sistema troppo invadente, con continui inserimenti e disinserimenti in certe condizioni che comportino piccole variazioni di velocit\u00e0, quali il vento.\nCon l'aumento delle prestazioni dei computer di bordo, tra gli anni ottanta e novanta una parte sempre maggiore delle funzioni delle valvole \u00e8 stata trasferita nell'elettronica.\nIl controllo delle valvole da parte del computer (alcuni produttori dedicano un microprocessore specializzato solo per il controllo del cambio) rende l'intervento pi\u00f9 preciso e consente in alcune auto l'adozione del controllo semi-automatico sequenziale o robotizzato o anche \"semisequenziale\", in cui il guidatore indica al computer quali rapporti inserire o viene gestito interamente dal computer. Questi cambi migliorano notevolmente il comportamento in discesa e l'utilizzo del freno motore; alcuni modelli sono in grado di riconoscere lo stile del guidatore e adattarsi di conseguenza.\nUn particolare tipo di cambio automatico, detto cambio continuo o a rapporto variabile, non ha rapporti fissi predeterminati, ma pu\u00f2 variare il rapporto di trasmissione con continuit\u00e0 entro l'intervallo di lavoro.\nCambio tradizionale a rotismi epicicloidali.\nIl tipo pi\u00f9 diffuso di cambio automatico \u00e8 quello a rotismi epicicloidali.\nIn queste realizzazioni un gruppo di sistemi epicicloidali in serie consentono di realizzare ciascuno un cambio di rapporto mediante il solo intervento di freni che agiscono, a seconda dei casi, sulla corona, sul pignone o sul portasatelliti, e talvolta anche mediante l'uso di frizioni (di solito multidisco) che rendano solidali tra loro due di questi tre elementi.\nIl comando automatico della cambiata viene realizzato di solito sfruttando la pressione di un fluido in un circuito idraulico azionato essenzialmente da un rilevatore di velocit\u00e0 finale (tradizionalmente un meccanismo a dilatazione centrifuga), ma sempre pi\u00f9 spesso anche sulla base di altri rilevatori, ad esempio della parzializzazione della carburazione, oppure del carico sopportato, oppure della pendenza del tracciato. \nStruttura e funzionamento.\nUna trasmissione con cambio a rotismi epicicloidali idraulico \u00e8 solitamente costituito dalle seguenti parti:\nComandi per il guidatore.\nL'unico tipo di interazione che il cambio automatico richiede al conducente \u00e8 quella relativa alla selezione della modalit\u00e0 di funzionamento. Per questo esiste una leva (selettore) che pu\u00f2 essere spostata su una delle seguenti posizioni (in generale):\nEsistono anche comandi (specialmente sugli autobus) formati da una pulsantiera, generalmente con D (Drive), N (Neutral), R (reverse) poi in aggiunta anche 1 per limitare la marcia fino alla 1\u00aa, 2 fino alla 2\u00aa e 3 \u00e8 stata gradualmente sostituita dal tasto D per bloccare le marce. A motore in moto per inserire la marcia (D o qualsiasi altro pulsante) occorre, per motivi di sicurezza, tener premuto a fondo il pedale del freno. Inoltre il guidatore ha a disposizione altri comandi del cambio automatico: nel pedale del freno (comandi frenatura idraulica) e nel pedale dell'acceleratore, (\"kick down\"). Su diversi modelli il selettore del cambio (leva) ha un pulsante che deve essere necessariamente premuto per spostare la leva stessa nelle posizioni P oppure R (tasto rilascio blocco).\nPer poter manovrare il selettore del cambio in caso rimanga bloccato in posizione P, esiste solitamente un comando meccanico su cui agire per sbloccarlo. Esistono procedure di emergenza nei casi in cui per vari motivi (es. batteria elettrica completamente scarica o guasto), occorra poter muovere il veicolo ma il cambio automatico mantenga bloccate le ruote oppure occorra spostare il veicolo a spinta (posizione N).\nCorpo valvole manuale.\nParticolari cambi automatici idraulici hanno il corpo valvole comandato manualmente dal guidatore, il quale decide cos\u00ec il rapporto da inserire ma senza l'uso della frizione. L'impiego di questi cambi \u00e8 limitato alle auto sportive o da gara.\nIn alcuni modelli \u00e8 possibile commutare tra la modalit\u00e0 manuale o quella automatica.\nIl sistema \u00e8 per\u00f2 superato dal corpo valvole controllato elettronicamente.\nCambio a variazione continua.\nAppartengono a questa categoria quelle trasmissioni che non hanno coppie di ingranaggi che determinano rapporti fissi, bens\u00ec possono variare il rapporto di trasmissione senza soluzione di continuit\u00e0 all'interno di un intervallo compreso tra un rapporto minimo ed uno massimo, permettendo al motore di mantenere un regime di lavoro perfettamente costante.\nA variatore di velocit\u00e0.\nIl tipo di cambio continuo pi\u00f9 diffuso \u00e8 quello a variatore di velocit\u00e0, talvolta chiamato Variomatic dal nome commerciale della prima trasmissione di questo tipo commercializzata con successo. Utilizza una coppia di pulegge la cui larghezza di gola pu\u00f2 essere variata per fare lavorare la cinghia su diametri diversi ottenendo quindi il rapporto desiderato. Anche questo tipo di cambio negli ultimi decenni ha beneficiato della gestione elettronica che ha soppiantato il sistema meccanico a masse centrifughe e molla di contrasto per la regolazione dei giri motore, consentendo tra l'altro varie modalit\u00e0 di funzionamento (normale, economica, sportiva) nonch\u00e9 la possibilit\u00e0 di \"simulare\" le marce di un cambio tradizionale.\nCambio meccanico robotizzato.\nUn cambio robotizzato \u00e8 un normale cambio meccanico tipico delle trasmissioni manuali, ma dotato di servomeccanismi che azionano in maniera autonoma la frizione e le aste di selezione delle marce. Hanno il vantaggio che possono essere utilizzate le trasmissioni manuali che la casa ha gi\u00e0 in produzione, con dei minimi adattamenti, inoltre non avendo componenti idrauliche consentono un risparmio sui consumi rispetto ad un cambio automatico epicicloidale tradizionale. La centralina col software di gestione determina il miglior rapporto in funzione delle condizioni di lavoro del motore e gestisce automaticamente le cambiate, oppure consente le cambiate manuali con un'opportuna modalit\u00e0 sequenziale. \nA doppia frizione.\nUna categoria interessante di questo tipo di trasmissioni sono quelle a doppia frizione (DCT, dual clutch transmission), nelle quali di fatto il cambio \u00e8 diviso a met\u00e0, una coi rapporti pari ed una coi rapporti dispari, ciascuna avente una frizione dedicata. L'algoritmo della centralina determina in base alle condizioni di lavoro del motore (accelerazione, decelerazione, ecc.) quale sar\u00e0 il rapporto che verr\u00e0 inserito successivamente e lo preseleziona sull'altra met\u00e0 del cambio; le cambiate poi avvengono semplicemente disinnestando una frizione e contemporaneamente innestando l'altra. Questo sistema consente delle cambiate estremamente rapide, e viene pertanto molto usato sulle auto sportive ad elevate prestazioni, dove i tempi di cambiata possono scendere a poche decine di millisecondi."}
{"id": "2266658", "revid": "1632387", "url": "https://it.wikipedia.org/wiki?curid=2266658", "title": "Fat, Ugly and Live", "text": "Fat, Ugly and Live \u00e8 il primo album live del gruppo musicale thrash metal tedesco Tankard."}
{"id": "2266668", "revid": "2730", "url": "https://it.wikipedia.org/wiki?curid=2266668", "title": "Giovanni Pittalis", "text": "Carriera.\nCresciuto nelle giovanili della Bittese, squadra del suo paese e passato poi al Tempio (dove ha militato fino al 1994), prima di venire acquistato dal Lecce. Con la formazione salentina ha debuttato in Serie A il 16 maggio 1998 in Lecce-Piacenza (1-3). Al termine di quella stagione si trasferisce al Baracca Lugo, club emiliano, dove milita una sola stagione prima di tornare al Tempio. Nel 2000 viene acquistato dal Olbia calcio (in Serie D), con la quale ottiene la promozione in Serie C2 e vince lo Scudetto di Serie D. Rimane al Olbia fino al 2004, prima di trasferirsi al Tavolara (fino al 2008) e poi al San Teodoro e al Ardara (in queste ultime 2 esperienze diventer\u00e0 anche allenatore). Giovanni Pittalis era un centrocampista d'esperienza, amava calciare da tutte le posizioni, grintoso, tenace e aggressivo. La sua arma letale era la mente, la sua velocit\u00e0 di pensiero e la rapidit\u00e0 d'esecuzione. \nNel 2010 comincia la Carriera da allenatore col San Teodoro e nel 2012 al Ardara. Nel 2014 approda allo Siniscola Sporting, militante nel campionato di Promozione e con la quale sconfigger\u00e0 la Bittese nello spareggio salvezza. Nel 2015 approda al Olbia come allenatore della Juniores, per poi diventare vice- allenatore in prima squadra e coordinatore del settore giovanile. Nel 2018 torna al San Teodoro. "}
{"id": "2266669", "revid": "300067", "url": "https://it.wikipedia.org/wiki?curid=2266669", "title": "Jim Luisi", "text": ""}
{"id": "2266670", "revid": "2519", "url": "https://it.wikipedia.org/wiki?curid=2266670", "title": "Nordkirchen", "text": "Nordkirchen \u00e8 un comune della Renania Settentrionale-Vestfalia, in Germania nord-occidentale.\nAppartiene al distretto governativo (\"Regierungsbezirk\") di M\u00fcnster e al circondario di Coesfeld (targa COE).\nMonumenti e luoghi d'interesse.\nDa vedere, nei dintorni, il Castello di Nordkirchen, castello barocco del XVIII secolo."}
{"id": "2266671", "revid": "118834", "url": "https://it.wikipedia.org/wiki?curid=2266671", "title": "Moschino Couture!", "text": ""}
{"id": "2266695", "revid": "159980", "url": "https://it.wikipedia.org/wiki?curid=2266695", "title": "Cygnus melanocoryphus", "text": ""}
{"id": "2266697", "revid": "287204", "url": "https://it.wikipedia.org/wiki?curid=2266697", "title": "Brida (Coelho)", "text": "Brida \u00e8 un romanzo di Paulo Coelho, pubblicato nel 1990 e nuovamente nel 2008. Tratta dei temi cari all'autore come la Grande Madre, le tradizioni cristiane ed esoteriche, e il loro percorso di iniziazione.\nTrama.\nBrida O'Fern \u00e8 una donna che in un caff\u00e8 di Lourdes racconta con umilt\u00e0 all'autore la sua personale esperienza di ricerca spirituale, chiedendosi se chi ascolter\u00e0 la sua esperienza potr\u00e0 trarne realmente un aiuto, poich\u00e9 per raggiungere la conoscenza \u00e8 necessario sperimentarla personalmente, ed ogni esperienza sar\u00e0 unica, diversa da tutte le altre, proprio come la \"leggenda personale\" de \"L'alchimista\". La storia inizia in Irlanda nell'agosto dell'83 per terminare nel marzo del 1984.\nBrida (nome che richiama la festa della Candelora, molto importante nel culto della Grande Madre) \u00e8 una giovane ragazza che ricerca la sua personale strada nella vita, attratta dal mondo dell'occulto e dell'esoterismo. Desidera conoscere la magia, non per egoismo ma per sete di conoscenza. Incontra varie personalit\u00e0 che la accompagnano nel suo cammino e le saranno maestri di vita, due in particolare, a cui corrispondono due differenti tipologie di iniziazione: \nIl conflitto tra i suoi nuovi desideri e aspirazioni, ed il confronto con la solita realt\u00e0 di tutti i giorni metter\u00e0 Brida a dura prova, inducendola a una scelta, e facendole sperimentare sin dal suo primo incontro col Mago la \u00abNotte Buia\u00bb dell'anima, in cui si ritrova coinvolto chiunque accetti il rischio di rinunciare alla sua normale esistenza, guidato dalla Fede in qualcosa di pi\u00f9 grande. Dopo aver trascorso una notte intera nella foresta, Brida si rende conto di essersi spaventata per niente, avendo dimenticato che San Patrizio, patrono della sua terra, aveva gi\u00e0 scacciato tutti gli scorpioni, i serpenti e gli animali pericolosi dall'Irlanda.\nCoelho in modo inedito lega anche la ricerca spirituale col tema dell'Amore, dell'unione totale tra maschile e femminile, degli incontri karmici legati alla reincarnazione. \nIntroduce il lettore alla scoperta dell'\"Altra Parte di S\u00e9\", spiegando che ogni persona si trovava originariamente congiunta ad alcune altre in un'unica Anima cosmica che \u00e8 arrivata in seguito a scindersi in pi\u00f9 parti attraverso varie incarnazioni: l'Amore \u00e8 la forza in grado di ricongiungerle. L'iniziazione dell'uomo e della donna passa quindi attraverso l'incontro con l'altro, nella fusione perfetta di corpo e anima, entrambi con la loro qualit\u00e0, che per il maschile \u00e8 costituita dalla conoscenza, il femminile invece dalla trasformazione, in grado di dare un senso a quella conoscenza, facendola germogliare e tramutandola in sapienza. Proprio come in \"Undici minuti\" e \"Veronika decide di morire\", si parla cos\u00ec anche di sessualit\u00e0 sacra.\nIl Mago, grazie alla sua vista chiaroveggente, si accorge subito che Brida incarna l'Altra Parte di s\u00e9, che gli \u00e8 stata inviata dal destino quale occasione di riscatto per liberarlo dalla lunga solitudine a cui era stato costretto dal suo maestro come punizione per aver interferito anni prima nel libero arbitrio umano: a causa di un amore effimero per Wicca, infatti, pur non essendo costei la sua Altra Parte, aveva ricorso in giovent\u00f9 alle arti magiche per allontanarla da un altro uomo. Tramite Brida imparer\u00e0 che l'amore non pu\u00f2 essere costretto, n\u00e9 disgiunto dalla libert\u00e0.\nBrida invece prender\u00e0 coscienza solo poco per volta che il Mago \u00e8 un'Altra Parte di s\u00e9, come la \u00e8 il suo giovane fidanzato Lorens. Ad una difficile scelta tra i due approder\u00e0 dopo l'apprendistato presso Wicca, con la quale imparer\u00e0 la lettura dei Tarocchi, la conoscenza degli spiriti della foresta, e vari rituali lunari come l'accensione di speciali candele, danzare al ritmo della Terra, pugnalare il riflesso della Luna nell'acqua, fino a risvegliare in s\u00e9 il proprio Dono latente, che ogni persona possiede sebbene diverso dagli altri, come indicato da San Paolo nella \"Prima Lettera ai Corinzi\": quello di Brida era la capacit\u00e0 di udire Voci provenienti da un'altra dimensione.\nRiprendendo il cammino compiuto dalla sua anima di vita in vita, Brida scopre cos\u00ec che la sua vera identit\u00e0 consiste nell'essere una strega, la quale rappresenta uno dei quattro \u00abAnelli della Rivelazione\u00bb, cio\u00e8 una delle modalit\u00e0 di una donna di ricercare la sapienza: la Vergine attraverso la solitudine, la Santa attraverso il dono di s\u00e9, la Martire attraverso il dolore, e appunto la Strega, attraverso il piacere.\nUno dei simboli sacri delle streghe, usato a causa delle persecuzioni nei loro confronti, \u00e8 il mestolo di legno, con cui erano costrette a camuffare la loro vera identit\u00e0.\nPer poter essere riconsacrata strega, Brida \u00e8 invitata a riscoprire la forza pi\u00f9 possente diffusa sulla Terra, e per questo sempre aberrata e combattuta come una maledizione, ma ogni volta sopravvissuta perch\u00e9 custodita dalle donne: quella del sesso. Dopo aver fatto l'amore con Lorens, Brida ritrova il piacere dell'estasi dovuto al coinvolgimento di tutti e cinque i sensi e all'abbandono di ogni controllo e paura. \nViene cos\u00ec ammessa alla cerimonia del Sabba in occasione dell'equinozio di primavera, per ricevere il Potere del Serpente, la cui evocazione viene fatta precedere da Wicca da una richiesta di protezione alla Vergine Maria perch\u00e9 esso possa scendere su di lei senza concupirla o renderla schiava.\nCominciato come una semplice festa con numerosi invitati in un luogo della foresta gi\u00e0 caro ai Celti, il Sabba porter\u00e0 infine Brida ed altre \"sorelle\" ad essere iniziate alla stregoneria, o Tradizione della Luna, attraverso i cui simboli magici si rinnova perennemente il contatto degli uomini con gli Esseri Antichi, tra il visibile e l'invisibile."}
{"id": "2266698", "revid": "300067", "url": "https://it.wikipedia.org/wiki?curid=2266698", "title": "Al McGuire", "text": "\u00c8 membro del Naismith Memorial Basketball Hall of Fame dal 1992, come allenatore."}
{"id": "2266700", "revid": "599013", "url": "https://it.wikipedia.org/wiki?curid=2266700", "title": "Michele Tarallo", "text": "Caratteristiche tecniche.\n\u00c8 un centravanti.\nCarriera.\nEsordisce in serie A a 18 anni, il 3 aprile 1999, con la casacca del , durante il recupero della gara Bari-Roma 1-4.\nNella stagione 2005-2006, con la maglia dell'U.S.O. Calcio, Tarallo ha realizzato il record di marcature in una stagione nel campionato di Serie D. L'attaccante della formazione bergamasca and\u00f2 in rete per ben 36 volte in 33 partite disputate. Ci\u00f2 gli valse l'acquisto da parte del Genoa CFC, nel quale tuttavia non riusc\u00ec mai a giocare, dato che il club ligure lo mand\u00f2 sempre in prestito ad altre squadre.\nProsegue infatti la carriera in terza serie con le maglie di Padova, Monza e Pergocrema fino all'estate 2010, quando scende di categoria firmando un accordo con il Savona. Nella stagione 2010-2011 pone la propria firma sul tabellino dei marcatori per ben 13 volte, siglando 8 reti su azione e 5 su rigore, tra cui la doppietta nel derby contro la Sanremese. Venerd\u00ec 15 luglio 2011 viene tesserato dai lombardi del FeralpiSal\u00f2, compagine militante nella Prima Divisione della Lega Pro. Dopo aver collezionato in Lombardia 12 apparizioni e aver siglato un goal su calcio di rigore, nel mercato invernale viene ceduto il 25 gennaio 2012 al San Marino militante in Lega Pro Seconda Divisione.\nIl 9 luglio firma per la Sarnese militante in Serie D. Dopo una stagione record in maglia granata (segna 20 reti in 33 partite), il 6 luglio 2013 si accasa all'U.S. Agropoli 1921 dove rimane due stagioni. Dopo essere stato accasato alla Grumellese per la stagione 2015-2016, il 26 settembre 2015 passa alla militante in Serie D. Segna all'esordio nella vittoria casalinga per 3-0 contro il San Severo, siglando il gol del raddoppio su rigore.\nNell'estate 2020 si accorda con la Sanseverinese , club che milita in prima Categoria Campana. \nA luglio 2021 viene comunicato il suo ingaggio da parte dell'Angri City, club che prender\u00e0 parte al campionato di Prima categoria. "}
{"id": "2266704", "revid": "812213", "url": "https://it.wikipedia.org/wiki?curid=2266704", "title": "Campagna-palo", "text": "Campagna-palo \u00e8 un termine utilizzato in araldica per indicare l'unione di una campagna e di un palo quando ambedue le pezze sono dello stesso smalto."}
{"id": "2266705", "revid": "110157", "url": "https://it.wikipedia.org/wiki?curid=2266705", "title": "Samuel Henzi (dramma)", "text": "Samuel Henzi \u00e8 un frammento drammatico di Gotthold Lessing, scritto nel 1749, rimasto incompiuto e pubblicato nel 1753 con il titolo \"Samuel Henzi. Ein Trauerspiel in Schriften\".\nIl dramma racconta la vera storia di Samuel Henzi, giornalista svizzero torturato e decapitato durante un atto di repressione politica. Henzi \u00e8 rappresentato come il modello del patriota, mosso soltanto da nobili ideali di libert\u00e0, cui viene contrapposta la figura del ribelle e demagogo D\u00fccret, mosso dall'odio e dal desiderio di sovvertire l'ordine.\nNel comporre il dramma, Lessing si premur\u00f2 di controllare le fonti prima di formulare qualsiasi giudizio. Egli assegn\u00f2 ai politici contemporanei un'eloquenza da eroi classici, scegliendo di ricorrere al verso alessandrino, metro tipico della poesia tedesca."}
{"id": "2266706", "revid": "1573940", "url": "https://it.wikipedia.org/wiki?curid=2266706", "title": "Rangomaramidae", "text": "Rangomaramidae , \u00e8 una piccola famiglia di insetti dell'ordine dei Ditteri (Nematocera: Bibionomorpha).\nDescrizione.\nI Rangomaramidae sono piccoli moscerini dal corpo bruno o bruno-giallastro, di piccole dimensioni, lungo 2-6 mm.\nIl capo ha antenne di 16 articoli, occhi relativamente grandi e ocelli, talvolta assenti, in numero di tre. Gli ocelli laterali, quando presenti, sono prossimi al margine degli occhi ma non in stretto contatto come si riscontra nei Mycetophilidae. L'apparato boccale ha i palpi mascellari composti da 4 articoli.\nIl torace \u00e8 gibboso, porta ali ben sviluppate, lunghe 2\u20135\u00a0mm e zampe relativamente lunghe e sottili. Queste ultime hanno le coxe allungate e le tibie generalmente percorse da una fila regolare di setole. All'estremit\u00e0 distale della tibia sono presenti uno o due speroni (uno nelle tibie anterio, due in quelle medie e posteriori). Gli speroni sono generalmente meno sviluppati rispetto a quelli dei Mycetophilidae \"sensu lato\".\nL'addome \u00e8 relativamente sottile ma in misura minore rispetto ai Mycetophilidae e alle famiglie ad essi affini.\nI caratteri della nervatura alare presentano alcune marcate differenziazioni fra i vari generi, perci\u00f2 non si pu\u00f2 individuare un modello veramente rappresentativo della famiglia. Caratteri comuni sono l'estensione della costa fino all'apice dell'ala, in corrispondenza della confluenza di R5, la suddivisione della radio in due rami (R1 e R5), con assenza completa di R4, la suddivisione della media in due rami, M1 e M2.\nNegli Ohakuneinae la morfologia della media si semplifica con la scomparsa pi\u00f9 o meno marcata dei tratti prossimali e/o intermedi. In questi insetti la biforcazione M1+2, pertanto, scompare o risulta scollegata dalle altre nervature della regione remigante (cubito e radio).\nLe principali differenze riguardano i caratteri della subcosta, del settore radiale (Rs), della radio-mediale (r-m) e della cubito (CuA). I caratteri pi\u00f9 ricorrenti sono i seguenti:\nQuesti caratteri presentano delle differenze sostanziali nei seguenti generi:\nDistribuzione.\nLa famiglia \u00e8 rappresentata in larga prevalenza nell'emisfero australe, con un areale che comprende le regioni neotropicale, afrotropicale e australasiana. Solo il genere \"Heterotricha\" ha una diffusione paleartica, con una sola specie vivente, alla quale si aggiungono altre specie fossili ritrovate nell'ambra baltica.\nUn dettaglio interessante sotto l'aspetto paleontologico \u00e8 la distribuzione frammentata di alcuni generi, in particolare \"Ohakunea\", che comprende tre specie presenti, rispettivamente, in Cile, Nuova Zelanda e Australia e altre due in Nuova Guinea. Ci\u00f2 indicherebbe un'origine ancestrale che risale al Giurassico, periodo in cui inizi\u00f2 lo smembramento dell'antico Gondwana negli attuali continenti circumantartici.\nSistematica.\nLa famiglia, di recente definizione, comprendeva inizialmente il solo genere \"Rangomarama\". Alquanto controversa era la posizione sistematica di diversi generi, a causa delle differenti e incerte acquisizioni derivate dall'analisi filogenetica. Tra i lavori pi\u00f9 recenti va citato in particolare la trattazione, nel 2007, della filogenesi dei \"Mycetophiliformia\" da parte di e , i quali propongono l'estensione della famiglia Rangomaramidae ad un insieme di generi, di posizione finora incerta, che con \"Rangomarama\" formerebbero un clade monofiletico che si colloca allo stesso rango del clade comprendente i Lygisthorrinidae e i Mycetophilidae \"sensu stricto\" e di quello comprendente le altre famiglie scorporate dai Mycetophilidae \"sensu lato\" (Keroplatidae, Bolitophilidae, Ditomyiidae e Diadocidiidae):\n &amp; propongono, inoltre, la ripartizione dei generi in quattro sottofamiglie:"}
{"id": "2266707", "revid": "1602064", "url": "https://it.wikipedia.org/wiki?curid=2266707", "title": "Mammy", "text": "Mammy \u00e8 il nome che negli Stati Uniti si d\u00e0 alla rappresentazione nella struttura narrativa o in altri immaginari, della domestica di discendenza africana, generalmente di buon cuore, spesso sovrappeso.\nLa parola \"mammy\" \u00e8 una variante di \"mother\" (madre), in passato comune nel Nordamerica ma ora usata raramente e considerata alla stregua di un insulto discriminante.\nMammy come balia.\n\"Wet-mammy\" o \"balia\" era un termine usato per una domestica che faceva da bambinaia e aveva anche il compito di allattare al seno i bambini al posto della loro madre, sia in caso di morte di parto della madre, sia a causa di pressioni socio-culturali secondo le quali il seno della madre si sarebbe deturpato in caso di allattamento.\nNella cultura di massa.\nIl personaggio della Mammy divenne famoso nella cultura popolare poco prima del movimento per i diritti civili (1955-1968). Uno degli esempi pi\u00f9 celebri \u00e8 Aunt Jemima (It. \"Zia Jemima\"), la mascotte di una marca di pancake e sciroppi basata su Nancy Green. Negli ultimi anni, la confezione \u00e8 stata ridisegnata per rimpiazzare l'immagine di Mammy con quella di una casalinga pi\u00f9 contemporanea.\nMusica, film, radio, televisione, videogiochi.\nIl personaggio della Mammy faceva parte delle \u201cblackfaces\u201d del Minstrel show. Questo ha favorito l'invenzione di molte canzoni e motivetti dedicati o accennanti alla Mammy, tra cui \"My Mammy\" di Al Jolson, dal film \"Il cantante di jazz\" e \"Swanee\" cantata da Judy Garland nel film \"\u00c8 nata una stella\". Molti personaggi che si rifanno all'archetipo della Mammy sono apparsi anche alla radio e in televisione. Il programma radiofonico \"Beulah\", poi trasformato in miniserie televisiva, raccontava di una domestica di colore chiamata Beulah che aiutava a risolvere i problemi di una famiglia di bianchi. Negli anni quaranta e cinquanta la governante di Tom &amp; Jerry era un esempio di Mammy, con pelle scura e accento afroamericano.\nNella serie di anime e di videogiochi \"Pok\u00e9mon Nero\" e \"Bianco\", la capopalestra Alo\u00e9 ha subito delle modifiche grafiche dovute alla controversia sullo stereotipo della Mammy che essa rappresenta: il suo grembiule \u00e8 stato alterato negli artwork ufficiali e rimosso completamente nella serie a cartoni animati."}
{"id": "2266708", "revid": "6923", "url": "https://it.wikipedia.org/wiki?curid=2266708", "title": "Bose (frazione)", "text": ""}
{"id": "2266710", "revid": "69794", "url": "https://it.wikipedia.org/wiki?curid=2266710", "title": "Resistenza veneta", "text": "La Resistenza veneta ebbe inizio ufficialmente dopo l'Armistizio di Cassibile, come componente veneta del movimento nazionale, e termin\u00f2 con la fine della seconda guerra mondiale.\nStoria.\nIl rettore dell'Universit\u00e0 di Padova, Concetto Marchesi all'apertura dell'anno accademico aveva lanciato il suo appello ai giovani perch\u00e9 si opponessero agli occupanti tedeschi e ai fascisti loro dipendenti. Anche questo fu un momento importante per l'inizio di quello che sar\u00e0 un movimento non solo di intellettuali, ma anche di popolo.\nIn ogni provincia del Veneto verr\u00e0 fondato il CLN provinciale, collegato a quello regionale che aveva sede nel Palazzo del Bo a Padova, tant'\u00e8 che l'Universit\u00e0 di Padova sar\u00e0 insignita di medaglia d'oro al valor militare, e successivamente trasferito a Venezia.\nIl CLN regionale nasce nel settembre 1943 per opera di Concetto Marchesi, Egidio Meneghetti e Silvio Trentin rientrato dall'esilio francese.\nOnorificenze.\nAltre citt\u00e0 sono state decorate di medaglia d'argento di bronzo o della croce di guerra"}
{"id": "2266713", "revid": "1543377", "url": "https://it.wikipedia.org/wiki?curid=2266713", "title": "2002 AA29", "text": " (o anche 2002 AA29) \u00e8 un asteroide del gruppo Aten individuato nell'ambito del progetto LINEAR nel gennaio del 2002. Misura circa 60 metri ed \u00e8 co-orbitante con la Terra.\nLa leggera differenza, circa 4 giorni, tra il periodo orbitale terrestre e dell'asteroide fa s\u00ec che transiti in prossimit\u00e0 della terra approssimativamente ogni 95 anni.\nOsservata dalla Terra l'orbita assume una forma spiraleggiante, nell'arco del ciclo di 95 anni il centro delle spire disegna un'orbita a ferro di cavallo. Inoltre, per effetto dell'interazione gravitazionale, le spire diventano pi\u00f9 fitte durante i transiti in prossimit\u00e0 della Terra. Con una periodicit\u00e0 di circa 3200 anni il passaggio \u00e8 molto ravvicinato e le spire sono molto pi\u00f9 fitte tanto da far divenire un \"quasi-satellite\" della Terra per la durata di qualche decennio.\nDai calcoli fatti, l'ultima volta in cui ha raggiunto la posizione di quasi-satellite \u00e8 stato attorno al 600 a.C. - 550 a.C. e la prossima sar\u00e0 poco prima del 2600.\nIn assoluto l'ultimo passaggio ravvicinato \u00e8 avvenuto l'8 gennaio 2003 quando si \u00e8 portato a 5,9 Gm (all'incirca 15 volte la distanza Terra-Luna).\nJohn Richard Gott III e Edward Belbruno hanno ipotizzato che possa essersi formato dallo scontro tra la Terra e Theia, il pianeta che, secondo la teoria dell'impatto gigante, avrebbe colliso con la Terra dando poi origine alla Luna.\nPoich\u00e9 la velocit\u00e0 di rotazione \u00e8 talmente elevata che la forza centrifuga in superficie \u00e8 sufficiente a vincere la velocit\u00e0 di fuga superficiale, si ritiene che sia un monolite."}
{"id": "2266717", "revid": "15756", "url": "https://it.wikipedia.org/wiki?curid=2266717", "title": "Lucifer (cifrario)", "text": "In crittografia Lucifer \u00e8 una famiglia di algoritmi crittografici sviluppati per uso civile all'inizio degli anni settanta da Horst Feistel e colleghi all'IBM. Lucifer fu pubblicato nel 1971 ma una versione anteriore, denominata DTD-1, fu messa in commercio nel 1970 come sistema per rendere sicure le transazioni bancarie.\nLucifer \u00e8 stato uno dei primi cifrari a blocchi ed \u00e8 il precursore del DES.\nL'algoritmo originario.\nLa prima versione del Lucifer utilizzava una chiave lunga 48 bit ed operava su blocchi di 48 bit. La struttura centrale era una rete di Feistel (un algoritmo crittografico sviluppato precedentemente sempre da Feistel e qui utilizzato come funzione centrale del cifrario), una rete a sostituzione e permutazione che operava su 2 S-box a 4 bit; la chiave crittografica indicava quale S-Box utilizzare. Lucifer operava su 24 bit per volta ma poteva anche operare su 8 bit per volta utilizzando una particolare modalit\u00e0 sequenziale.\nVarianti.\nUna variante del Lucifer utilizzava una chiave a 64 bit e blocchi dati a 32 bit, con una addizione modulo 4 ed una singola S-Box a 4 bit. L'algoritmo era strutturato per operare su 4 bit per ciclo di clock. Questa variante potrebbe essere una delle pi\u00f9 piccole implementazioni di cifrari a blocchi nota.\nUna variante pi\u00f9 robusta fu presentata dallo stesso Feistel nel 1973 : essa operava su chiavi e blocchi entrambi di 128 bit di lunghezza. Il cifrario utilizzava sempre 2 S-Box per le permutazioni.\nUna variante tarda del Lucifer fu presentata nel 1984 da Arthur Sorkin. Questa versione del Lucifer utilizzava sempre chiavi e blocchi lungh 128 bit ma raddoppiava il numero di passaggi, da 8 a 16.\nLa variante di Arthur Sorkin.\nLa variante descritta da Sorkin lavora con 16 permutazioni ma non ha permutazioni iniziali o finali. La chiave ed i blocchi sono entrambi a 128 bit. La rete di Feistel opera prendendo in input met\u00e0 blocco (64 bit) dati, 64 bit di una sotto-chiave generata dal gestore della chiave ed 8 bit denominati \"interchange control bits\" (ICB), che controllano un'operazione di scambio. I 64 bit dei dati vengono gestiti a gruppi di 8 bit (1 byte) e se l'ICB corrispondente ad un particolare byte \u00e8 uguale a zero, allora vengono invertiti i 4 bit di sinistra con i 4 bit di destra. Se invece l'ICB \u00e8 uguale a 1, il byte non viene modificato. Ogni byte \u00e8 poi processato da 2 S-Box, indicate con S0 ed S1: S0 opera sui 4 bit di sinistra mentre S1 opera sui bit di destra. L'output risultante dalle 2 S-Box viene riassemblato e poi combinato con la sotto-chiave mediante un'operazione di XOR. Questa operazione, denominata \"interruzione della chiave\", viene seguita da una permutazione in 2 passaggi: nel primo il byte viene permutato tramite un'operazione fissa; nel secondo passaggio i bit vengono mescolati fra i byte.\nIl gestore della chiave \u00e8 relativamente semplice. All'inizio del processo i 128 bit della chiave vengono caricati un registro a rotazione. Ad ogni passaggio i 64 bit pi\u00f9 a sinistra del registro formano la sottochiave da utilizzarsi in quel particolare passaggio, mentre gli 8 bit pi\u00f9 a destra formano l'ICB. Dopo ogni passaggio, il registro \u00e8 ruotato di 56 bit a sinistra.\nQuesta variante del Lucifer si dimostr\u00f2 sensibile alla crittanalisi differenziale: per circa met\u00e0 delle chiavi il cifrario poteva essere violato con 236 testi in chiaro ed un tempo di 236 .\nDal Lucifer al DES.\nNel 1973 il \"National Bureau of Standards\" americano (adesso NIST) pubblic\u00f2 un bando per la ricerca di un algoritmo crittografico pubblico per la protezione dei dati non sensibili. Tra il 1973 ed il 1974 IBM propose un algoritmo denominato DEA, acronimo di \"Data Encryption Algorithm\" e direttamente derivato dal Lucifer. Nel 1975 l'NSA, l'agenzia americana per la sicurezza, lo pubblic\u00f2 nel \"Federal Register\" per iniziare a studiarlo. Dopo un lungo lavoro, il DEA fu accettato come nuovo standard crittografico nel novembre del 1976 e pubblicato ufficialmente il 15 gennaio 1977 con il nome di DES. Rispetto alle specifiche proposte da IBM, la lunghezza della chiave fu ridotta a 56 bit mentre i blocchi a 64 bit; in compenso, le S-Box furono profondamente modificate in modo da resistere anche alla crittanalisi differenziale.\nCuriosit\u00e0.\nIl nome \"Lucifer\" deriverebbe, tramite un gioco di parole, da \"Demon\", che sarebbe la versione troncata di \"Demonstration\", il nome del nuovo algoritmo come lo intendeva Feistel quando stava lavorandoci sopra. Ma per le limitazioni del sistema operativo del suo computer, che non poteva gestire nomi cos\u00ec lunghi, egli doveva salvare il file con il nome \"Demon\"."}
{"id": "2266725", "revid": "253269", "url": "https://it.wikipedia.org/wiki?curid=2266725", "title": "Janet Margolin", "text": "Era impegnata - dagli inizi dagli anni sessanta agli inizi degli anni novanta - sia in campo cinematografico, teatrale e televisivo\nBiografia e carriera.\nCarriera cinematografica, teatrale e televisiva.\nNata a New York da padre russo e da madre statunitense, esord\u00ec al cinema a 19 anni nel film \"David e Lisa\" (1962).\nGi\u00e0 alla fine del 1961 aveva sostenuto la parte della protagonista Anna Albertini in \"Daughter of Silence\" (\"La figlia del silenzio\") di Morris West a Broadway, per cui ottenne il Theatre World Award come attrice esordiente e una candidatura al Tony Award.\nTra i suoi altri film, ricordiamo: \"Buonasera, signora Campbell\" (1968), \"Prendi i soldi e scappa\" (1969), \"Io e Annie\" (1977), \"Il segno degli Hannan\" (1979), \"Ghostbusters II\" (1989).\nTra i ruoli televisivi, ricordiamo la partecipazione a un episodio di \"La signora in giallo\" e di \"Il tenente Colombo\", entrambe nel 1990.\nPer il film \"David e Lisa\", vinse un Golden Globe nel 1963 come migliore attrice debuttante.\nVita privata.\nDopo il divorzio nel 1970 da Jerry Brandt (sposato nel 1968), si spos\u00f2 nel 1979 con l'attore Ted Wass (per questo nota anche come Janet Margolin Wass).\nMorte.\nMor\u00ec a Los Angeles il 17 dicembre 1993 a causa di un cancro ovarico, a soli 50 anni. Le sue ceneri sono state sepolte nel Westwood Memorial Park a Los Angeles."}
{"id": "2266730", "revid": "599013", "url": "https://it.wikipedia.org/wiki?curid=2266730", "title": "Bill Tosheff", "text": ""}
{"id": "2266732", "revid": "26630", "url": "https://it.wikipedia.org/wiki?curid=2266732", "title": "Pierce Arrow", "text": ""}
{"id": "2266733", "revid": "300067", "url": "https://it.wikipedia.org/wiki?curid=2266733", "title": "Jim Slaughter", "text": ""}
{"id": "2266743", "revid": "599013", "url": "https://it.wikipedia.org/wiki?curid=2266743", "title": "Bato Govedarica", "text": ""}
{"id": "2266744", "revid": "486946", "url": "https://it.wikipedia.org/wiki?curid=2266744", "title": "Opposizione perielica", "text": ""}
{"id": "2266745", "revid": "287204", "url": "https://it.wikipedia.org/wiki?curid=2266745", "title": "Gokhan Zan", "text": ""}
{"id": "2266746", "revid": "287204", "url": "https://it.wikipedia.org/wiki?curid=2266746", "title": "Matias Delgado", "text": ""}
{"id": "2266747", "revid": "118217949", "url": "https://it.wikipedia.org/wiki?curid=2266747", "title": "Discografia dei Cheap Trick", "text": "Questa voce contiene la discografia dei Cheap Trick, dagli esordi fino ad oggi."}
{"id": "2266748", "revid": "1318658", "url": "https://it.wikipedia.org/wiki?curid=2266748", "title": "Chibcha", "text": ""}
{"id": "2266757", "revid": "1745361", "url": "https://it.wikipedia.org/wiki?curid=2266757", "title": "Arden of Feversham (Carmelo Bene)", "text": "Arden of Feversham \u00e8 una rielaborazione dell'anonima e omonima opera teatrale elisabettiana, fatta da Carmelo Bene e Salvatore Siniscalchi. Nel cast abbiamo Giovanni Davoli, Manlio Nevastri, Lydia Mancinelli, Franco Gul\u00e0, Ninetto Davoli, Alfiero Vincenti.\nTrama.\nLa trama ha delle similitudini con l'Arden of Feversham originale, ma si discosta da questa in numerosi punti, tra cui inserimenti estranei e spiazzanti, come le ricette gastronomiche tratte dalla rivista \"Elle\" di Barthes.\nIn \"Capricci\", secondo lungometraggio di Carmelo Bene, L'Arden of Feversham costituir\u00e0 una delle due \"trame\" del film (l'altra sar\u00e0 quella della Manon di Pr\u00e9vost), recitata perlopi\u00f9 da vecchietti pugliesi.\nEdizione filmica.\n\"A proposito di \"Arden of Feversham\"\" (1968), mediometraggio (20'). Con Carmelo Bene, Giovanni Davoli, Manlio Nevastri. Irreperibile. Presso la Cineteca Nazionale \u00e8 stato individuato il negativo privo di colonna sonora."}
{"id": "2266764", "revid": "11266", "url": "https://it.wikipedia.org/wiki?curid=2266764", "title": "Ronald J. Rychlak", "text": ""}
{"id": "2266776", "revid": "767487", "url": "https://it.wikipedia.org/wiki?curid=2266776", "title": "Marc Freiberger", "text": ""}
{"id": "2266779", "revid": "184755", "url": "https://it.wikipedia.org/wiki?curid=2266779", "title": "Gaetano Matteo Monti", "text": "Studi\u00f2 prima a Bologna poi a Roma all'Accademia di San Luca, dove fu allievo di Canova. Nel 1811 si trasfer\u00ec a Milano, dove prest\u00f2 la propria opera al Duomo di Milano e all'Arco della Pace con un quasi omonimo scultore milanese, Gaetano Monti (1750-1827).\nSuo figlio era lo scultore Raffaele Monti."}
{"id": "2266781", "revid": "767487", "url": "https://it.wikipedia.org/wiki?curid=2266781", "title": "Nate DeLong", "text": ""}
{"id": "2266786", "revid": "767487", "url": "https://it.wikipedia.org/wiki?curid=2266786", "title": "John Pilch", "text": ""}
{"id": "2266792", "revid": "599013", "url": "https://it.wikipedia.org/wiki?curid=2266792", "title": "Ed Dahler", "text": ""}
{"id": "2266794", "revid": "1543377", "url": "https://it.wikipedia.org/wiki?curid=2266794", "title": "Ondulatore", "text": "Un ondulatore \u00e8 un dispositivo di inserzione usato in complessi dedicati alla fisica delle alte energie, solitamente sincrotroni, al fine di ottenere radiazione altamente monocromatica in fasci estremamente collimati.\nUn tipico ondulatore \u00e8 schematicamente composto da una serie di dipoli magnetici disposti in modo tale da generare un campo magnetico trasversale alternato lungo tutto l'asse del dispositivo (vedi Figura 1). Attraverso l'ondulatore vengono fatti passare fasci di particelle cariche (il pi\u00f9 delle volte elettroni) provenienti da un sincrotrone, un ciclotrone o un anello di stoccaggio. Le particelle, attraversando tale struttura magnetica periodica, sono forzate a oscillare e quindi a emettere radiazione. Tale radiazione viene poi opportunamente direzionata lungo strutture chiamate \"beamlines\" (lett. \"linee di flusso\"), all'interno delle quali sono costruiti laboratori che utilizzano la radiazione per esperimenti nelle pi\u00f9 svariate aree scientifiche.\nOgni ondulatore \u00e8 caratterizzato da un parametro adimensionale formula_1 che, per gli elettroni, \u00e8 definito come\nformula_2,\ndove formula_3 \u00e8 la distanza minima tra due dipoli magnetici il cui campo magnetico \u00e8 orientato in verso opposto (vedi Figura 1), \"e\" \u00e8 la carica dell'elettrone, \"B\" il campo magnetico, \"formula_4\" la massa a riposo dell'elettrone e \"c\" la velocit\u00e0 della luce nel vuoto.\nTale parametro definisce la natura del moto degli elettroni all'interno del dispositivo: per un ondulatore formula_5 e la radiazione emessa dagli elettroni del fascio \u00e8 coerente e caratterizzata da un range molto ristretto di frequenze; se invece formula_6 lo spettro di frequenze emesso \u00e8 pi\u00f9 esteso e il dispositivo \u00e8 chiamato wiggler.\nUn ondulatore pu\u00f2 fornire radiazione diversi ordini di grandezza pi\u00f9 intensa di un magnete curvante: per un ondulatore caratterizzato da formula_7 periodi di oscillazione del campo magnetico, la luminosit\u00e0 pu\u00f2 essere fino a formula_8 volte maggiore di quella di un magnete curvante. \nPrincipio di funzionamento.\nOgni elettrone che attraversi l'ondulatore, essendo una carica in moto all'interno di un campo magnetico, subisce una forza di Lorentz trasversale a cui \u00e8 associata un'accelerazione. Secondo le leggi dell'elettromagnetismo di Maxwell, ogni carica soggetta ad accelerazione emette radiazione elettromagnetica: pertanto il fascio di elettroni che passa nell'ondulatore emette radiazione diretta lungo l'asse dell'ondulatore. La radiazione emessa \u00e8 detta radiazione di sincrotrone. In realt\u00e0, poich\u00e9 i magneti dell'ondulatore hanno larghezze tipiche dell'ordine del centimetro, la radiazione emessa secondo questa prima descrizione avrebbe una lunghezze d'onda di circa formula_9 m, caratteristiche cio\u00e8 dello spettro delle onde radio, mentre la radiazione utilizzata nei sincrotroni appartiene allo spettro dei raggi X (formula_10 m).\nIn effetti, poich\u00e9 gli elettroni circolanti in un sincrotrone viaggiano a velocit\u00e0 prossime a quella della luce nel vuoto, la descrizione corretta del loro moto richiede che essi vengano trattati come particelle relativistiche, inserendo il fenomeno nel quadro di riferimento della teoria della relativit\u00e0 speciale.\nI calcoli rigorosi possono diventare piuttosto complicati, ma una descrizione del fenomeno in maniera intuitiva (anche se approssimativa) \u00e8 la seguente.\nNel sistema di riferimento inerziale del fascio elettronico, ogni elettrone \"percepisce\" l'ondulatore passare attorno ad esso a velocit\u00e0 relativistica.\nPertanto lo spazio circostante l'elettrone, e quindi ogni magnete dell'ondulatore, subisce una contrazione di Lorentz nella direzione di moto, proporzionale al fattore di Lorentz\nformula_11.\nSe prendiamo ad esempio gli elettroni circolanti nell'anello di stoccaggio dell'European Synchrotron Radiation Facility (ESRF), la velocit\u00e0 del fascio \u00e8 formula_12 = 0.999999995 formula_13, dove \"c\" \u00e8 la velocit\u00e0 della luce nel vuoto, da cui si ottiene formula_14 = 10000.\nOgni magnete viene quindi percepito dall'elettrone con una larghezza 10000 volte inferiore, ovvero nell'ordine dei micrometri.\nLa stessa lunghezza d'onda di emissione viene quindi contratta di tale fattore, passando da formula_9 m a formula_16 m, ovvero rientrando nello spettro delle microonde.\nAlla contrazione di Lorentz si aggiunge poi l'effetto Doppler relativistico: gli elettroni che attraversano l'ondulatore sono infatti sorgenti che emettono radiazione diretta lungo la propria direzione di moto.\nPertanto, nel sistema di riferimento inerziale della beamline lungo la quale la radiazione \u00e8 diretta, la lunghezza d'onda della radiazione emessa viene osservata come ulteriormente contratta dello stesso fattore di Lorentz visto precedentemente, passando da formula_17 m a formula_18 m.\nPertanto la radiazione infine osservata da chi si trova nel laboratorio situato lungo la beamline \u00e8 nello spettro dei raggi X."}
{"id": "2266796", "revid": "7969", "url": "https://it.wikipedia.org/wiki?curid=2266796", "title": "Sinfonia n. 5 (Shostakovich)", "text": ""}
{"id": "2266797", "revid": "767487", "url": "https://it.wikipedia.org/wiki?curid=2266797", "title": "Walter Dondoni", "text": "Carriera.\nHa esordito giovanissimo in serie A nell' nella stagione 1983-1984. Ha poi militato a lungo in serie B dove ha vestito le maglie di , , e .\nNella stagione 1986/87 l'Inter lo cede in prestito al in C1, dove agli ordini di Romano Matt\u00e9 gioca nel ruolo di terzino destro aiutando la squadra nel cammino della salvezza e contribuisce da protagonista alla vittoria della coppa Italia. In finale contro il Campania Puteolana, da un suo assist arriva il gol di Susi che permette agli amaranto di raddoppiare il vantaggio firmato da Casilli. La partita finir\u00e0 3-0.\nAl suo attivo anche due promozioni dalla C1 alla B: con il Perugia nella stagione 1993-1994 e con il Lecce nel 1995-1996, in entrambi i casi chiudendo il campionato al primo posto.\nNel 2001 inizia la carriera d'allenatore guidando il . Nella stagione 2008-2009 allena la Sentina Calcio, squadra di San Benedetto del Tronto che milita nel campionato di Seconda categoria Marche. Nella stagione 2011-2012 allena l'Asd Martinsicuro, campionato di Eccellenza abruzzese, ma viene esonerato dopo la prima giornata. Attualmente \u00e8 tornato a seguire il settore giovanile della stessa societ\u00e0"}
{"id": "2266799", "revid": "107660399", "url": "https://it.wikipedia.org/wiki?curid=2266799", "title": "Neurosviluppo", "text": " \nIl neurosviluppo \u00e8 il processo attraverso il quale il sistema nervoso si forma durante la vita pre-natale e raggiunge la maturit\u00e0 strutturale e funzionale durante la vita post-natale.\nSe lo sviluppo neurobiologico \u00e8 anomalo si possono manifestare dei disturbi del neurosviluppo.\nTappe del neurosviluppo.\nLe principali tappe del neurosviluppo includono: la formazione e il differenziamento dei neuroni (neurogenesi), la migrazione dei neuroni immaturi dalle zone di formazione verso i siti finali, l'emissione dei neuriti, o assoni, e la guida dei loro coni di crescita verso le aree di destinazione (neuritogenesi) e la formazione dei contatti sinaptici (sinaptognesi).\nTipicamente, questi processi vengono suddivisi in due classi: attivit\u00e0-dipendenti e attivit\u00e0-indipendenti. I processi attivit\u00e0-indipendenti si ritiene siano determinati in modo rigido dai programmi genetici espressi all'interno dei neuroni. Questi includono: il differenziamento, la migrazione neuronale e la neuritogenesi. Tali processi sono indipendenti dall'attivit\u00e0 neurale endogena e/o indotta dall'esperienza sensoriale. Una volta che gli assoni hanno raggiunto le loro aree di destinazione, entrano in gioco i meccanismi attivit\u00e0-dipendenti. A questo punto, l'attivit\u00e0 neurale e l'esperienza sensoriale influenzeranno in modo determinante la formazione e la selezione dei nuovi contatti sinaptici e la plasticit\u00e0 sinaptica responsabile del rifinimento dei circuiti neurali in formazione.\nModelli.\nLe neuroscienze dello sviluppo si avvalgono di una variet\u00e0 di modelli animali, quali, ad esempio, il Topo (\"Mus Musculus\"), il moscerino della frutta (\"Drosophila melanogaster\"), il pesce zebra (\"Danio rerio\"), la rana (\"Xenopus laevis\") e il nematode \"Caenorhabditis elegans\".\nFormazione della corda dorsale.\nNeurulazione.\nLa neurulazione \u00e8 la formazione del tubo neurale dall'ectoderma dell'embrione. Essa segue la gastrulazione in tutti i vertebrati. Durante la gastrulazione le cellule migrano dall'interno dell'embrione, formando i tre foglietti embrionali, ovvero i tre strati di cellule da cui tutti i tessuti dell\"'organismo\" hanno origine: endoderma (lo strato pi\u00f9 interno), mesoderma e ectoderma (lo strato pi\u00f9 esterno). Semplificando. si pu\u00f2 dire che l'ectoderma d\u00e0 origine alla pelle e al sistema nervoso, l'endoderma al tratto gastro-intestinale e il mesoderma a tutti gli altri organi.\nDopo la gastrulazione, avviene la formazione della notocorda dal mesoderma. La notocorda invia segnali all'ectoderma sovrastante inducendone la trasformazione in neuroectoderma. Questo determina la formazione di una striscia di cellule staminali che corre lungo la parte posteriore dell'embrione. Questa striscia \u00e8 chiamata placca neurale ed \u00e8 l'origine dell'intero sistema nervoso.\nLa placca neurale si ripiega in fuori durante la terza settimana di gestazione per formare il solco neurale. Iniziando dalla regione che diverr\u00e0 il collo, le pieghe del solco neurale si chiudono a formare il tubo neurale. La parte anteriore del tubo neurale \u00e8 chiamato placca basale, la parte posteriore \u00e8 chiamata placca alare. La fossa interna \u00e8 chiamata canale neurale. Alla fine della quarta settimana di gestazione, le estremit\u00e0 aperte del tubo neurale, i cosiddetti neuropori, si chiudono."}
{"id": "2266802", "revid": "59975", "url": "https://it.wikipedia.org/wiki?curid=2266802", "title": "Dirty but Well Dressed", "text": ""}
{"id": "2266804", "revid": "290948", "url": "https://it.wikipedia.org/wiki?curid=2266804", "title": "Teoria del film (fenomeni di trasporto)", "text": ""}
{"id": "2266805", "revid": "481666", "url": "https://it.wikipedia.org/wiki?curid=2266805", "title": "H. Rider Haggard", "text": "Biografia.\nNato da una famiglia di origini danesi, fu l'ottavo di dieci figli. Suo padre, William Meybohm Rider Haggard, era un avvocato; la madre, Ella Doveton, era un'appassionata di poesia e letteratura. Dopo aver completato i suoi studi presso la \"Grammar School\" della Ipswich School, fall\u00ec l'esame di ammissione nell'esercito.\nInizi\u00f2 prima un'attivit\u00e0 di funzionario governativo presso il Foreign Office, e nel 1875 suo padre lo fece trasferire in Sudafrica in qualit\u00e0 di segretario ed assistente di sir Henry Ernest Gascoyne Bulwered, allora vice-governatore della colonia britannica del Natal. Nel 1876 fu trasferito alle dipendenze di Sir Theophilus Shepstone, il quale allora ricopriva la carica di Commissario Speciale per il Transvaal. Dopo il suo ritorno in Inghilterra nel 1880, decise di sposare una ricca ereditiera del Norfolk, Mariana Louisa Margitson, molto amica di sua sorella, ed insieme alla quale fece molti viaggi nella sua amata Africa. I coniugi Haggard ebbero quattro figli, il primogenito, di nome Jack, mor\u00ec di morbillo nel 1891 all'et\u00e0 di dieci anni, e la morte del figlio fu un durissimo colpo per lo scrittore; delle altre tre figlie, Angela, Dorothy e Mariana Louisa, quest'ultima segu\u00ec le orme del padre diventando a sua volta una scrittrice. Fra le sue opere pi\u00f9 note abbiamo \"The Rabbit Skin Cap\" (1950) e \"I Walked By Night\" (1946), oltre ad una biografia del padre dal titolo \"The Cloak That I Left\", pubblicata nel 1951. \nDi ritorno dal loro viaggio in Africa, nel 1882, Haggar e la moglie Mariana si trasferirono nel villaggio natale di quest'ultima, Ditchingham, e successivamente nel villaggio di Kessingland, nel distretto di Waveney. Nonostante nel 1884, dopo aver continuato i suoi studi di legge interrotti a causa dei suoi soggiorni in Africa, Haggard venisse ammesso alla professione forense, manifest\u00f2 sin dall'inizio uno scarso interesse ad esercitarla, dal momento che, probabilmente, aveva gi\u00e0 in mente il progetto di diventare uno scrittore. I suoi primi due racconti, \"Dawn\" (1884) e \"The Witch's Tale\" (1884) non riscossero il successo sperato. \nSecondo un aneddoto, quando usc\u00ec \"L'isola del tesoro\" di Robert Louis Stevenson nel 1883, Haggard fece una scommessa con suo fratello sostenendo che sarebbe stato in grado di scrivere una storia molto pi\u00f9 avvincente; fu cos\u00ec che nacque dopo soli sei mesi di lavoro, il suo romanzo pi\u00f9 celebre, \"Le miniere di re Salomone\" (\"King Solomon's Mines\", 1885) - primo di una serie che ha per protagonista il cacciatore bianco Allan Quatermain - che risulta essere il primo romanzo di avventura in lingua inglese ambientato in Africa e costituisce un prototipo per il tema del \"mondo perduto\" che divenne popolare nella letteratura vittoriana, ispirandosi anche alle figure di grandi esploratori ed avventurieri dell'epoca, come Frederick Selous o Frederick Russell Burnham. Non \u00e8 un caso, infatti, che tre dei suoi romanzi, \"The Wizard\" (1896), \"Elissa; the Doom of Zimbabwe\" (1899) e \"Black Heart and White Heart; a Zulu Idyll\" (1900), fossero tutti dedicati alla figlia di Burnham, Nada, che ricevette questo nome in onore del personaggio di una delle opere di Haggard, scritto nel 1892, \"Nada the Lily\". \nNel 1895 si candid\u00f2 come esponente conservatore per le elezioni parlamentari per uno dei seggi dell'East Norfolk, senza tuttavia essere eletto, con uno scarto di soli 198 voti dal suo avversario. Nel 1905 Haggard pubblic\u00f2 un'opera d'inchiesta dal titolo \"The Poor and the Land\", frutto dei suoi continui viaggi come membro della \"Dominions Royal Commission\" in tutto il Regno Unito. Proprio per questa sua attenzione per il sociale e per la sua intensa attivit\u00e0 in favore della realizzazione di alcune riforme agrarie, venne insignito nel 1912 del titolo di \"Knight Bachelor\". Nel 1917 ricevette il titolo di Cavaliere dell'Ordine dell'Impero Britannico. Mor\u00ec a Londra lasciando quattro romanzi completati.\nEredit\u00e0 culturale.\nHaggard fu elogiato nel 1965 dal biografo e scrittore Roger Lancelyn Green per essere un autore di alto livello e dotato \"di capacit\u00e0 letterarie e di una forza immaginativa sorprendente\", considerandolo, insieme a Robert Louis Stevenson, uno dei padri della cosiddetta \"epoca dei narratori\" (\"Age of the Story-Tellers\"). \nCarl Gustav Jung prese il personaggio di Ayesha, come esempio letterario del suo concetto di \"anima\", considerando questo personaggio come una mediatrice e guida ultima verso la profondit\u00e0 del proprio Io. \nOpere.\nDei romanzi tradotti in italiano \u00e8 indicata la prima edizione reperita.\nFilmografia.\nAlcuni film tratti dalle opere di Rider Haggard:\nDa \"Le miniere di re Salomone\":\nDa \"La donna eterna\":\nDa \"Jess\"\nDa \"Dawn\"\nDa \"Moon of Israel\""}
{"id": "2266809", "revid": "610351", "url": "https://it.wikipedia.org/wiki?curid=2266809", "title": "Iris Murdoch", "text": "\u00c8 conosciuta per le sue storie su temi filosofici, etici e sessuali. Il suo primo racconto pubblicato, \"Under the Net\", fu selezionato nel 2001 dal Board editoriale degli Stati Uniti Modern Library come uno dei 100 migliori racconti in lingua Inglese del XX secolo. Nel 1987, fu nominata commendatrice dell'Ordine dell'Impero Britannico.\nBiografia.\nJean Iris Murdoch nasce a Dublino, da padre presbiteriano e madre anglicana, ma cresce a Londra, dove la famiglia si trasferisce quando Iris ha poco pi\u00f9 di un anno.\nDopo aver studiato letteratura greca e latina, storia antica e filosofia al Somerville College di Oxford, Iris prosegue gli studi di filosofia al Newnham College a Cambridge dove frequenta delle lezioni di Ludwig Wittgenstein. Allo scoppio della seconda guerra mondiale Murdoch inizia a lavorare per l'UNRRA, l'organizzazione che si occupa di profughi e rifugiati; questo lavoro porta la futura scrittrice in diversi paesi europei, fra i quali Belgio e Austria. La \"sosta\" in Belgio, in particolare, si rileva fondamentale per la sua carriera filosofica: qui Murdoch ha la possibilit\u00e0 di incontrare il filosofo Jean-Paul Sartre e di leggerne l'opera, difficilmente reperibile in Gran Bretagna.\nNel 1948 Iris diviene insegnante di filosofia presso il Saint Anne's College a Oxford, dove continuer\u00e0 a lavorare fino al 1963. Qui Iris incontrer\u00e0 anche il suo futuro marito: lo scrittore e professore John Bayley, suo sposo nel 1956.\nLa sua prima opera filosofica \"Sartre, Romantic Rationalist\" viene pubblicata nel 1953; l'anno successivo \u00e8 invece quello del suo debutto come scrittrice con \"Sotto la rete\". Comincia cos\u00ec una lunga carriera: Murdoch scrive pressoch\u00e9 ininterrottamente fino al 1995, anno in cui scopre di essere affetta dall'Alzheimer.\nIris muore nel febbraio del 1999; il marito, che l'assiste fino alla fine, la ricorda in due libri: \"Elegy for Iris\" (1998) e \"Iris and Her Friends: A Memoir of Memory and Desire\" (1999).\nNella cultura di massa.\nDalla storia della sua vita e del dramma della malattia che l'ha colpita \u00e8 stato tratto il film \"Iris - Un amore vero\", basato sulle memorie del consorte. Le attrici che interpretano Iris sono Kate Winslet e Judi Dench."}
{"id": "2266811", "revid": "300067", "url": "https://it.wikipedia.org/wiki?curid=2266811", "title": "Elston Turner (1959)", "text": ""}
{"id": "2266821", "revid": "726373", "url": "https://it.wikipedia.org/wiki?curid=2266821", "title": "Pi\u00f9 bello di cos\u00ec si muore", "text": "Pi\u00f9 bello di cos\u00ec si muore \u00e8 un libro di Antonio Amurri del 1979.\nDa questo romanzo \u00e8 stato tratto il film omonimo."}
{"id": "2266831", "revid": "124861282", "url": "https://it.wikipedia.org/wiki?curid=2266831", "title": "Marinus Kok", "text": "Si laure\u00f2 in teologia presso il Seminario vetero-cattolico di Amersfoort nel 1941, e nel corso dello stesso anno ricevette l'ordinazione sacerdotale. Dal 1945 fu parroco di Arnhem, Amersfoort e L'Aia. Nel 1969 fu eletto vescovo coadiutore. Dal novembre 1970 al 31 dicembre 1981, \u00e8 stato arcivescovo di Utrecht. Nel 1994 ha ricevuto il titolo di Dottore honoris causa in teologia cristiana dall'Accademia Teologica di Varsavia.\n\u00c8 stato consacratore di Wiktor Wysocza\u0144ski (il 5 giugno 1983) e di Antonius Jan Glazemaker (suo successore alla cattedra di Utrecht, consacrato alla carica di Vescovo di Deventer).\nGenealogia episcopale.\nLa genealogia episcopale \u00e8:\nCHIESA CATTOLICA\nCHIESA ROMANO-CATTOLICA OLANDESE DEL CLERO VETERO EPISCOPALE\nCHIESA VETERO-CATTOLICA"}
{"id": "2266832", "revid": "1318658", "url": "https://it.wikipedia.org/wiki?curid=2266832", "title": "Kalasin", "text": "Kalasin (thailandese: \u0e01\u0e32\u0e2c\u0e2a\u0e34\u0e19\u0e18\u0e38\u0e4c) \u00e8 una citt\u00e0 minore \"(thesaban mueang)\" della Thailandia di abitanti (2019). Il territorio comunale occupa una parte del distretto di Mueang Kalasin nella provincia omonima, nel gruppo regionale della Thailandia del Nordest.\nGeografia fisica.\nTerritorio.\nKalasin si trova in una zona pianeggiante nella parte centrale dell'altopiano di Korat, lungo la strada tra Khon Kaen e Sakon Nakhon. Si affaccia sulla sponda orientale del fiume Pao, uno dei maggiori affluenti del fiume Chi. Le alture pi\u00f9 consistenti della zona sono i monti Phu Phan, che sono circa 50\u00a0km a nord-est della citt\u00e0 e separano il bacino di Korat, la parte dell'altopiano dove si trova Kalasin, dal bacino di Sakon Nakhon. Dista 519\u00a0km dalla capitale Bangkok.\nClima.\nLa temperatura media mensile massima \u00e8 di 35,7\u00b0 in aprile, durante la stagione secca, con un picco di 42,3\u00b0 registrato a maggio, mentre la media mensile minima \u00e8 di 17,2\u00b0 in dicembre, nella stagione fresca, con un picco di 5,5\u00b0 sempre in dicembre. La media massima mensile delle precipitazioni piovose \u00e8 di 266,5\u00a0mm in agosto, nella stagione delle piogge, con un picco giornaliero di 188,1\u00a0mm in luglio. La media minima mensile \u00e8 di 0,6\u00a0mm in luglio. La stagione fresca va da ottobre a febbraio, quella secca da febbraio ad aprile e quella delle piogge da maggio a ottobre.\nOrigini del nome.\nKala significa nero e Sin significa acqua, Kalasin vuol dire quindi acqua nera, ed \u00e8 il nome assegnato da re Rama I alla citt\u00e0, chiamata in precedenza Mueang Nam Dam, che a sua volta significa citt\u00e0 dell'acqua nera.\nStoria.\nSecondo quanto riportato alla luce con scavi archeologici, insediamenti di antichi Lawa erano presenti nella prima met\u00e0 del primo millennio nella zona di Kalasin. La citt\u00e0 fu fondata nel 1793 da Thao Somphamit che con le proprie truppe si trasfer\u00ec dalla riva sinistra del Mekong al fiume Pao, in una zona chiamata a quel tempo Ban Kaeng Samrong. All'insediamento fu dato il nome Mueang Nam Dam (citt\u00e0 dell'acqua nera). Somphamit fece atto di sottomissione inviando tributi a re Rama I del Regno di Rattanakosin (l'odierno Regno di Thailandia), il sovrano lo ricompens\u00f2 nominandolo governatore con il nome nobiliare Phraya Chai Sunthon e diede alla citt\u00e0 il nome Kalasin. In seguito, la popolazione di Kalasin espresse gratitudine a Thao Somphamit erigendo un monumento in bronzo che lo raffigura in centro citt\u00e0.\nCon le riforme \"thesaphiban\" promosse da re Rama V all'inizio del XX secolo, la citt\u00e0 divenne il capoluogo della neonata provincia di Kalasin. Il 14 marzo 1937 Kalasin fu inglobata con regio decreto nella provincia di Maha Sarakham e perse lo status di capoluogo. Sul documento era riportato che la superficie cittadina era di 4,04\u00a0km\u00b2. La provincia di Kalasin fu ricreata nel 1947. Con il regio decreto del 27 settembre 1982, la superficie della municipalit\u00e0 fu portata a 16,96\u00a0km\u00b2.\nCultura.\nMusica.\nLa citt\u00e0 \u00e8 nota per la sua musica tradizionale, in particolare quella ottenuta con lo strumento musicale Pong Lang, inventato da un maestro di Kalasin.\nEventi.\nA Kalasin si tiene ogni anno il festival della seta Phrae Wa, evento particolarmente sentito in citt\u00e0 nel quale vi sono concerti di musica tradizionale, esposizione e vendita delle sete Phrae Wa delle donne phu thai, altre esibizioni culturali e servizi di ristorazione.\nEconomia.\nL'economia locale si basa soprattutto sull'agricoltura e l'allevamento del bestiame. Tra i prodotti principali vi sono riso, in particolare il riso glutinoso, angurie, manioca e canna da zucchero. I prodotti lavorati pi\u00f9 conosciuti sono la seta Phrae Wa dei phu thai, cesti in bamb\u00f9, borse di stoffa e, in ambito alimentare, salsicce cinesi, sfilacci di maiale, maiale fritto croccante ecc. La diga costruita tra il 1963 e il 1968 sul fiume Pao alcuni chilometri a nord di Kalasin ha favorito l'irrigazione delle terre coltivate."}
{"id": "2266846", "revid": "124775475", "url": "https://it.wikipedia.org/wiki?curid=2266846", "title": "Rashad Evans", "text": "\u00c8 stato campione dei pesi mediomassimi nella prestigiosa federazione statunitense UFC tra il 2008 e il 2009, quando vinse il titolo contro Forrest Griffin e lo perse - assieme alla propria imbattibilit\u00e0 - nel successivo incontro per mano dell'altro lottatore imbattuto Lyoto Machida. Ha inoltre vinto il torneo dei pesi massimi della seconda stagione del reality show \"The Ultimate Fighter\", facendo poi da allenatore nella decima.\nPrima di approdare in UFC \u00e8 stato campione dei pesi mediomassimi nella promozione californiana Gladiator Challenge.\nCarriera nelle arti marziali miste.\nInizi.\nRashad Evans pu\u00f2 vantare un curriculum di tutto rispetto nella lotta libera a livello scolastico, avendo sempre ottenuto ottimi piazzamenti nei vari tornei a livello statale ed essendo stato un lottatore di prima divisione NCAA, nonch\u00e9 uno dei soli quattro lottatori ad essere riusciti a sconfiggere Greg Jones.\nSotto la tutela dell'ex campione UFC Dan Severn Evans inizi\u00f2 la sua carriera da professionista delle arti marziali miste nel 2004, combattendo in meno di due mesi ben cinque incontri vincendoli tutti, compresa la sfida contro Jaime Jara per il titolo dei pesi mediomassimi Gladiator Challenge.\nUFC.\nNel 2005 partecipa alla seconda stagione del reality show \"The Ultimate Fighter\" nella categoria dei pesi massimi nel team allenato da Rich Franklin, bench\u00e9 di natura Evans fosse molto pi\u00f9 leggero di tutti gli altri atleti.\nNonostante il gap fisico Evans riesce a imporsi con una serie di quattro vittorie, tutte ai punti, ai danni rispettivamente di Tom Murphy, Mike Whitehead, Keith Jardine e il finalista Brad Imes, ottenendo quindi un contratto con la UFC; subito dopo la vittoria Evans si unisce al team Greg Jackson's Submission Fighting assieme a Keith Jardine.\nTornato nei mediomassimi, categoria nella quale poteva rendere il massimo, Evans nel successivo incontro la spunta a fatica contro il modesto Sam Hoger. Successivamente affronta il grappler Stephan Bonnar, vincendo ancora una volta ai punti ma questa volta con una prestazione pi\u00f9 convincente grazie ad una ottima dimostrazione delle sue abilit\u00e0 come wrestler. Sempre nel 2006 venne abbinato all'ex campione WEC Jason Lambert, che in quel momento vantava una striscia di otto vittorie consecutive: Evans si impose per KO nel secondo round. Nel 2007 venne scelto per affrontare il debuttante Sean Salmon, anch'egli ottimo wrestler collegiale, contro il quale Evans vinse con un KO realizzato con un calcio alla testa.\nCon un record personale di 10-0 Rashad pot\u00e9 affrontare Tito Ortiz, allora il pi\u00f9 dominante campione UFC grazie al suo regno nei mediomassimi durato dal 2000 al 2003 e appena uscito sconfitto da una nuova sfida per il titolo contro Chuck Liddell; Evans si fece sorprendere dal pi\u00f9 esperto Ortiz che avrebbe vinto l'incontro ai punti se non fosse stato penalizzato per aver afferrato la rete della gabbia, punizione che decret\u00f2 il pareggio tra i due contendenti.\nNel novembre 2007 affront\u00f2 l'imbattuto kickboxer britannico Michael Bisping, riuscendo a strappare una discutibile vittoria ai punti: dopo tale vittoria Evans decise di cambiare totalmente tipo di allenamento, concentrandosi sul migliorare il combattimento in piedi. Nel 2008 venne opposto ad un ex campione dei mediomassimi, Chuck Liddell, lottatore dal pesante striking e dotato di una valida difesa contro la lotta libera: dato nettamente per sfavorito, Evans riusc\u00ec a mettere KO Liddell ottenendo i riconoscimenti \"Knockout of the Night\" e \"Knockout of the Year 2008\".\nCampione dei pesi mediomassimi UFC e perdita del titolo.\nLo stesso anno, grazie al proprio record di tredici vittorie e nessuna sconfitta, Evans pot\u00e9 affrontare il campione in carica Forrest Griffin: dopo un primo round sofferto Evans cresce di minuto in minuto e nel terzo round manda al tappeto Griffin e lo finisce con il ground and pound, divenendo il nuovo campione dei pesi mediomassimi UFC.\nNel 2009 venne chiamato a difendere per la prima volta il titolo contro l'imbattuto brasiliano Lyoto Machida: Evans sottovalut\u00f2 l'abilit\u00e0 nello striking dell'avversario e per la prima volta in carriera venne sconfitto per KO, che consent\u00ec a Machida di divenire il nuovo campione e di portare il proprio record di imbattibilit\u00e0 a 15 incontri consecutivi.\nLo stesso anno partecip\u00f2 alla decima stagione di \"The Ultimate Fighter\" in qualit\u00e0 di allenatore opposto ad un altro ex campione dei pesi mediomassimi UFC, Quinton Jackson; tra i suoi allievi vi erano anche Brendan Schaub e Roy Nelson. Evans avrebbe dovuto affrontare Jackson nell'evento UFC 107, ma l'avversario diede forfait perch\u00e9 in quel periodo era impegnato come attore nel film \"A-Team\": al suo posto Evans affront\u00f2 Thiago Silva a UFC 108, vincendo meritatamente ai punti. La sfida tra Evans e Jackson avvenne nel maggio 2010 e termin\u00f2 con una vittoria di Rashad, che fece valere la propria boxe e la sua ottima lotta libera.\nA quel punto Evans si guadagn\u00f2 la possibilit\u00e0 di sfidare il campione in carica Mauricio Rua, al tempo infortunato e indisponibile fino a met\u00e0 2011; successivamente fu Evans ad infortunarsi e allora venne sostituito dal compagno di squadra e astro nascente Jon Jones nella sfida titolata contro Rua, con Evans che avrebbe affrontato il campione uscente una volta ripresosi dal suo infortunio. Jones divenne il nuovo campione e Evans lasci\u00f2 la Greg Jackson's Submission Fighting per potersi allenare al meglio per affrontare Jones, fondando il team Blackzilians di Boca Raton e formato prevalentemente da afroamericani e lottatori brasiliani che lasciarono l'American Top Team.\nNell'agosto 2011 si sarebbe dovuto tenere il match tra Evans e Jones, ma il campione in carica diede forfait per infortunio e venne sostituito dall'imbattuto Phil Davis; anche Davis si ritir\u00f2 per infortunio e di conseguenza venne organizzato il rematch contro un Tito Ortiz ormai prossimo al pensionamento: Evans si impose per KO tecnico durante la seconda ripresa. Evans e Jones vennero abbinati nuovamente per il dicembre 2011, ma questa volta fu Evans ad infortunarsi e ad essere sostituito con Machida. Nel 2012 affront\u00f2 Davis per il definitivo posto come contendente al titolo detenuto da Jones: Evans vinse ai punti imponendosi nella lotta libera, specialit\u00e0 che sarebbe stato il punto forte di Davis.\nFinalmente, nell'aprile 2012, prese vita la tanto attesa sfida tra Evans e Jones: pur essendo riuscito a portare qualche colpo importante all'avversario, in particolare nel primo round, Evans soccombe al miglior allungo di Jones e alle sue gomitate e ginocchiate in salto, che garantiscono la terza difesa del titolo da parte del campione in carica che si impone con un punteggio di 49-46, 49-46 e 50-45.\nTorna a combattere quasi un anno dopo nel febbraio 2013 contro Ant\u00f4nio Rog\u00e9rio Nogueira: qui Evans subisce la terza sconfitta in carriera, venendo battuto nella boxe dal rivale brasiliano e subendo un pesante upset. Si rif\u00e0 in giugno con una risicata vittoria sul pluricampione Dan Henderson.\nSi ripete cinque mesi dopo contro il popolare wrestler Chael Sonnen: Evans si impose anche nella parte di lotta portando il proprio avversario a terra e imponendo lo stop per KO tecnico per mezzo del ground and pound.\nNel febbraio 2014 avrebbe dovuto affrontare l'ex campione dei pesi massimi Strikeforce Daniel Cormier all'evento \"UFC 170\", ma proprio Evans s'infortun\u00f2 alla gamba e il match tra i due salt\u00f2. Un anno dopo Evans avrebbe dovuto tornare a combattere contro l'ex contendente al titolo Glover Teixeira, ma questa volta fu quest'ultimo ad infortunarsi. A ottobre affronta all'evento UFC 192 Ryan Bader, venendo sconfitto per decisione unanime.\nIl match tanto atteso contro Rua venne finalmente riorganizzato, il 16 aprile 2016, per l'evento ; il 9 marzo, tuttavia, Rua sub\u00ec un infortunio e non potendo prendere parte all'incontro decise di affrontare Corey Anderson all'evento UFC 198. Al suo posto venne inserito Teixeira. A soli 2 minuti dall'inizio del primo round, Evans venne messo KO dal brasiliano con un potente gancio sinistro e un diretto destro.\nPassaggio ai pesi medi e ritiro.\nDopo aver scelto di scendere di una categoria, passando quindi ai pesi medi, a novembre avrebbe dovuto affrontare Tim Kennedy all'evento UFC 205; l'8 novembre, tuttavia, Evans venne rimosso dall'incontro dopo aver riscontrato problemi con alcuni esami medici. L'incontro venne riorganizzato velocemente per UFC 206, ma Evans non ottenne per la seconda volta il lascia passare dai medici e per questo venne sostituito da Kelvin Gastelum. A seguito di questi avvenimenti Evans verr\u00e0 sottoposto ad ulteriori esami neurologici per poter tornare a combattere.\nTra il marzo 2017 e il giugno 2018 viene sconfitto per tre volte consecutive rispettivamente da Dan Kelly, Sam Alvey e Anthony Smith. Il 25 giugno 2018 annuncia il ritiro dalle MMA, mentre l'anno successivo viene inserito nella Hall of Fame della federazione.\nRisultati nelle arti marziali miste.\nGli incontri segnati su sfondo grigio si riferiscono ad incontri di esibizione non ufficiali o comunque non validi per essere integrati nel record da professionista."}
{"id": "2266847", "revid": "125261094", "url": "https://it.wikipedia.org/wiki?curid=2266847", "title": "Nova (sistema operativo)", "text": "Nova \u00e8 una distribuzione derivata da Ubuntu e sviluppata a Cuba a partire dal 2009 per l'interesse nazionale.\nCaratteristiche.\n\u00c8 curata da una squadra di sessanta persone dell\"'Universidad de las Ciencias Inform\u00e1ticas\" (Universit\u00e0 di scienze informatiche) e gode del supporto di enti della difesa..\nViene pubblicata in tre versioni distinte:\nObiettivi.\nNova \u00e8 nata per garantire alla nazione cubana indipendenza tecnologica, sicurezza, adattabilit\u00e0 e sostenibilit\u00e0.\nLa versione per server \u00e8 stata voluta dal generale Ramiro Vald\u00e9s come piattaforma sulla quale migrare i server statali.\nNel 2009 Hector Rodriguez, direttore della scuola di software libero dell\"'Universidad de las Ciencias Inform\u00e1ticas\" di Cuba, ha stimato che in quel momento nel paese allora il 20% delle macchine a Cuba facesse uso di sistemi Linux e ha ritenuto che tale distribuzione, pensata soprattutto per l'utente inesperto, potesse far lievitare la percentuale intorno al 50%.\nIl progetto Nova si prefigge di garantire una pi\u00f9 rapida informatizzazione dell'isola, ostacolata in parte dall'embargo a cui \u00e8 sottoposta.\nIl rilascio di Nova rappresenta anche una svolta all'insegna dalla distensione nell'isola dove Internet e le tecnologie connesse sono viste dal governo con un certo sospetto.\nIl progetto cubano segue la scia di altri paesi del Sud America come il Brasile, che hanno deciso di sviluppare una propria distribuzione per contenere i costi connessi all'uso del software proprietario\ne utilizzare anche macchine obsolete che non riuscirebbero a far fronte alla notevole richiesta di risorse dei pi\u00f9 recenti sistemi della Microsoft.\nStoria.\nLa prima versione, presentata all'edizione 2009 di \"Inform\u00e0tica\", la fiera internazionale cubana dell'informatica,\nera basata sulla distribuzione Gentoo, mentre a partire dalla versione 2.1, pubblicata l'anno successivo, \u00e8 avvenuto il definitivo passaggio ad Ubuntu come base di lavoro .\nLa versione 3.0, dall'interfaccia simile a quella di Windows 7, \u00e8 stata presentata a Inform\u00e1tica 2013."}
{"id": "2266848", "revid": "311864", "url": "https://it.wikipedia.org/wiki?curid=2266848", "title": "Rashad evans", "text": ""}
{"id": "2266855", "revid": "57342", "url": "https://it.wikipedia.org/wiki?curid=2266855", "title": "Emmanuel Mouret", "text": "Mouret scrive, dirige e interpreta commedie sentimentali malinconiche. Il suo cinema pu\u00f2 essere paragonato per certi aspetti a quello di Woody Allen ed \u00c9ric Rohmer.\nBiografia.\nNato a Marsiglia, si trasferisce ancora adolescente a Parigi, dove studia alla F\u00e9mis, scuola nazionale superiore d'arte cinematografica. Si diploma in regia con il mediometraggio \"Prom\u00e8ne-toi donc tout nu!\".\nIl suo primo lungometraggio, \"Laissons Lucie faire!\" (2000), vede protagonista Marie Gillain. Il successivo \"V\u00e9nus et Fleur\" (2004), senza interpreti conosciuti, viene presentato alla Quinzaine des R\u00e9alisateurs al Festival di Cannes 2004.\n\"Cambio di indirizzo\", presentato anch'esso alla Quinzaine, nell'edizione del 2006, costituisce il suo primo successo ed ottiene una buona distribuzione internazionale.\n\"Solo un bacio per favore\" (2007), nel quale recita insieme a Virginie Ledoyen, Julie Gayet e Stefano Accorsi, viene presentato nelle Giornate degli autori alla Mostra del cinema di Venezia. \nI suoi due ultimi film, inediti in Italia, sono \"Fais moi plaisir\" (2009) e \"L'art d'aimer\" (2011)."}
{"id": "2266860", "revid": "324090", "url": "https://it.wikipedia.org/wiki?curid=2266860", "title": "Ragionamento automatico", "text": "Il ragionamento automatico \u00e8 un'area dell'informatica dedicata alla comprensione dei diversi aspetti del ragionamento al fine di creare dei programmi che permettano ai computer di ragionare in modo parzialmente o addirittura completamente automatico. L'area \u00e8 considerata un sottocampo dell'intelligenza artificiale, sebbene abbia forti connessioni con l'informatica teorica e persino con la filosofia.\nLe aree pi\u00f9 sviluppate del ragionamento automatico sono la dimostrazione automatica di teoremi e il proof checking automatico, ma ulteriore lavoro \u00e8 stato svolto nel ragionamento per abduzione e induzione, ragionamento incerto e non monotono."}
{"id": "2266861", "revid": "6923", "url": "https://it.wikipedia.org/wiki?curid=2266861", "title": "Dimostrazione automatica di teoremi", "text": "La dimostrazione automatica di teoremi (in inglese Automated theorem proving o ATP) o deduzione automatica, \u00e8 il sottocampo pi\u00f9 sviluppato del ragionamento automatico. L'operazione consiste nella dimostrazione di teoremi matematici da parte di un programma per computer.\nDefinizione.\nLe tecniche di computazione automatica di un teorema consistono nell'applicazione di metodi computazionali alla dimostrazione dei teoremi.\nIn generale, la procedura \u00e8 la seguente:\nTuttavia quello dell'appartenenza di un polinomio ad un ideale \u00e8 un classico problema dell'Algebra computazionale; una tecnica comune per risolvere questo problema \u00e8 il calcolo di una base Gr\u00f6bner adeguata. Questo metodo ha lo svantaggio di un'elevata complessit\u00e0 computazionale.\nEvoluzione storica.\nMentre le radici della logica formalizzata risalgono a Aristotele, \u00e8 il periodo tra la fine del XIX e l'inizio del XX secolo che ha visto lo sviluppo della logica moderna e della matematica formalizzata. Il libro Begriffsschrift (1879) di Gottlob Frege ha introdotto sia un calcolo proposizionale completo che una logica dei predicati essenzialmente moderna. I suoi Die Grundlagen der Arithmetik (Fondamenti di aritmetica), pubblicati nel 1884, hanno espresso parti di matematica in logica formale. Questo approccio \u00e8 stato continuato da Russell e Whitehead nella loro influente opera Principia Mathematica, pubblicata per la prima volta tra il 1910 e il 1913 e con una seconda edizione rivista nel 1927. Russell e Whitehead pensarono di poter derivare tutte le verit\u00e0 matematiche usando assiomi e regole di inferenza di logica formale, iniziando in linea di principio il processo all'automazione. Nel 1920 Thoralf Skolem semplific\u00f2 un precedente risultato di Leopold L\u00f6wenheim, portando al teorema di L\u00f6wenheim-Skolem e, nel 1930, alla nozione di un Universo di Herbrand e di Interpretazione di Herbrand che consentiva di ridurre il soddisfacimento (o meno) delle formule di primo ordine (e quindi la validit\u00e0 di un teorema) a pi\u00f9 (potenzialmente infiniti) problemi di soddisfacimento in termini proposizionali.\nNel 1929 Moj\u017cesz Presburger mostr\u00f2 che la teoria dei numeri naturali con addizione e uguaglianza (oggi chiamata aritmetica di Presburger in suo onore) \u00e8 decidibile e ha fornito un algoritmo in grado di determinare se una determinata frase nella lingua fosse vera o falsa. Tuttavia, poco dopo questo risultato positivo, Kurt G\u00f6del pubblic\u00f2 \"\u00dcber formal unentscheidbare S\u00e4tze der Principia Mathematica und verwandter Systeme I\" (\"Sulle Proposizioni formalmente indecidibili dei principi di matematica e sistemi correlati\") (1931), dimostrando che in qualsiasi sistema assiomatico sufficientemente potente esistono affermazioni vere che non possono essere dimostrate all'interno del sistema. Quest'argomento \u00e8 stato ulteriormente sviluppato negli anni Trenta del XX secolo da Alonzo Church e Alan Turing, che da un lato hanno dato due definizioni indipendenti ma equivalenti di computabilit\u00e0, e dall'altro hanno fornito esempi concreti di problemi indecidibili.\nPoco dopo la seconda guerra mondiale, sono diventati disponibili i primi computer. Nel 1954, Martin Davis programm\u00f2 l'algoritmo di Presburger per un computer a valvole termoioniche JOHNNIAC presso l'Istituto per gli studi avanzati di Princeton. Secondo Davis, \"il suo grande trionfo era quello di dimostrare che la somma di due numeri pari \u00e8 pari\". Pi\u00f9 ambiziosa era la Logic Theorist, un programma di deduzione per logica proposizionale dei \"Principia Mathematica\", sviluppata da Allen Newell, Herbert A. Simon e J. C. Shaw. Inoltre il Logic Theorist,in esecuzione sul JOHNNIAC, ha costruito dimostrazioni da una piccola serie di assiomi proposizionali e da tre regole di deduzione: il modus ponens, la sostituzione di una variabile proposizionale e la sostituzione delle formule con la loro definizione. Il sistema ha utilizzato la guida euristica e ha saputo dimostrare 38 dei primi 52 teoremi dei Principia.\nL'approccio \"euristico\" del sistema del Logic Theorist ha cercato di emulare i matematici umani e non ha potuto garantire che una dimostrazione possa essere trovata per ogni teorema valido, neanche in linea di principio. Al contrario, altri algoritmi pi\u00f9 sistematici hanno raggiunto, almeno teoricamente, la completezza per la logica del primo ordine. Gli approcci iniziali si basavano sui risultati di Herbrand e Skolem per convertire una formula di primo ordine in gruppi successivamente pi\u00f9 grandi di formule proposizionali, istanziando le variabili con termini dell'universo Herbrand. L'inadeguatezza delle formule proposizionali potrebbe essere verificata utilizzando un certo numero di metodi. Il programma di Gilmore ha utilizzato la conversione in forma normale disgiuntiva, una forma in cui \u00e8 sufficiente la soddisfazione di una formula."}
{"id": "2266865", "revid": "214509", "url": "https://it.wikipedia.org/wiki?curid=2266865", "title": "Automated theorem proving", "text": ""}
{"id": "2266869", "revid": "767487", "url": "https://it.wikipedia.org/wiki?curid=2266869", "title": "Banayoyo", "text": "Banayoyo \u00e8 una municipalit\u00e0 di Quinta classe delle Filippine, situata nella Provincia di Ilocos Sur, nella Regione di Ilocos.\nBanayoyo \u00e8 formata da 14 baranggay:"}
{"id": "2266871", "revid": "767487", "url": "https://it.wikipedia.org/wiki?curid=2266871", "title": "Bantay", "text": "Bantay \u00e8 una municipalit\u00e0 di Quarta classe delle Filippine, situata nella Provincia di Ilocos Sur, nella Regione di Ilocos.\nBantay \u00e8 formata da 34 baranggay:"}
{"id": "2266872", "revid": "29044", "url": "https://it.wikipedia.org/wiki?curid=2266872", "title": "Semantica computazionale", "text": "La semantica computazionale \u00e8 lo studio di come automatizzare il processo di costruzione e ragionamento con l'ausilio di rappresentazioni del significato di espressioni di una lingua naturale. Essa gioca un ruolo importante nell'elaborazione del linguaggio naturale e nella linguistica computazionale.\nAlcuni argomenti tradizionali di interesse sono: la costruzione di rappresentazioni di significato, l'anafora, la risoluzione di quantificatori, ecc."}
{"id": "2266877", "revid": "767487", "url": "https://it.wikipedia.org/wiki?curid=2266877", "title": "Burgos (Ilocos Sur)", "text": "Burgos \u00e8 una municipalit\u00e0 di Quarta classe delle Filippine, situata nella Provincia di Ilocos Sur, nella Regione di Ilocos.\nBurgos \u00e8 formata da 26 baranggay:"}
{"id": "2266880", "revid": "1728", "url": "https://it.wikipedia.org/wiki?curid=2266880", "title": "Oratorio del Caravita", "text": ""}
{"id": "2266881", "revid": "124808", "url": "https://it.wikipedia.org/wiki?curid=2266881", "title": "Sulle tracce del terrore", "text": ""}
{"id": "2266882", "revid": "767487", "url": "https://it.wikipedia.org/wiki?curid=2266882", "title": "Cabugao", "text": "Cabugao \u00e8 una municipalit\u00e0 di Terza classe delle Filippine, situata nella Provincia di Ilocos Sur, nella Regione di Ilocos.\nCabugao \u00e8 formata da 33 baranggay:"}
{"id": "2266883", "revid": "124808", "url": "https://it.wikipedia.org/wiki?curid=2266883", "title": "Candidato maledetto", "text": ""}
{"id": "2266884", "revid": "1702319", "url": "https://it.wikipedia.org/wiki?curid=2266884", "title": "Chiesa di San Nicola di Bari (Soriano nel Cimino)", "text": "La chiesa di San Nicola di Bari \u00e8 la parrocchiale di Soriano nel Cimino, in provincia di Viterbo e diocesi di Civita Castellana.\nEdificata in stile neoclassico tra il 1782 ed il 1791 su progetto dell'architetto Giulio Camporese, fu costruita a seguito delle dimensioni diventate insufficienti della precedente sede parrocchiale, la chiesa di Sant'Eutizio. La sua costruzione comport\u00f2 la distruzione di due chiese preesistenti e consistenti opere di livellamento del terreno scosceso.\nLa facciata con i due campanili laterali \u00e8 interamente in laterizio a vista e si articola in due ordini, separati da un cornicione,: quello inferiore in stile dorico, e quello superiore in stile ionico.\nL'interno si presenta a croce greca con tre navate e cupola decorata.\nVi si conserva una statua raffigurante \"Sant'Antonio da Padova\" di stile gotico ed un fonte battesimale di epoca rinascimentale."}
{"id": "2266886", "revid": "72396", "url": "https://it.wikipedia.org/wiki?curid=2266886", "title": "Crocus albiflorus", "text": ""}
{"id": "2266887", "revid": "1702319", "url": "https://it.wikipedia.org/wiki?curid=2266887", "title": "Chiesa di Sant'Eutizio", "text": "La chiesa di Sant'Eutizio \u00e8 una chiesa di Soriano nel Cimino e dedicata all'omonimo Santo.\nEssa \u00e8 di origini antiche; le primitive strutture risalgono al medioevo, ma subirono modifiche sostanziali nel corso del XVI secolo, mentre l'attuale configurazione risale ai lavori di ammodernamento del XVIII secolo.\nNella facciata, sopra una finestra a balaustra, \u00e8 conservato lo stemma della famiglia Albani, che commission\u00f2 i suddetti lavori nel 1719; il campanile, che risale al XV secolo, fu anch'esso restaurato in epoche successive.\nL'interno si presenta ad un'unica navata. Di notevole valore artistico sono l'altare marmoreo di epoca barocca, un oliario marmoreo attribuito ad Andrea Bregno del XV secolo, un dipinto della Madonna attribuito a Sebastiano Conca\nCinema.\nLa chiesa \u00e8 stata inquadrata nel film \"Don Franco e don Ciccio nell'anno della contestazione\" del 1970."}
{"id": "2266893", "revid": "1573940", "url": "https://it.wikipedia.org/wiki?curid=2266893", "title": "Chiesa di Sant'Angelo in Spatha", "text": "La chiesa di Sant'Angelo in Spatha \u00e8 una chiesa di Viterbo, in piazza del Plebiscito.\nStoria.\nEssa deve il suo nome alla famiglia Spatha che la ebbe in propriet\u00e0 a partire dall'XI secolo. A quest'epoca risale la prima documentazione che attesta l'esistenza della chiesa: un documento del 1078 riferisce della sua fondazione, ed un altro del 1092 attesta la sua erezione a collegiata. Una lapide interna alla chiesa riporta la data della sua consacrazione ad opera di papa Eugenio III l'8 maggio del 1145.\nNei secoli successivi la chiesa sub\u00ec diversi restauri e rifacimenti: in particolare, a causa del crollo del campanile, nel 1560 fu rifatta la facciata, eliminando l'originario portico antistante. Nel XVIII secolo si oper\u00f2 un totale rifacimento dell'edificio, che port\u00f2 di fatto alla sostituzione della vecchia struttura con una nuova: scomparvero in questo modo le tre navate, le tre absidi e il tetto a capriate; fu aggiunto in questo periodo il nuovo campanile.\nL'abside settecentesca venne ricostruita dopo le distruzioni dovute ai bombardamenti del 1944. Recenti restauri si sono conclusi nel 2006.\nDescrizione.\nEsterno.\nLa facciata si presenta a forma di capanna, con portale sormontato da una lunetta, e tre finestre disposte a triangolo; perpendicolarmente alle tre finestre vi sono tre stemmi: quello di papa Pio IV, e i due laterali di Piccolomini Baldini e del comune di Viterbo. Nella finestra centrale vi \u00e8 una vetrata che raffigura san Michele Arcangelo, titolare della chiesa.\nA destra del portale d'ingresso vi \u00e8 una copia di un sarcofago di epoca romana, riutilizzato come sepolcro della \u201c\"bella Galiana\"\u201d, figura leggendaria viterbese la cui storia \u00e8 narrata da due lapidi, risalenti al XVI secolo e poste sopra il sarcofago stesso.\nIl fianco destro della chiesa conserva resti dell'antica chiesa medievale.\nInterno.\nLa chiesa \u00e8 ad un'unica navata con volta a botte ed illuminata da cinque finestre; presenta un transetto ed un presbiterio a pianta quadrata con abside; sulla navata si aprono tre cappelle per lato.\nDi epoca romana \u00e8 la tazza marmorea, a sinistra appena entrati, utilizzata oggi come fonte battesimale. Un grande capitello romanico funge da basamento all'altare maggiore, su cui si trova una grande tela di Filippo Caparozzi raffigurante la \"Madonna in trono col Bambino, angeli che la incoronano e santi\".\nLa chiesa inoltre conserva opere di pittori viterbesi del XVII-XVIII secolo, una tavola del XIV secolo raffigurante una \"Madonna col Bambino\" attribuita a Andrea di Giovanni, ed un \"Crocifisso ligneo\" anch'esso del Trecento."}
{"id": "2266894", "revid": "1652635", "url": "https://it.wikipedia.org/wiki?curid=2266894", "title": "Basilica di San Francesco alla Rocca", "text": "La basilica di San Francesco alla Rocca \u00e8 un luogo di culto cattolico di Viterbo, elevato al rango di basilica minore da papa Pio XII nel 1949, all'interno del quale si trovano i \"sepolcri\" di due papi, Clemente IV e Adriano V.\nDal dicembre 2014 il Ministero per i beni e le attivit\u00e0 culturali la gestisce tramite il Polo museale del Lazio, nel dicembre 2019 divenuto Direzione regionale Musei.\nStoria.\nEssa fu costruita a partire dal 1237, su un terreno che papa Gregorio IX aveva donato ai Francescani, ed il preesistente palazzo detto \"degli Alemanni\", risalente al 1208, fu inglobato nel complesso conventuale adiacente alla chiesa. L'edificio fu restaurato nel corso del XVI secolo ed ancora nel XVII secolo; questi rifacimenti portarono ad aggiunte barocche che coprirono gli originali elementi medievali. Una lapide murata nella facciata informa che la chiesa, semidistrutta dai bombardamenti alleati del 17 gennaio 1944, fu ricostruita dalla Sovrintendenza ai Monumenti del Lazio e riaperta al pubblico nell'aprile del 1953: gli interventi di ricostruzione hanno portato alla totale rimozione degli elementi barocchi ed al ripristino dell'antica struttura romanica.\nDi particolare interesse storico \u00e8 l'annesso convento, oggi sede del distretto militare di Viterbo, che ha visto ospitare, nel corso della sua storia, vari santi, papi ed imperatori; fino all'esproprio del 1873 era sede dell'universit\u00e0 teologica francescana.\nLa Basilica, dopo la pausa dovuta alle soppressioni degli ordini religiosi, \u00e8 tornata ad essere retta dai Frati Minori Conventuali.\nDescrizione.\nEsterno.\nLa facciata presenta un portale romanico con colonne tortili; sopra il portale le insegne di papa Pio XII, che don\u00f2 alla chiesa il titolo di \"basilica minore\u201d (1949); pi\u00f9 sopra ancora tre finestre monofore ed un oculo. L'originale facciata romanica presentava anche un portico ed era decorata da diversi affreschi. All'angolo destro vi \u00e8 un pulpito a pianta esagonale, eretto nel 1428 a ricordo della predicazione a Viterbo, ed -in particolare- in questa chiesa, di san Bernardino da Siena. La basilica \u00e8 affiancata da un campanile a vela, con una campana datata al 1259.\nInterno.\nL'interno si presenta a pianta a croce latina, con abside quadrata, e soffitto a capriate (ricoperto nell'intervento barocco da una finta volta a botte).\nMalgrado i bombardamenti del 1944, la chiesa conserva ancora importanti opere d'arte.\nLe pareti dell'antica basilica medievale erano interamente affrescate, sul modello della basilica francescana di Assisi; questi affreschi, buona parte dei quali opera di Antonio del Massaro detto \"Il Pastura\", sono andati completamente perduti sia durante i disastrosi \"restauri\" secenteschi, sia durante il bombardamento del 1944.\nIl grande finestrone absidale quadriforico e le altre finestre della basilica presentano vetrate con pregevoli decorazioni colorate \"a mosaico\", tutte peraltro di fattura posteriore al 1950.\nNel 2019 sono stati eseguiti interventi di manutenzione e restauro delle coperture di un'ala della Basilica."}
{"id": "2266895", "revid": "486946", "url": "https://it.wikipedia.org/wiki?curid=2266895", "title": "Zafferano alpino", "text": ""}
{"id": "2266899", "revid": "767487", "url": "https://it.wikipedia.org/wiki?curid=2266899", "title": "Caoayan", "text": "Caoayan \u00e8 una municipalit\u00e0 di Quinta classe delle Filippine, situata nella Provincia di Ilocos Sur, nella Regione di Ilocos.\nCaoayan \u00e8 formata da 17 baranggay:"}
{"id": "2266900", "revid": "95509247", "url": "https://it.wikipedia.org/wiki?curid=2266900", "title": "Fissaggio fotografico", "text": "Il fissaggio fotografico \u00e8 una delle operazioni necessarie allo sviluppo di una fotografia. Con lo stesso nome si indica anche il trattamento dei supporti nel bagno di fissaggio. \nPrincipio di funzionamento.\nIl fissaggio consiste nell'immergere la fotografia sviluppata in una soluzione di tiosolfato di sodio (Na2S2O3) o tiosolfato di ammonio (NH4)2S2O3, detti anche iposolfito, i quali rendono solubile il bromuro d'argento non ridotto dall'azione dello sviluppo. Se non venisse eseguita questa operazione, il bromuro d'argento rimasto annerirebbe rapidamente con l'esposizione alla luce, danneggiando quindi la fotografia.\nLa reazione che rende solubile il bromuro d'argento passa attraverso cinque stadi. Nelle prime fasi vengono prodotti dei sali insolubili ed incolori. Pertanto, se il bagno di fissaggio non viene protratto abbastanza a lungo, i residui rimarranno sull'immagine, danneggiandola in seguito alla loro alterazione. \nIl liquido per il fissaggio.\nIl liquido utilizzato per il fissaggio consisite in una soluzione salina che ha lo scopo di sciogliere gli alogenuri di argento non esposti alla luce e quindi non trasformati in argento metallico. \nUna volta che la pellicola o la stampa vengono immerse in questo liquido e vi vengono lasciate per circa 5 minuti, non sono pi\u00f9 soggette a modificazioni date dalla luce.\nDopo l'immersione nel fissaggio si procede a un lavaggio finale del supporto.\nEsiste un fissaggio indurente e uno non indurente (spesso all'iposolfito), che di solito \u00e8 richiesto per le modifiche successive quali il viraggio.\nDi solito le soluzioni di fissaggio contengono, in percentuali variabili:\nI reflui di fissaggio sono classificati, secondo la normativa in vigore per lo smaltimento dei rifiuti, come rifiuto speciale e pericoloso. Ad essi \u00e8 attribuito il codice CER 090104."}
{"id": "2266901", "revid": "767487", "url": "https://it.wikipedia.org/wiki?curid=2266901", "title": "Cervantes (Ilocos Sur)", "text": "Cervantes \u00e8 una municipalit\u00e0 di Quarta classe delle Filippine, situata nella Provincia di Ilocos Sur, nella Regione di Ilocos.\nCervantes \u00e8 formata da 13 baranggay:"}
{"id": "2266905", "revid": "767487", "url": "https://it.wikipedia.org/wiki?curid=2266905", "title": "Galimuyod", "text": "Galimuyod \u00e8 una municipalit\u00e0 di Quarta classe delle Filippine, situata nella Provincia di Ilocos Sur, nella Regione di Ilocos.\nGalimuyod \u00e8 formata da 24 baranggay:"}
{"id": "2266911", "revid": "1563149", "url": "https://it.wikipedia.org/wiki?curid=2266911", "title": "Dizionario elettronico", "text": "Un dizionario elettronico \u00e8 un dizionario memorizzato sotto forma di dati per computer (\"base di dati lessicale\") piuttosto che in formato cartaceo.\nUn dizionario elettronico pu\u00f2 essere caricato in una base di dati e interrogato mediante apposito software. Un esempio di dizionario elettronico in lingua inglese \u00e8 WordNet.\nIl termine dizionario elettronico \u00e8 anche utilizzato per riferirsi a un vocabolario o lessico elettronico, come quelli utilizzati dai correttori ortografici. Se un dizionario \u00e8 strutturato mediante una gerarchia di concetti supertipo-sottotipo esso prende il nome di tassonomia. Se contiene anche altre relazioni tra concetti, prende il nome di ontologia. I motori di ricerca usano vocabolari, tassonomie o ontologie per ottimizzare i risultati di ricerca. Dizionari elettronici specializzati sono, ad esempio, dizionari morfologici o sintattici."}
{"id": "2266926", "revid": "37401", "url": "https://it.wikipedia.org/wiki?curid=2266926", "title": "Iponimo", "text": ""}
{"id": "2266927", "revid": "37401", "url": "https://it.wikipedia.org/wiki?curid=2266927", "title": "Iperonimo", "text": ""}
{"id": "2266928", "revid": "362409", "url": "https://it.wikipedia.org/wiki?curid=2266928", "title": "Saldatura a frizione", "text": ""}
{"id": "2266931", "revid": "297059", "url": "https://it.wikipedia.org/wiki?curid=2266931", "title": "George Fox", "text": "Biografia.\nIn ambito famigliare, il giovane Fox, riceve un'educazione basata sull'onest\u00e0 e sulla purezza d'animo. Il padre, Cristopher Fox, di professione faceva il tessitore e la sua onest\u00e0 lo port\u00f2 ad assumere l'appellativo di \"l'onesto Cristoforo\". La madre, appartenente alla stirpe dei martiri Lagos, da nubile Mary Lagos, accudiva la famiglia. \nRaggiunta l'et\u00e0 adolescenziale, i suoi genitori, vollero iniziarlo alla professione ecclesiastica ma vennero persuasi a cambiare idea. Cos\u00ec, attorno al 1635, Fox venne mandato a Barnet dove inizi\u00f2 a lavorare con un calzolaio che commerciava in lana e allevava capi per rivenderli. \nDal diario di Fox, si comprende quanto, all'interno dell'attivit\u00e0 commerciale Fox fosse il fulcro: \" Finch\u00e9 io rimasi con lui, egli fu come benedetto dal cielo; ma dopo che io lasciai fall\u00ec e le sue cose andarono in rovina\". Durante il periodo a Barnet, Fox, come riportato nel suo diario, venne:\" Colpito da una forte tentazione di disperazione\".\nA Barnet, la giornata, era scandita dal lavoro e da lunghi periodi di solitudine dove, il giovane Fox, cercava e attendeva il Signore. Attorno al 1646, Fox, fece ritorno nella sua terra natale dove, dovette rifiutare molte offerte tra cui il matrimonio e la candidatura alla carriera militare. Quest'ultima proposta lo segn\u00f2 particolarmente tanto da scrivere:\" rimasi addolorato che loro facessero questo tipo di offerta ad un giovane tenero quale ero\". Cos\u00ec' nello stesso anno, decise di trasferirsi a Coventry senza riuscire per\u00f2 a trovare una sua dimensione. Durante i suoi spostamenti incontr\u00f2 molti preti, incapaci di rispondere alle sue disperazioni. Di particolare rilievo \u00e8 l'incontro con un prete a Mancetter, nel Warwickshire, il quale consigli\u00f2 a Fox di utilizzare tabacco e cantare salmi per domare le proprie tentazioni e disperazioni. Nel 1647, il giovane predicatore, intraprende una serie di viaggi che lo portarono a visitare luoghi tra cui: Derbyshire, Peak, Leicestershire e Nottinghamshire. Nonostante le gi\u00e0 numerose esperienze e conoscenze, il suo animo rimase comunque ricco di dubbi e tentazioni, lui stesso, nel diario, descrive le sue giornate:\" spesso prendevo la Bibbia e andavo a sedere in qualche albero cavo, in luoghi solitari fino a quando la notte giungeva; e molte volte mi aggiravo qua e l\u00e0 anche la notte in una dolorosa solitudine, poich\u00e9 nel tempo dei primi interventi del Signore su di me io ero un uomo pieno di dolore\". Il 1647 sar\u00e0 comunque un anno rivelatore dove, Fox, riuscir\u00e0 a liberarsi delle sue pene, dal suo diario:\"Portai le Scritture e dissi a quella gente che dentro l'uomo c'\u00e8 l'unzione dello spirito, che insegna, e che il Signore avrebbe istruito lui stesso il suo popolo.\" E ancora:\" un giorno dopo aver camminato in solitudine nella campagna ed essere ritornato a casa, fui rapito nell'amore di Dio, in modo che non potevo fare altro che ammirare la grandezza del suo amore.\" La sua vita sar\u00e0 continuamente scandita da lunghi viaggi e altrettanto lunghi periodi di detenzione. Fox venne arrestato per cinque volte in un periodo compreso tra 1649 e il 1665. Nel 1669 si spos\u00f2 con una delle sue pi\u00f9 grandi sostenitrici Margaret Fell dalla quale non ebbe figli. L'anno seguente inizi\u00f2 ad avere gravi problemi di salute, dal suo diario:\"alla fine persi l'udito e la vista tanto che non potevo ne vedere ne ascoltare (...) Giacqui per molte settimane in grandi sofferenze, lamenti, travagli , dolori e oppressioni\". Si spense nell'anno 1691, lasciando ai suoi seguaci la frase :\"No more but my love\".\nIl credo e le esperienze di Fox sono raccolte nel \"Diario\", che fu stampato postumo nel 1694.\nSecondo il suo pensiero il Cristianesimo era un concetto soltanto interiore, per questo le varie strutture ecclesiastiche ne erano estranee, lo stesso i giuramenti. Fox cerc\u00f2 di diffondere il suo credo nei suoi viaggi, dalla Scozia, all'Irlanda, all'America settentrionale, alla Giamaica, ai Paesi Bassi."}
{"id": "2266932", "revid": "1543377", "url": "https://it.wikipedia.org/wiki?curid=2266932", "title": "Coppa dei Campioni 1985-1986 (pallavolo maschile)", "text": "La Coppa dei Campioni di pallavolo maschile 1985-1986, organizzata dalla Conf\u00e9d\u00e9ration Europ\u00e9enne de Volleyball (CEV), \u00e8 stata la 27\u00aa edizione del massimo torneo pallavolistico europeo.\nTurno preliminare.\nStella Rossa Praga - Ibis Kortrik (Belgio) 3-0 Ibis Kortrik - Stella Rossa 2-3\nTromso (Norvegia) - Brother Martinus 0-3 Brother Martinus - Tromso 3-0\nCska Mosca - Tyrolia Vienna 3-0 Tyrolia Vienna - Cska Mosca 0-3\nOttavi di finale.\nAmburgo - Santal 2-3 Santal - Amburgo 3-0 \nStella Rossa - Hapoel Hamapil (Israele) 3-0 Hapoel Hamapil - Stella Rossa 0-3\nResa (Finlandia) - Cska Mosca 1-3 Cska Mosca - Resa 3-0\nLevski Spartak Sofia - Brother Martinus 3-0 Brother Martinus - Levski Spartak 3-0 (Brother miglior differenza punti)\nQuarti di finale.\nDinamo Bucarest - Satal 0-3 Santal - Dinamo Bucarest 3-1\nStella Rossa - Grenoble (Francia) 3-1 Grenoble - Stella Rossa 0-3\nCska Mosca - Tartarini Bologna 3-0 Tartarini - Cska Mosca 3-2\nBrother Martinus - Stal Szcecin (Polonia) 3-0 Stal Szcecin - Brother Martinus 1-3\nFase finale.\nLa fase finale del torneo ha visto la partecipazione di quattro squadre, che si sono affrontate in un girone all'italiana. Le partite si sono svolte dal 21 al 23 febbraio 1986 al PalaRaschi di Parma.\nLa vittoria finale \u00e8 andata per la nona volta al CSKA Mosca, seguito dai padroni di casa della Pallavolo Parma e dagli olandesi del Martinus Amstelveen."}
{"id": "2266933", "revid": "287204", "url": "https://it.wikipedia.org/wiki?curid=2266933", "title": "Promontorio di Capo Mele", "text": "Il promontorio di Capo Mele \u00e8 un imponente promontorio roccioso ubicato nel ponente della provincia di Savona, tra i comuni di Andora ad ovest e Laigueglia ad est. A causa del cambio di concavit\u00e0 che la costa subisce in corrispondenza di esso, costituisce il punto costiero pi\u00f9 occidentale osservabile nelle giornate limpide da Genova e altre localit\u00e0 liguri.\nStoria.\nStoricamente il promontorio \u00e8 stato indicato come \"capo delle Mole\", con riferimento ad antichi mulini a vento che si trovavano sul crinale, \"capo delle Melle\" e \"capo delle Mele\".\nTerritorio.\nIl versante orientale \u00e8 molto scosceso, mentre quello occidentale, estremamente antropizzato, \u00e8 pi\u00f9 digradante. Lungo il crinale \u00e8 ubicato il vecchio nucleo abitato di Colla Micheri, gi\u00e0 residenza dell'esploratore norvegese Thor Heyerdahl.\nLuoghi di interesse.\nSulla sommit\u00e0 del promontorio, a circa 220\u00a0m di quota, si trova la stazione meteorologica di Capo Mele, mentre sul versante est sorge il faro di Capo Mele. A 50\u00a0m in direzione di Laigueglia si trova l'antico santuario mariano di Nostra Signora delle Penne."}
{"id": "2266936", "revid": "765341", "url": "https://it.wikipedia.org/wiki?curid=2266936", "title": "Olonimia", "text": "Lolonimia (dal greco \"holon\" = intero e \"onoma\" = nome) \u00e8 una relazione semantica. L'olonimia indica la relazione tra un termine che indica l'intero (l\"olonimo\") e un termine che ne rappresenta una parte, o un membro (un \"meronimo\"). Ovvero,\nAd esempio, l\"'albero\" \u00e8 un olonimo di 'corteccia', o 'tronco'.\nL'olonimia rappresenta il concetto opposto della meronimia."}
{"id": "2266937", "revid": "767487", "url": "https://it.wikipedia.org/wiki?curid=2266937", "title": "Strei", "text": "Lo Strei (in magiaro \"Sztrigy\"; in tedesco \"Strell\") \u00e8 un fiume della Romania, tributario del Mure\u0219. \u00c8 identificato con il fiume dacico che gli antichi Romani indicavano con Sargetia (o \"Sargesia\").\nInizia il suo corso alla confluenza delle sorgenti P\u00e2r\u00e2ul Cald e P\u00e2r\u00e2ul Rovinei. Il tratto superiore del suo corso, a monte del villaggio di Baru \u00e8 anche conosciuto come R\u00e2ul Petros\nIl fondo del suo letto nascondeva il tesoro di Decebalo, scoperto poi dai Romani dopo la conquista della Dacia ad opera di Traiano. Il suo nome \u00e8 stato erroneamente associato al ritrovamento, avvenuto nel XVI secolo, di un cospicuo tesoro di \"kosoni\", enigmatica coniazione aurea attribuita al re Koson."}
{"id": "2266939", "revid": "155634", "url": "https://it.wikipedia.org/wiki?curid=2266939", "title": "Royal League 2006-2007", "text": "La Royal League 2006-2007 fu la terza edizione del torneo che vedeva impegnate squadre danesi norvegesi e svedesi.\nLa finale venne disputata tra due squadre danesi: il Br\u00f8ndby IF ebbe la meglio sull'FC Copenaghen, vincitore nei due anni precedenti."}
{"id": "2266941", "revid": "392652", "url": "https://it.wikipedia.org/wiki?curid=2266941", "title": "Il'ja Arnol'dovi\u010d Il'f", "text": "Realizz\u00f2 numerosi romanzi insieme a Evgenij Petrovi\u010d Petrov.\n\"Le dodici sedie\".\nLo scrittore \u00e8 famoso nel mondo per aver scritto, assieme Petrov, il romanzo \"Le dodici Sedie\", dal quale fu tratto un film nel 1970 intitolato \"Il mistero delle dodici sedie\", con regia di Mel Brooks. Il racconto, ambientato nel 1927 in Russia, ha per protagonisti due personaggi che, ostacolati anche da un prete, sono alle prese con dodici sedie. Infatti la madre del primo, morendo, gli confida il segreto di aver nascosto la sua eredit\u00e0 nei cuscinetti di un servizio antico di dodici sedie, dentro un ricco palazzo. Anche il secondo protagonista, un povero diavolo, viene a sapere del bottino di diamanti nelle sedie e cos\u00ec, con un ricatto, si mette d'accordo col primo affinch\u00e9, trovata la mercanzia, si spartiscano i guadagni. Inizialmente i due distruggono un paio di sedie, senza trovare quel che cercavano e poi si dirigono verso un museo di Mosca, dove le sedie erano state pignorate e messe in esposizione. Sulle tracce dei protagonisti c'\u00e8 anche un prete gaudente il quale vorrebbe appropriarsi anche lui dei diamanti e che cerca sempre di sopraffare i due giovani. Per uno scherzo del destino, tutte le sedie che i due protagonisti distruggono sono senza i diamanti e alla fine i due, vagando per le rigide steppe della Russia, giungono in una mensa. L\u00ec vi \u00e8 l'ultima sedia, ma i due scopriranno che fu gi\u00e0 sfondata per errore e che i diamanti furono scambiati con denaro vero per salvare quell'ospizio. Ai due protagonisti non resta che cercarsi di guadagnarsi da vivere mendicando ed esibendosi in numeri divertenti.\nOpere.\nFra le varie opere scritte:"}
{"id": "2266946", "revid": "137928", "url": "https://it.wikipedia.org/wiki?curid=2266946", "title": "Unit\u00e0 massima di trasmissione", "text": ""}
{"id": "2266947", "revid": "76069", "url": "https://it.wikipedia.org/wiki?curid=2266947", "title": "Sexe, gombo et beurre sal\u00e9", "text": "Sexe, gombo et beurre sal\u00e9 \u00e8 un film per la televisione del 2008 diretto da Mahamat-Saleh Haroun.\nPresentato al 28\u00ba Festival di Cinema Africano di Verona.\nTrama.\nHortense, un'infermiera di origine africana sulla quarantina, lascia marito, famiglia e Bordeaux per andare dall'amante, un ostricoltore. Per il marito Malik, \u00e8 un trauma, tanto pi\u00f9 che si ritrova solo a dover crescere due figli, di 6 e di 12 anni. Non rimane che far appello alla suocera, che piomba in Francia per la prima volta direttamente da Abidjan..."}
{"id": "2266955", "revid": "643662", "url": "https://it.wikipedia.org/wiki?curid=2266955", "title": "Yegor Titov", "text": ""}
{"id": "2266956", "revid": "131358", "url": "https://it.wikipedia.org/wiki?curid=2266956", "title": "Server Djeperov", "text": ""}
{"id": "2266957", "revid": "4711", "url": "https://it.wikipedia.org/wiki?curid=2266957", "title": "Mikhail Mikholap", "text": ""}
{"id": "2266958", "revid": "2039709", "url": "https://it.wikipedia.org/wiki?curid=2266958", "title": "Cygnus buccinator", "text": "Il cigno trombettiere (Cygnus buccinator, Richardson 1832) \u00e8 un uccello acquatico, della famiglia Anatidae.\nDistribuzione e habitat.\nVive in una ristretta zona del Nord America orientale, tra il Canada e gli Stati Uniti.\nDescrizione.\nSimile agli altri cigni come conformazione fisica. Deve il suo nome al curioso verso simile al suono di una trombetta emesso quando \u00e8 eccitato.\nComportamento.\nVive in gruppi di circa 5 coppie.\nRiproduzione.\nSimile a quella degli altri cigni.\nAlimentazione.\nSi vedano le informazioni al riguardo per il genere Cygnus e per le varie altre specie di Cigno che ne sono parte.\nStato di conservazione.\nRisente della distruzione del suo ambiente naturale.\nRapporti con l'uomo.\nPu\u00f2 essere riprodotto ed allevato con successo dall'uomo, oggetto di progetti di tutela e protezione, sia dell'animale che dell'habitat.\nCuriosit\u00e0.\nUn giovane esemplare di cigno trombettiere \u00e8 il protagonista del celebre libro della narrativa per ragazzi statunitense \"The Trumpet of the Swan\" (1970, Elwyn Brooks White); da questo racconto, nel 2000 \u00e8 stato tratto spunto per il film di animazione La voce del cigno, la cui trasposizione \u00e8 stata tuttavia poco aderente: forse in favore dell'aspetto pi\u00f9 diffuso dei cigni nell'immaginario collettivo, il protagonista appare infatti disegnato come pi\u00f9 simile ad un cigno reale che al vero soggetto del racconto."}
{"id": "2266960", "revid": "140509", "url": "https://it.wikipedia.org/wiki?curid=2266960", "title": "Chiesa di Santa Paola Romana", "text": "La chiesa di Santa Paola Romana \u00e8 un luogo di culto cattolico di Roma situato nella zona della Balduina, nel quartiere Trionfale, in via Duccio Galimberti; \u00e8 sede di parrocchia, retta dal clero della diocesi di Roma, e dell'omonimo titolo cardinalizio.\nStoria.\nLa chiesa di Santa Paola Romana sorge in luogo di una chiesa pi\u00f9 antica, denominata \"Sancta Maria Virgo a Puteo extra Portam Angelicam\" (in italiano: \"Santa Maria del Pozzo fuori Porta Angelica\") e comunemente conosciuta come \"Madonna del Pozzo\", intorno alla quale vi era un piccolo borgo che da essa traeva il nome. La presenza dell'edificio, di propriet\u00e0 del capitolo di San Pietro in Vaticano e rientrante nel territorio della parrocchia di San Lazzaro dei lebbrosi, era testimoniata fin dal 1566; al suo interno era venerata un'immagine della \"Madonna col Bambino\" che, secondo la tradizione, era stata rinvenuta all'interno di un pozzo. La chiesa, che sorgeva alle spalle dell'edificio attuale, venne demolita nel 1961.\nLa nuova chiesa, dedicata alla santa matrona Paola romana, venne costruita tra il 1949 e il 1951 su progetto di Tullio Rossi e sotto la direzione di Francesco Fornari. Il 9 novembre 1951 venne istituita con il decreto del cardinale vicario Clemente Micara \"Quo facilius spirituali\" la parrocchia di \"Santa Paola Romana vedova, alla Balduina\", il cui territorio fu desunto da quelle di San Francesco a Monte Mario, San Giuseppe al Trionfale e Santa Maria delle Grazie al Trionfale. Nei decenni successivi l'interno dell'edificio venne arricchito con diverse opere, tra le quali il mosaico del catino absidale di Silvio Consadori (1955), la via Crucis bronzea di Egidio Giaroli (1961), i grandi quadri della navata di Gian Luigi Bocchetta (1996) e il portale bronzeo di Luciano Capriotti (2001). Tra il 2003 e il 2011, sia l'esterno sia l'interno dell'edificio vennero interessati da radicali interventi di restauro, con il rifacimento della colorazione esterna, dell'area presbiterale e l'installazione di vetrate policrome.\nIl 14 febbraio 2015, nell'ambito del concistoro ordinario pubblico per la creazione dei nuovi cardinali, papa Francesco elev\u00f2 la chiesa a sede del titolo cardinalizio di Santa Paola Romana.\nDescrizione.\nStrutturalmente, la chiesa rispecchia le linee architettoniche e la composizione costruttiva degli edifici religiosi del secondo dopoguerra, ancora incerti fra la ripresa tradizionalistica e la voglia di innovazione.\nEsterno.\nL'esterno della chiesa \u00e8 caratterizzato dall'estrema semplicit\u00e0 delle linee. La facciata a capanna bandisce qualsiasi elemento decorativo, fatta eccezione dello stemma di papa Pio XII posto in cima al timpano, ma \u00e8 movimentata dalle tre finestre centrali sottolineate da un contorno in mattoni a vista. Il grande portale d'ingresso in bronzo, opera di Luciano Capriotti (2001) e raffigurante i \"Sette Sacramenti\" e \"Scene della vita di Santa Paola\", \u00e8 preceduto da un avancorpo con ampia e profonda arcata a tutto sesto affiancata da due monofore. Anche nell'avancorpo, come pure sul fianco e sulla torre campanaria, ritorna il motivo dei contorni in mattoncini a vista per sottolineare le varie aperture e vivacizzare le superfici.\nInterno.\nAnche l'interno della chiesa si presenta con una struttura molto semplice: un'unica, ampia navata con copertura lignea a capriate e cantoria in controfacciata, conclusa da un'abside piuttosto profonda e movimentata da una sola cappella laterale sulla sinistra, di dimensioni notevolmente ridotte, che si apre con due archi a sesto ribassato. In quest'ultima si trova l'effigie della \"Madonna del Pozzo\" proveniente dall'omonima chiesetta, copia settecentesca di un'antica icona bizantina; nello stesso ambiente trova luogo anche un dipinto su tela raffigurante \"San Pio da Pietrelcina\", opera di Ulisse Sartini (2003).\nNella navata, al di sotto delle ampie monofore che costituiscono il cleristorio, vi sono sei grandi quadri di Gian Luigi Bocchetta (1996) raffiguranti \"Scene della vita di Ges\u00f9\": \"Annunciazione\", \"Nativit\u00e0\", \"Ministero pubblico\", \"Ultima cena\", \"Morte\" e \"Resurrezione\". Al di sotto di essi, lungo la parete di destra, vi sono la via Crucis in bronzo (1961) e un crocifisso (1967), opere di Egidio Giaroli. Sulla parete di fondo, di fianco all'arco absidale, trovano luogo il fonte battesimale marmoreo e una vetrata policroma raffigurante il \"Battesimo di Ges\u00f9\", di Lidia Nostini (1963). Gli otto lampadari della navata furono realizzati con simbologia pasquale nel 2019 su progetto di Paolo Gioffreda e Francesco Zanini.\nIl presbiterio, rialzato di alcuni gradini rispetto al resto della chiesa, occupa interamente l'abside ed \u00e8 stato realizzato agli negli anni 2000 su progetto di Mattia del Prete. Esso si compone di arredi marmorei quali l'altare (al centro), l'ambone (in posizione avanzata, sulla sinistra), la sede presidenziale (alle spalle dell'altare) e il tabernacolo (in posizione arretrata, sulla destra), quest'ultimo opera di Giampiero Maria Arabia. In origine l'area era delimitata da una balaustra in marmo e, sopra l'altare, vi era un dipinto di modeste dimensioni raffigurante la santa titolare della chiesa. L'abside semicircolare \u00e8 in gran parte decorata con un mosaico di Silvio Casadori raffigurante la \"Sacra Famiglia con Santa Paola\" (1955), autore anche del mosaico dell'arco absidale della \"Discesa dello Spirito Santo\".\nIn un'apposita nicchia nella parete destra dell'abside, si trova l'organo a canne Pinchi \"opus 311\", costruito nel 1973 e restaurato ed ampliato da Stefano Buccolini nel 1980. Lo strumento \u00e8 a trasmissione elettrica, con 20 registri distribuiti su due manuali e pedale."}
{"id": "2266970", "revid": "547034", "url": "https://it.wikipedia.org/wiki?curid=2266970", "title": "Premi C\u00e9sar 1997", "text": "La cerimonia di premiazione della 22\u00aa edizione dei Premi C\u00e9sar si \u00e8 svolta l'8 febbraio 1997 al Th\u00e9\u00e2tre des Champs-\u00c9lys\u00e9es di Parigi. \u00c8 stata presieduta da Annie Girardot e presentata da Antoine de Caunes. \u00c8 stata trasmessa da Canal+.\nIl film che ha ottenuto il maggior numero di candidature (dodici) \u00e8 stato \"Ridicule\" di Patrice Leconte, mentre il film che ha vinto il maggior numero di premi (cinque) \u00e8 stato \"Microcosmos - Il popolo dell'erba\" (\"Microcosmos\") di Claude Nuridsany e Marie P\u00e9rennou.\nVincitori e candidati.\nI vincitori sono indicati in grassetto, a seguire gli altri candidati."}
{"id": "2266979", "revid": "480645", "url": "https://it.wikipedia.org/wiki?curid=2266979", "title": "Petter Northug", "text": "\u00c8 fratello di Tomas ed Even, a loro volta fondisti di alto livello.\nBiografia.\nStagioni 2003-2006.\nOriginario di Framverran di Mosvik, fino alla stagione 2004-2005 ha gareggiato prevalentemente nella Scandinavian Cup e nella Coppa Continentale. Durante la stagioni 2004-2005 e 2005-2006 nella Scandinavian Cup ha ottenuto sette podi (quattro vittorie, tre secondi posti) e nel 2006 ha vinto il trofeo.\nIn Coppa del Mondo ha esordito il 9 marzo 2005 nello sprint a tecnica classica di Drammen (35\u00b0) e ha cominciato a gareggiare regolarmente nella stagione 2005-2006, quando ha colto la prima vittoria, nonch\u00e9 primo podio, l'8 marzo 2006 nell'inseguimento di Falun battendo i tedeschi Tobias Angerer e Axel Teichmann. Ha chiuso in 14\u00aa posizione nella classifica generale e in 24\u00b0 quella di sprint.\nHa preso parte a tre edizioni dei Mondiali juniores, dal 2004 al 2006, vincendo sei medaglie d'oro; .\nNorthug non \u00e8 per\u00f2 stato convocato per i XX Giochi olimpici invernali di . anche alla luce dei deludenti risultati conseguiti in quell'occasione dalla nazionale norvegese (nessun oro, tre argenti e un bronzo), ritenuti insufficienti alla luce della tradizione della nazione scandinava (che guida con ampio margine il medagliere olimpico per nazioni).\nStagioni 2007-2017.\nAi Mondiali di Sapporo del 2007, sua prima partecipazione iridata, ha vinto l'oro come staffettista della prova a squadre 4x10 km.\nNella stagione 2008-2009 ha chiuso al secondo posto nella classifica generale di Coppa del Mondo, dietro allo svizzero Dario Cologna e dopo essere stato a lungo al comando, fino alle Finali del 18-22 marzo. Ai Mondiali di Liberec, evento centrale della stagione, ha vinto tre medaglie d'oro: nell'inseguimento 15\u00a0km + 15\u00a0km, nella staffetta 4x10 km e nella 50\u00a0km a tecnica libera con partenza in linea.\nAi XXI Giochi olimpici invernali di ha partecipato a tutte e sei le gare di fondo in programma, vincendo quattro medaglie: ha conquistato il primo oro il 22 febbraio nello sprint a squadre, in coppia con \u00d8ystein Pettersen. Nella stessa stagione ha vinto la Coppa del Mondo generale e quella di distanza, mentre in quella di sprint ha chiuso al secondo posto.\nAi Mondiali di Oslo, nel 2011, ha vinto cinque medaglie (tre d'oro e due d'argento) nelle sei gare in programma. In Coppa del Mondo \u00e8 stato secondo nella classifica generale. Terzo nella Coppa del Mondo 2012, nel 2013 \u00e8 tornato a vincere la coppa di cristallo; ai Campionati mondiali di sci nordico della Val di Fiemme di quell'anno ha vinto due medaglie.\nAi XXII Giochi olimpici invernali di si \u00e8 classificato 18\u00ba nella 50 km, 17\u00ba nell'inseguimento, 10\u00ba nello sprint, 4\u00ba nello sprint a squadre e 4\u00ba nella staffetta. L'anno successivo ai Mondiali di Falun ha vinto la medaglia d'oro nella 50\u00a0km, nello sprint, nello sprint a squadre e nella staffetta, classificandosi inoltre 62\u00ba nella 15\u00a0km e 11\u00ba nell'inseguimento; quell'anno in Coppa del Mondo ha vinto il Tour de Ski. Ai Mondiali di Lahti 2017 si \u00e8 classificato 5\u00b0 nella sprint e 8\u00ba nella 50 km.\nIl 12 dicembre 2018 annuncia il ritiro dalle competizioni.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTC = tecnica classica\nTL = tecnica libera\nSP = sprint\nMS = partenza in linea\nPU = inseguimento\nCoppa del Mondo - competizioni intermedie.\nCoppa del Mondo - vittorie di tappa.\nLegenda:\nTC = tecnica classica\nTL = tecnica libera\nSP = sprint\nHS = partenza a handicap\nMS = partenza in linea\nPU = inseguimento\nMarathon Cup.\nMarathon Cup - vittorie.\nLegenda:\nMS = partenza in linea\nTL = tecnica libera"}
{"id": "2266982", "revid": "262457", "url": "https://it.wikipedia.org/wiki?curid=2266982", "title": "N\u00e1nj\u012bng", "text": ""}
{"id": "2266983", "revid": "262457", "url": "https://it.wikipedia.org/wiki?curid=2266983", "title": "Ch\u00e1ng'\u0101n", "text": ""}
{"id": "2266984", "revid": "442848", "url": "https://it.wikipedia.org/wiki?curid=2266984", "title": "Lago Buchanan (Texas)", "text": "Il lago Buchanan \u00e8 un lago artificiale formatosi dalla costruzione dello sbarramento Buchanan sul basso corso del fiume Colorado del Texas per fornire acqua ed energia elettrica all'economia della regione. La diga, che misura 3,2\u00a0km di lunghezza, \u00e8 stato completato nel 1939. Il lago Buchanan \u00e8 il pi\u00f9 bacino artificiale del Texas, e si estende nelle contee di Llano e Burnet e si trova a ovest della citt\u00e0 di Burnet. \u00c8 stato cos\u00ec chiamato in onore di James P. Buchanan (1867-1937)."}
{"id": "2266985", "revid": "33689", "url": "https://it.wikipedia.org/wiki?curid=2266985", "title": "Sargetia", "text": ""}
{"id": "2266987", "revid": "119923107", "url": "https://it.wikipedia.org/wiki?curid=2266987", "title": "Incoronazione di spine (Tiziano Parigi)", "text": "L'Incoronazione di spine \u00e8 un dipinto a olio su tela, misurante 303x180 cm, eseguito dal pittore italiano Tiziano Vecellio tra il 1542 e il 1543. \u00c8 conservato nella stanza 6 dei dipinti italiani, all'interno del Mus\u00e9e du Louvre di Parigi. Sullo stesso soggetto fra il 1572-76, l'autore dipinse un'altra tela che \u00e8 attualmente conservata all'Alte Pinakothek di Monaco di Baviera.\nStoria.\nLa grande pala era stata eseguita su commissione della Confraternita della Chiesa di Santa Maria delle Grazie a Milano, per adornare l'altare maggiore della Cappella della Santa Corona. L'opera fu oggetto di spoliazioni napoleoniche durante l'occupazione francese della Lombardia, ma non venne richiesta indietro dal governo Austriaco dopo il Congresso di Vienna. "}
{"id": "2266989", "revid": "204012", "url": "https://it.wikipedia.org/wiki?curid=2266989", "title": "Ittiosi legata all'X", "text": ""}
{"id": "2266990", "revid": "256896", "url": "https://it.wikipedia.org/wiki?curid=2266990", "title": "Kokkai", "text": ""}
{"id": "2267007", "revid": "110157", "url": "https://it.wikipedia.org/wiki?curid=2267007", "title": "El\u0151sz\u00e1ll\u00e1s", "text": "El\u0151sz\u00e1ll\u00e1s \u00e8 un comune dell'Ungheria di 2.487 abitanti (dati 2001). \u00c8 situato nella provincia di Fej\u00e9r."}
{"id": "2267011", "revid": "729019", "url": "https://it.wikipedia.org/wiki?curid=2267011", "title": "Ittiosi lamellare", "text": "Per ittiosi lamellare, nota anche con il termine ittiosi lamellare recessiva, in campo medico, si intende una patologia dermatologica, una condizione autosomica recessiva, la seconda forma di ittiosi pi\u00f9 grave dopo l'ittiosi Arlecchino.\nEpidemiologia.\nLa sua incidenza \u00e8 stata calcolata 1 su 600.000 persone (tra 1:100000 e e 1 su 1 milione), e si manifesta sin dalla nascita.\nTipologia.\nEsistono 2 forme distinte:\nSintomatologia.\nI neonati appaiono avvolti da uno strato cutaneo aggiuntivo, una membrana di collodio che poi si distacca. Fra i sintomi e i segni clinici ritroviamo desquamazione, distrofie ungueali, ectropion neonatale e pi\u00f9 raramente eclabion. La pelle \u00e8 spessa, secca e rigida (cheratosi), anche se meno che nell'ittiosi Arlecchino, e le placche da spaccatura della pelle sono pi\u00f9 piccole. Le infezioni batteriche che si possono sviluppare a seguito della fessurazione della pelle sono fattore di rischio, essendo le spaccature e la perdita di pelle potenziali via di infezione; soprattutto nel neonato si pu\u00f2 rischiare la setticemia. Come in tutte le ittiosi la desquamazione produce anche ipoidrosi con pericolo di ipertermia a causa di mancanza di respirazione della pelle.\nEziologia.\nLa causa \u00e8 genetica, fra i geni coinvolti: TGM1, ABCA12 e CYP4F22.\nTerapia.\nSi somministrano emollienti e cheratolitici locali e retinoidi per via orale nei casi gravi. L'aspettativa di vita \u00e8 normale una volta superata la fase neonatale, con periodi di esarcebazione e possibili problemi psicologici dovuti all'aspetto della pelle e all'impatto della malattia."}
{"id": "2267012", "revid": "204012", "url": "https://it.wikipedia.org/wiki?curid=2267012", "title": "Ittiosi Lamellare", "text": ""}
{"id": "2267013", "revid": "110157", "url": "https://it.wikipedia.org/wiki?curid=2267013", "title": "Etyek", "text": "Etyek \u00e8 un comune dell'Ungheria di 3.922 abitanti (dati 2001). \u00c8 situato nella provincia di Fej\u00e9r a 30\u00a0km da Budapest. Circondato da vigneti \u00e8 noto per la produzione di vino"}
{"id": "2267015", "revid": "1505830", "url": "https://it.wikipedia.org/wiki?curid=2267015", "title": "Susanne Klatten", "text": "Biografia.\nNata col nome di Susanne Hanna Ursula Quandt, \u00e8 figlia di Herbert Quandt (1910-1982) e di Johanna Quandt (1926-2015), terza moglie dell'industriale tedesco. Infanzia triste, i genitori vietano a lei e al fratello Stefan, pi\u00f9 giovane di 4 anni, contatti con i coetanei. Nel 1978 si trova coinvolta insieme alla madre in un tentato rapimento sventato dalla polizia.\nSi laurea in economia aziendale, lavora per l'agenzia pubblicitaria Young &amp; Rubicam a Francoforte dal 1981 al 1983, quindi fa un corso di marketing e management all'Universit\u00e0 di Buckingham e prende un MBA all'IMD di Losanna specializzandosi in pubblicit\u00e0. In seguito acquisisce ulteriore esperienza commerciale a Londra con la Dresdner Bank, la filiale di Monaco della McKinsey e la banca Bankhaus Reuschel &amp; Co. Riconoscendo che la sua ricchezza a volte le crea problemi, spesso lavora in incognito sotto il nome di Susanne Kant.\nAlla morte del padre, eredita il 50,1% del capitale dell'azienda di prodotti farmaceutici e chimici Altana e una partecipazione del 12,50% in BMW. In Altana siede nel consiglio di sorveglianza di Altana contribuendo a trasformarla in una societ\u00e0 di livello mondiale tanto da essere quotata nella lista DAX tedesca delle 30 migliori aziende. Nel 2006 Altana AG vende le sue attivit\u00e0 farmaceutiche a Nycomed per 4,5 miliardi di euro, mantenendo invece le sue attivit\u00e0 nel settore delle sostanze chimiche speciali. I 4,5 miliardi di euro ottenuti dalla cessione del settore farmaceutico sono poi distribuiti agli azionisti come dividendo. Altana mantiene la sua quotazione in borsa e Klatten, diventata nel frattempo presidente dell'azienda, rimane il suo azionista di maggioranza fino al 2009 quando compra quasi tutte le azioni di Altana che non possedeva.\nIn BMW vuole capire come funziona l'azienda e con il nome di Susanne Kant entra come semplice impiegata nella filiale di Regensburg dove incontra l'uomo che poi sposer\u00e0, un ingegnere. In seguito aumenta la sua partecipazione nella casa automobilistica al 19,2% e le viene dato il soprannome di \"Frau BMW\". Nel 1997 \u00e8 nominata membro del consiglio di sorveglianza della casa automobilistica con il fratello Stefan Quandt che a sua volta ha portato la sua quota di partecipazione al 23,7%.\nNel 2007 finisce al centro delle cronache per un caso di ricatto. Un suo amante, uno svizzero, la minaccia di rendere pubblici i video dei loro incontri se non avesse pagato un forte riscatto. Lei gli d\u00e0 appuntamento in un garage di Monaco e lo fa arrestare. In seguito l'uomo sar\u00e0 condannato a sette anni di carcere insieme ad un suo complice, un italiano proprietario di un albergo.\nNel 2016 Susanne Klatten non solo \u00e8 la donna pi\u00f9 ricca della Germania ma anche la quinta tra le donne nel mondo e 38\u00aa nella classifica generale di Forbes, con un patrimonio stimato in 18,5 miliardi di dollari. La rivista Forbes la cita anche tra le 100 donne pi\u00f9 potenti del mondo.\nVita privata.\nSi sposa nel 1990 a Kitzb\u00fchel con Jan Klatten, l'ingegnere conosciuto a Regensburg. I due vanno a vivere a Monaco. Tre i figli dal matrimonio. La coppia ha divorziato nel giugno 2018\nSusanne Klatten \u00e8 tra i maggiori finanziatori del partito di centro-destra CDU.\n\"Il silenzio dei Quandt\".\nNell'ottobre 2007 un film-documentario dell'emittente televisiva tedesca ARD, \"The Silence of the Quandts\" (realizzato da Eric Friedler e Barbara Siebert e premiato con il \"Hanns Joachim Friedrichs Award\"), ha svelato i rapporti della famiglia con il nazismo. Magda, la nonna, aveva divorziato per sposare Joseph Goebbels, l'uomo della propaganda nazista, mentre il nonno aveva continuato a fare affari utilizzando nella seconda guerra mondiale i prigionieri di guerra nelle sue fabbriche. Cinque giorni dopo la proiezione, quattro membri della famiglia hanno annunciato, a nome dell'intera famiglia Quandt, la loro intenzione di finanziare un progetto di ricerca in cui uno storico avrebbe esaminato le attivit\u00e0 della famiglia durante la dittatura di Adolf Hitler. \nA partire dal 2008 la famiglia non ha pagato alcun risarcimento alle vittime sopravvissute e nessuna prova di scuse pu\u00f2 essere trovata n\u00e9 citata. "}
{"id": "2267016", "revid": "767487", "url": "https://it.wikipedia.org/wiki?curid=2267016", "title": "Feh\u00e9rv\u00e1rcsurg\u00f3", "text": "Feh\u00e9rv\u00e1rcsurg\u00f3 \u00e8 un comune dell'Ungheria di 1.871 abitanti (dati 2001). \u00c8 situato nella provincia di Fej\u00e9r."}
{"id": "2267018", "revid": "767487", "url": "https://it.wikipedia.org/wiki?curid=2267018", "title": "Teresa Prata", "text": "Biografia.\nDi natali portoghesi, Teresa Prata trascorre l'infanzia in Mozambico e l'adolescenza in Brasile. Inizia gli studi di biologia, ma l'interesse per l'arte prende il sopravvento. A Coimbra, dove frequenta l'universit\u00e0, entra in contatto con il mondo del teatro della radio, realizza video sperimentali e installazioni. Successivamente si iscrive alla Deutsche Film und Fernsehakademie di Berlino. Vive in Germania. Dal 1991 ha girato documentari e corti. Tra i vari riconoscimenti andati a questo suo primo lungometraggio, ha vinto il premio Signis in occasione Festival del Cinema Africano, d'Asia e America Latina di Milano."}
{"id": "2267020", "revid": "110157", "url": "https://it.wikipedia.org/wiki?curid=2267020", "title": "Felcs\u00fat", "text": "Felcs\u00fat \u00e8 un comune dell'Ungheria di 1.688 abitanti (dati 2001). \u00c8 situato nella provincia di Fej\u00e9r."}
{"id": "2267022", "revid": "767487", "url": "https://it.wikipedia.org/wiki?curid=2267022", "title": "F\u00fcle", "text": "F\u00fcle \u00e8 un comune dell'Ungheria di 884 abitanti (dati 2001). \u00c8 situato nella provincia di Fej\u00e9r.\nGeografia fisica.\nIl territorio si eleva sui 170 metri sopra il livello del mare. Il paese sorge una superficie pianeggiante."}
{"id": "2267030", "revid": "767487", "url": "https://it.wikipedia.org/wiki?curid=2267030", "title": "Pestalozzis Berg", "text": "Pestalozzis Berg \u00e8 un film del 1989 diretto da Peter von Gunten. Il film \u00e8 stato presentato al 39\u00ba Festival del Cinema di Berlino.\nGian Maria Volont\u00e9 interpreta il ruolo del famoso educatore svizzero Johann Heinrich Pestalozzi."}
{"id": "2267032", "revid": "120464183", "url": "https://it.wikipedia.org/wiki?curid=2267032", "title": "Agente Libert\u00e0", "text": "Agente Libert\u00e0, il cui vero nome \u00e8 Benjamin Lockwood, \u00e8 un personaggio immaginario della DC Comics. Apparve per la prima volta in \"Superman\" (seconda serie) n.60 (ottobre 1991). Per un breve periodo fu anche membro della Justice League of America durante la morte di Superman. Comparve infine nella sua testata personale in \"Agente Libert\u00e0 Special\" n. 1 (1992).\nBiografia del personaggio.\nIl vero nome di Agente Libert\u00e0 \u00e8 Benjamin Lockwood. Lavorava per la CIA una volta, ma disgustato dai loro metodi e dalle missioni assegnatigli, si licenzi\u00f2. In seguito divenne cos\u00ec distaccato dal governo federale nel suo complesso che \u00e8 entr\u00f2 a far parte del gruppo paramilitare chiamato Sons Of Liberty, che lo attrezz\u00f2 con il costume e le armi che utilizzer\u00e0 come Agente Libert\u00e0. All'inizio, utilizz\u00f2 la scusa dell'Agente Libert\u00e0 per aiutare i Sons of Liberty accusati di tentato rovesciamento del regime di governo corrente, che lo port\u00f2 in conflitto con Superman; tuttavia, quando la leadership dei Sons of Liberty gli chiese di mettere in atto un assassinio per il politico Pete Ross, Lockwood si rifiut\u00f2, e lasci\u00f2 la squadra per mettersi in proprio. Durante il suo lavoro nei Sons of Liberty, Agente Libert\u00e0 fu anche d'aiuto alla Justice League durante una loro lotta contro Brainiac.\nLockwood aiut\u00f2 a sciogliere la squadra dei Sons of Liberty inviando informazioni vitali al reporter Clark Kent.\nLockwood seppe che uno dei membri fondatori dei Sons of Liberty era il suo ex mentore della CIA, e ne divenne cos\u00ec disgustato che bruci\u00f2 il suo costume, giurando di non assumere mai pi\u00f9 l'identit\u00e0 dell'Agente Libert\u00e0.\nTuttavia, lo riprese pi\u00f9 tardi. Durante lo scuotimento letterale della Terra durante \"Crisi infinita\", Agente Libert\u00e0 arriv\u00f2 per aiutare una massa di eroi caduti e scomparsi. Dozzine di altri supereroi erano presenti.\nDozzine di eroi, Agente Libert\u00e0 incluso, tentarono di difendere la citt\u00e0 di Metropolis dall'invasione della Societ\u00e0 segreta dei supercriminali. L'attacc\u00f2 fu descritto in \"Crisi Infinita\" n. 6. Si vede Agente Libert\u00e0 farsi strada verso un cyborg pesantemente armato. Alla fine, la Societ\u00e0 Segreta perse la battaglia.\nAgente Libert\u00e0 fece la sua successiva comparsa in \"Superman\" (prima serie) n. 681 (dicembre 2008), venendo tirato fuori dal pensionamento per agire come membro per la sicurezza del Presidente quando incontr\u00f2 Superman e gli altri kryptoniani arrivati da poco sulla Terra.\nFu apparentemente ucciso in \"Action Comics\" n. 873 quando Superwoman utilizz\u00f2 la sua vista calorifica su di lui dopo averlo scoperto a spiare Sam Lane e Lex Luthor.\nPoteri e abilit\u00e0.\nIl costume di Agente Libert\u00e0 ha un equipaggiamento che gli permette di generare campi di forza d'energia capaci di fermare le pallottole, armi come lame retrattili, e un jetpack che gli permette di volare per brevi distanze. Agente Libert\u00e0 \u00e8 anche un abilissimo combattente nel corpo a corpo."}
{"id": "2267033", "revid": "123967100", "url": "https://it.wikipedia.org/wiki?curid=2267033", "title": "Anthony Quayle", "text": "Biografia.\nNato ad Ainsdale, nei pressi della citt\u00e0 di Southport, nel Lancashire, studi\u00f2 alla \"Rugby School\" e successivamente alla Royal Academy of Dramatic Art di Londra. Le sue prime esperienze in palcoscenico furono nell'ambito del music-hall, prima di approdare al celebre teatro Old Vic nel 1932. Durante la seconda guerra mondiale fu ufficiale dell'esercito, comandante di unit\u00e0 ausiliaria, poi a Gibilterra con il generale Liddell e quindi nello Special Operations Executive come ufficiale di collegamento dei partigiani albanesi; nel 1944 fu aiutante del Governatore di Gibilterra. Dal 1948 al 1956 diresse lo Shakespeare Memorial Theatre. Tra i suoi ruoli shakespeariani vanno annoverati Falstaff, Otello, Benedetto in \"Molto rumore per nulla\", Enrico VIII ed Aronne nel \"Tito Andronico\" assieme a Laurence Olivier; recit\u00f2 anche a Mosca nel \"Volpone\" di Ben Jonson ed in numerose altre commedie di autori contemporanei.\nIl suo primo ruolo al cinema fu una breve apparizione in \"Pigmalione\" (1938) ma i film di rilievo che interpret\u00f2 furono \"Birra ghiacciata ad Alessandria\" (1958), \"Il terrore corre sul fiume\" (1959), \"I cannoni di Navarone\" (1961) e \"Lawrence d'Arabia\" (1962). La sua interpretazione nel ruolo del Cardinale Wolsey nel film \"Anna dei mille giorni\" (1969) gli valse la nomination all'Oscar come miglior attore non protagonista. Fu spesso chiamato ad interpretare ruoli in film di guerra, anche per le sue esperienze nell'esercito, e sovente recit\u00f2 accanto all'amico Alec Guinness, conosciuto negli anni teatrali dell'Old Vic. Recit\u00f2 anche a Broadway e in televisione, e inoltre fu sposato due volte, sempre con attrici, dapprima Hermione Hannen e poi Dorothy Hyson. Mor\u00ec a Londra nel 1989, all'et\u00e0 di 76 anni, per un cancro al fegato.\nPremi e riconoscimenti.\nPer i suoi ruoli in TV vinse un Emmy nel 1975 per QB VII e ricevette una nomination nel 1981 per \"Masada\"."}
{"id": "2267034", "revid": "1543377", "url": "https://it.wikipedia.org/wiki?curid=2267034", "title": "Municipalit\u00e0 locale di Mkhambathini", "text": "Mkhambathini \u00e8 una municipalit\u00e0 locale (in inglese Mkhambathini Local Municipality) appartenente alla municipalit\u00e0 distrettuale di Umgungundlovu della provincia di KwaZulu-Natal in Sudafrica. \nIn base al censimento del 2001 la sua popolazione \u00e8 di 59.067 abitanti.\nLa sede amministrativa e legislativa \u00e8 la citt\u00e0 di Camperdown e il suo territorio si estende su una superficie di ed \u00e8 suddiviso in 7 circoscrizioni elettorali (\"wards\"). Il suo codice di distretto \u00e8 KZN226.\nGeografia fisica.\nConfini.\nLa municipalit\u00e0 locale di Mkhambathini confina a nord con quella di uMshwathi, a est con il municipio metropolitano di Ethekwini, a est e a sud con quella di Vulamehlo (Ugu) e a ovest con quelle di Richmond e Msunduzi."}
{"id": "2267036", "revid": "484362", "url": "https://it.wikipedia.org/wiki?curid=2267036", "title": "Massimo Lentini", "text": " \u00c8 uno dei collaboratori storici di Lucio Fulci, per il quale ha curato i costumi di film quali \"...E tu vivrai nel terrore! L'aldil\u00e0\", \"Quella villa accanto al cimitero\", \"Lo squartatore di New York\" e le scenografie di \"Le porte del silenzio\". Ha lavorato anche con Dario Argento, Claudio Fragasso, per il quale ha curato le scenografie del cult film \"Troll 2\", Enzo G. Castellari e Mario Bava."}
{"id": "2267039", "revid": "7336", "url": "https://it.wikipedia.org/wiki?curid=2267039", "title": "Beaujolais Nouveau", "text": ""}
{"id": "2267046", "revid": "1005847", "url": "https://it.wikipedia.org/wiki?curid=2267046", "title": "Masami Tanabu", "text": " \nBiografia.\nCarriera sportiva.\nDopo la laurea in economia all'Universit\u00e0 Rikky\u014d, cominci\u00f2 la sua carriera sportiva nella squadra di hockey su ghiaccio di Iwakura. Gioc\u00f2 anche in nazionale, disputando due mondiali (1957, di gruppo A, chiusi all'ultimo posto, e 1962, di gruppo B, vinti) e due Olimpiadi (Squaw Valley 1960 e Innsbruck 1964, chiusi rispettivamente all'8\u00b0 ed all'11\u00ba posto).\nCominci\u00f2 poi ad allenare, dapprima la squadra della societ\u00e0 di gestione ferroviaria Seibu Tetsud\u014d (che diverranno poi gli attuali Seibu Prince Rabbits), poi la nazionale, che porter\u00e0 alle Olimpiadi di Sapporo 1972, chiusi con il 9\u00ba posto finale.\nCarriera politica.\nTanabu cominci\u00f2 ad occuparsi di politica nel 1967, quando ancora allenava. Fu eletto nel parlamento della prefettura di Aomori. Dopo due legislature, fece il salto nella politica nazionale. La sua prima candidatura alla Camera dei rappresentanti, dove nel 1976 si present\u00f2 come indipendente, fall\u00ec, mentre alle elezioni del 1979, dove si present\u00f2 nelle file del Partito Liberal Democratico, gli riusc\u00ec l'ingresso al \"kokkai\". Nelle sei successive legislature fu , tra l'altro, presidente della Commissione per le telecomunicazioni ed i trasporti e sottosegretario di stato (\"seimujikan\") al Ministero delle poste e telecomunicazioni.\nNel novembre 1991 Tanabu fu scelto dal Primo ministro Miyazawa Kiichi come Ministro all'agricoltura, ruolo in cui fu confermato anche dopo il rimpasto del dicembre 1992. Si dimise dall'incarico poco prima delle elezioni del 1993, quando lasci\u00f2 il Partito Liberal Democratico per approdare al neonato Partito del Rinnovamento di Tsutomu Hata e Ichir\u014d Ozawa. Con questo partito conflu\u00ec nel 1994 nel partito Shinshint\u014d. Alle elezioni del 1996, dopo la riforma elettorale, fu sconfitto nella circoscrizione uninominale Aomori 3 dal ministro dell'ambiente, il liberaldemocratico Tadamori \u014cshima, perdendo il seggio.\nTorn\u00f2 nella Dieta Nazionale del Giappone, ma nella Camera dei consiglieri, nel 1998, quando fu eletto da indipendente nella prefettura di Aomori. Nel 1999 partecip\u00f2 alla fondazione del \"mushozoku no kai\" (Assemblea degli indipendenti), e divenne presidente del partito nel 2001. Un anno dopo lasci\u00f2 anche questa formazione politica, per approdare al Partito Democratico. Alle elezioni della camera alta del 2004 ottenne un altro mandato di sei anni. Nel 2010 non si \u00e8 ricandidato, lasciando la politica attiva.\nAnche la figlia Masayo Tanabu ha seguito le orme del padre in politica."}
{"id": "2267052", "revid": "200568", "url": "https://it.wikipedia.org/wiki?curid=2267052", "title": "Sindrome di Firenze", "text": ""}
{"id": "2267054", "revid": "110157", "url": "https://it.wikipedia.org/wiki?curid=2267054", "title": "La vita operosa", "text": "La vita operosa - Avventure del '19 a Milano \u00e8 un romanzo di Massimo Bontempelli pubblicato in volume presso Vallecchi nel 1921. Il romanzo era gi\u00e0 stato pubblicato tra il settembre e il novembre del 1920 sulle pagine del settimanale \u00abI.I.I.\u00bb (Industrie Italiane Illustrate).\nContenuti.\nIl romanzo \u00e8 suddiviso in nove capitoli:"}
{"id": "2267056", "revid": "767487", "url": "https://it.wikipedia.org/wiki?curid=2267056", "title": "Verso l'Eden", "text": "Verso l'Eden (\"Eden \u00e0 l'ouest\") \u00e8 un film del 2009 diretto da Costa-Gavras e interpretato da Riccardo Scamarcio.\nTrama.\nElias \u00e8 un giovane immigrato clandestino che si tuffa in mare per sfuggire all'arresto della guardia costiera. A nuoto raggiunge la spiaggia del villaggio turistico Eden Club Paradise. Travestitosi da inserviente viene scambiato per tale, gli viene quindi richiesto di svolgere mansioni di facchinaggio e idraulica, altri clienti invece lo scambiano per uno di loro. Il direttore del villaggio sospetta qualcosa ma quando giunge la polizia in cerca di clandestini non lo denuncia, cerca invece di avere un rapporto sessuale con lui. Una sera si presta come aiutante nello spettacolo di un prestigiatore, il quale a fine serata gli dice che se si fosse trovato a Parigi di andare da lui. Per ripararsi da un violento acquazzone Elias viene ospitato da Christina, una villeggiante di Amburgo, nella sua camera. La donna e il ragazzo iniziano una relazione, ma poi vengono scoperti e Elias viene cacciato dal villaggio. Elias ora pensa solamente a raggiungere Parigi, dove crede di avere delle possibilit\u00e0. Durante il lungo viaggio affronta diverse vicissitudini: viene derubato, incontra l'ospitalit\u00e0 di una contadina, aiutato da due camionisti tedeschi. Trova anche un lavoro in un centro di riciclaggio, ma ben presto si render\u00e0 conto di venire sfruttato. Finalmente giunge a Parigi e inizia a cercare il prestigiatore, quando lo trova per\u00f2 l'uomo non gli offre nessun lavoro, gli regala solamente una bacchetta. Deluso e amareggiato, Elias si incammina verso la Torre Eiffel.\nDistribuzione.\nIl film, uscito nelle sale francesi l'11 febbraio 2009 e presentato alla 59\u00aa edizione del Festival di Berlino pochi giorni dopo. In Italia \u00e8 uscito il 6 marzo 2009."}
{"id": "2267060", "revid": "327865", "url": "https://it.wikipedia.org/wiki?curid=2267060", "title": "Verso l'eden", "text": ""}
{"id": "2267062", "revid": "124722524", "url": "https://it.wikipedia.org/wiki?curid=2267062", "title": "Matt Bish", "text": "Biografia.\nDopo una formazione al cinema digitale presso il SAE Institute di Amsterdam, Matt Bish \u00e8 tornato nel suo paese per girare un lungometraggio di genere thriller, \"Battle of the Souls \", che \u00e8 il primo \"vero\" film ugandese. La storia \u00e8 ispirata alla vicenda di Roger Mugisha, noto uomo di spettacolo poi diventato un \"born again christian\", che \u00e8 coproduttore (con lo stesso Bishanga) del film."}
{"id": "2267064", "revid": "116826320", "url": "https://it.wikipedia.org/wiki?curid=2267064", "title": "Ancora qui (Renato Zero)", "text": "Ancora qui \u00e8 un singolo di Renato Zero pubblicato nel 2009 da Tattica in download digitale, primo estratto dell'album Presente.\nDescrizione.\nIl brano \u00e8 stato scritto da Renato Zero, Vincenzo Incenzo e Maurizio Fabrizio.\nSi sentono chiaramente una batteria, un basso elettrico, il piano, le tastiere, le chitarre acustiche ed elettriche.\nIl brano \u00e8 uno tra i pi\u00f9 autobiografici che il cantante romano abbia mai composto.\nIl singolo \u00e8 stato trasmesso in radio per la prima volta il 13 marzo. Originariamente il singolo doveva essere trasmesso per la prima volta il 6 marzo, ma per ragioni sconosciute la prima messa in onda della canzone fu spostata di una settimana.\nVideo musicale.\nMentre il 13 marzo 2009 nelle radio debuttava questa canzone, negli stessi giorni viene girato il videoclip del brano, che vede la partecipazione di grandi stelle del cinema e della televisione come Manuela Arcuri, Asia Argento, Paola Cortellesi, Massimo Ghini, Alessandro Haber, Emilio Solfrizzi, Leo Gullotta, Giorgio Panariello, Rocco Papaleo, Giorgio Pasotti, Vittoria Puccini, Elena Sofia Ricci, Paola Tiziana Cruciani, Rodolfo Lagan\u00e0, Olivia Magnani, Daniele Pecci, tutti accomunati dal fatto di essere \"sorcini\", ossia fan di Zero.\nIl video \u00e8 stato girato da Alessandro D'Alatri ed \u00e8 ambientato in una villa secentesca nei pressi di Roma dove appaiono gli attori sopracitati che ripetono le parole della canzone con la voce di Renato Zero, che compare solo nei primi fotogrammi."}
{"id": "2267066", "revid": "19933", "url": "https://it.wikipedia.org/wiki?curid=2267066", "title": "CDTV", "text": ""}
{"id": "2267068", "revid": "339392", "url": "https://it.wikipedia.org/wiki?curid=2267068", "title": "JavaEE", "text": ""}
{"id": "2267071", "revid": "54253", "url": "https://it.wikipedia.org/wiki?curid=2267071", "title": "Luigi Di Bella", "text": ""}
{"id": "2267072", "revid": "729019", "url": "https://it.wikipedia.org/wiki?curid=2267072", "title": "Ticket to Ride (gioco)", "text": "Ticket to Ride \u00e8 un gioco da tavolo in stile tedesco di ambientazione ferroviaria progettato da Alan R. Moon e pubblicato nel 2004 dall'editore Days of Wonder, in cui i giocatori devono costruire una rete ferroviaria, collegando le citt\u00e0 presenti sul tabellone secondo degli obiettivi forniti dalle carte.\nIl gioco ha vinto il premio Spiel des Jahres nel 2004 come miglior gioco per famiglie dell'anno, l'Origins Award come \"miglior gioco da tavolo\" (\"Best Board Game\") nel 2004 e i premi Diana Jones Award e As d'Or nel 2005; \u00e8 arrivato secondo nel Schweizer Spielepreis for Family Games. \"Ticket to Ride: Europe\" ha vinto l'International Gamers Award nel 2005.\nDall'agosto 2008, secondo l'editore sono state vendute oltre 7.000.000 di copie del gioco.\nRegole del gioco.\nAll'inizio, i giocatori scelgono un certo numero di carte destinazione che mostrano ognuna una coppia di citt\u00e0 presenti sulla mappa di gioco.\nQuesti sono gli obiettivi: rappresentano i due estremi che i giocatori devono cercare segretamente di collegare.\nAd ogni turno, i giocatori raccolgono le carte vagone ferroviario di diversi colori (tra cui le carte jolly Locomotiva), possono raccogliere carte destinazione supplementari, o giocare le carte vagone ferroviario gi\u00e0 raccolte per unire percorsi ferroviari presenti sulla mappa di gioco e guadagnare punti di conseguenza: pi\u00f9 \u00e8 lungo il tratto ferroviario realizzato e pi\u00f9 punti si guadagnano.\nLa mappa rappresenta la rete ferroviaria degli Stati Uniti (che comprende anche porzioni meridionali del Canada).\nGli itinerari sono di varia lunghezza (e richiedono un numero variabile di corrispondenti carte colorate) e ogni itinerario segnato sulla mappa pu\u00f2 essere raggiunto da un solo giocatore, salvo quelle citt\u00e0 che sono collegate da due percorsi paralleli, che possono poi essere rivendicati da giocatori differenti.\nI percorsi pi\u00f9 lunghi danno in proporzione pi\u00f9 punti dei percorsi pi\u00f9 brevi; ad esempio, un percorso della lunghezza di quattro vagoni vale pi\u00f9 di due percorsi di due vagoni ciascuno.\nIl gioco termina quando un giocatore ha esaurito o quasi esaurito la sua fornitura di vagoni colorati (quando essa scende a 2 carrozze o meno); nel momento in cui si verifica ci\u00f2, ogni giocatore gioca un ultimo turno (il giocatore \"scatenante\" ne giocher\u00e0 invece ben 2), dopo di che ciascuno rivela le sue carte destinazione nascoste e si procede al conteggio dei punti.\nI punteggi sono calcolati per aver completato con successo le rotte indicate dalle carte, per il percorso continuativo pi\u00f9 lungo, anche collegato da pi\u00f9 percorsi diversi, ecc..\nVengono invece sottratti punti per eventuali itinerari acquisiti ma non completati.\nIl bonus assegnato al giocatore che ottiene il percorso continuativo pi\u00f9 lungo, anche collegato da pi\u00f9 percorsi diversi, \u00e8 pari a dieci punti.\nEspansioni e nuove versioni.\nVisto l'enorme successo mondiale del gioco, nel corso degli anni sono uscite molte espansioni e nuove versioni.\nPrincipali nuove versioni.\nLe varie nuove versioni del gioco hanno modificato leggermente le regole base oltre a proporre diverse ambientazioni:\nMappe.\nInoltre, nel corso degli anni sono uscite anche altre mappe, da impiegare con il gioco base, che introducono regole aggiuntive o varianti di regole:\nL'edizione del decennale.\nNel 2014 \u00e8 uscita l'edizione deluxe commemorativa del decennale chiamata \"Ticket to Ride: 10th Anniversary\", con tabellone pi\u00f9 grande e con nuove illustrazioni e grafica, carte pi\u00f9 grandi e i nuovi treni personalizzati contenuti in scatoline di latta.\nSerie \"Cities\".\nA partire dal 2018 sono uscite delle edizioni di Ticket to Ride ambientate in importanti citt\u00e0, con regole semplificate e dalla durata ridotta:\nPremi e riconoscimenti.\nIl gioco ha vinto i seguenti premi e avuto i seguenti riconoscimenti:\nCampionato italiano di Ticket to Ride: Map Collection.\nOrganizzato dalla BIG dal 2018, coinvolge ogni anno centinaia di giocatori e appassionati da tutta Italia. Di seguito l'elenco delle edizioni con i relativi vincitori.\nAltre versioni.\nNel 2008 \u00e8 stata pubblicata la versione videoludica del gioco per la piattaforma Xbox 360, distribuita tramite scaricamento digitale sul sistema \"Xbox Live\" nella sezione dei titoli Arcade; suddetta versione ricalca i meccanismi del gioco da tavolo permettendo a pi\u00f9 giocatori di partecipare ad una partita in multiplayer tramite Xbox Live.\nIl titolo dispone inoltre delle espansioni \"Usa 1910\" e \"Europa 1912\" come contenuti aggiuntivi acquistabili a parte sempre sul marketplace di Xbox Live."}
{"id": "2267079", "revid": "204012", "url": "https://it.wikipedia.org/wiki?curid=2267079", "title": "Ittiosi lamellare recessiva", "text": ""}
{"id": "2267086", "revid": "1543377", "url": "https://it.wikipedia.org/wiki?curid=2267086", "title": "Sindrome LEOPARD", "text": "La sindrome LEOPARD, o lentigginosi cardiomiopatica progressiva, \u00e8 una malattia genetica caratterizzata da un insieme di malformazioni scheletriche e cardiache associate alla presenza sulla pelle di lentiggini. La malattia venne descritta per la prima volta nel 1936 da Zeisler e Becker come associazione di lentiggini, ipertelorismo, petto carenato e prognatismo; osservazioni successive permisero l'associazione di tali caratteristiche somatiche con i difetti scheletrici e cardiovascolari, ma fu Gorlin che nel 1969 coni\u00f2 il termine LEOPARD come acronimo che indica sette caratteristiche cliniche e che riconduce anche all'aspetto \"macchiato\" della pelle dei pazienti per la presenza delle lentiggini.\nEpidemiologia.\nLa malattia \u00e8 classificata come rara o estremamente rara dalla letteratura, che comprende un centinaio circa di casi clinici descritti.\nEziologia.\nConfusa inizialmente con la neurofibromatosi per la presenza delle macchie caffellatte, e con la sindrome di Noonan per l'ipertelorismo che caratterizza entrambe le forme, la sindrome LEOPARD \u00e8 in realt\u00e0 dovuta a una mutazione che coinvolge lo stesso gene di quest'ultima, il PTPN11, assieme ad altre mutazioni accessorie che ne spiegano la variabilit\u00e0 clinica. Il gene PTPN11 \u00e8 responsabile della sintesi dell'enzima tirosin-fosfatasi, ma questo tipo di mutazione produce aspetti differenti da quelli della sindrome di Noonan e si verifica con una frequenza di gran lunga minore. La sindrome si trasmette come carattere autosomico dominante. Il gene responsabile ha un'alta penetranza, ma l'espressivit\u00e0 \u00e8 estremamente variabile e determina caratteristiche cliniche a volte parziali.\nCaratteristiche cliniche.\nL'acronimo LEOPARD indica l'associazione di:\nSono stati descritti anche due casi di leucemia associata alla sindrome.\nDiagnosi.\nPer la diagnosi non \u00e8 necessaria la compresenza di tutte le caratteristiche sopra descritte. \u00c8 sufficiente il riscontro dell'associazione di lentiggini e di altre due caratteristiche o, in assenza di lentiggini, la presenza di 3 caratteristiche e la conferma della diagnosi in un parente di primo grado (genitore, figlio, fratello).\nPrognosi e terapia.\nLa maggior parte dei pazienti affetti dalla sindrome pu\u00f2 condurre una vita relativamente normale; la cardiomiopatia \u00e8 responsabile della morte in quei pazienti in cui le anomalie cardiovascolari sono pi\u00f9 rilevanti. Una volta confermata la diagnosi, i pazienti dovrebbero comunque essere seguiti dal punto di vista cardiologico.\nPoich\u00e9 la sindrome \u00e8 compatibile con una normale fertilit\u00e0, i pazienti (e i parenti dei pazienti) dovrebbero sottoporsi a una consulenza genetica se decidono di avere figli. L'eventuale gravidanza va seguita anche per il monitoraggio delle eventuali malformazioni cardiache."}
{"id": "2267090", "revid": "125645988", "url": "https://it.wikipedia.org/wiki?curid=2267090", "title": "Tenuta presidenziale di Castelporziano", "text": "La tenuta presidenziale di Castelporziano \u00e8 una delle tre residenze del presidente della Repubblica Italiana, assieme al palazzo del Quirinale a Roma e a villa Rosebery a Napoli. \u00c8 situata nella zona Z. XXIX Castel Porziano, all'interno del Municipio Roma X di Roma Capitale. Dista circa 25\u00a0km dal centro di Roma e si estende su una superficie di 59\u00a0km\u00b2 (5892 ettari) che comprende anche alcune storiche tenute di caccia, quali Trafusa, Trafusina, Riserve Nuove e Capocotta.\nStoria.\nL'area, che inizialmente inglobava anche Capocotta, deve il nome a un \"fundus procilianus\", forse con riferimento a una \"Gens Procilia\". \u00c8 concordemente collocata in quello che era l'antico fondo di \"Porciliano\" l'antica citt\u00e0 laziale di Laurentum; ne appare per\u00f2 ancora controversa l'esatta ubicazione, ipotizzata in passato presso la localit\u00e0 Tor Paterno, poi all'interno della Tenuta, con una tesi per\u00f2 smentita da Antonio Nibby.\nNel 1984 l'architetto Eugenia Salza Prina Ricotti, con nuovi studi, ha identificato i resti presenti nella Tenuta in localit\u00e0 Villa Magna a Grotte di Piastra con la villa Laurentina di Plinio il Giovane, il quale la riteneva edificata sulle rovine di Laurentum.\nNota fin dal V sec. d.C. come possedimento della Basilica di Santa Croce in Gerusalemme, nel X sec. d.C. \u00e8 in dotazione ai monaci di San Saba. I monaci vi eressero le prime fortificazioni e la detennero fino al 1561, quando parte dei loro beni fu ceduta all'Arcispedale di S. Spirito, e parte ai Naro. Nel 1586 la tenuta, estesa per quasi 4.000 ettari, fu ceduta dall'Arcispedale alla famiglia fiorentina dei Del Nero, che ne ebbero il titolo di baroni di \"Porcigliano\"; successivamente, dopo un breve passaggio nel 1825 alla famiglia Grazioli, fu acquistata nel 1872 dal Ministro delle finanze del Regno d'Italia Quintino Sella come luogo di rappresentanza, riserva di caccia e azienda agricola del Re Vittorio Emanuele II. Nel 1948, in ottemperanza al II comma della XIII disposizione transitoria e finale della Costituzione, Castel Porziano venne a far parte della dotazione del Presidente della Repubblica, come l'analoga San Rossore. Esaurita la fase di ricostruzione, la tenuta riprese le funzioni di rappresentanza, esplicate attraverso i soggiorni estivi del Presidente, le visite di capi di Stato esteri e le tradizionali battute di caccia.\nNel 1966 il presidente Saragat don\u00f2 al Comune di Roma e ai romani gran parte della spiaggia appartenente alla tenuta, che con una lunghezza di circa 2\u00a0km divenne la spiaggia libera pi\u00f9 grande d'Europa. Nel 1977 il presidente Leone viet\u00f2 la caccia all'interno della tenuta, di cui era assiduo frequentatore, ricevendovi i reali del Belgio e l'egiziano Sadat. Nel 1985 il presidente Pertini le aggiunse circa 1000 ettari dell'area di Capocotta. Nel 1999 \u00e8 diventata una riserva naturale statale e successivamente sito di interesse comunitario; la zona coltivata \u00e8 oggi ridotta a 500 ettari. Nel 1997 un incendio ha distrutto una ventina di ettari di parco. L'area della tenuta, i dintorni e tutta la riserva naturale Litorale Romano sono soggetti a frequenti incendi dolosi. Per questo il Ministero dell'ambiente e della tutela del territorio e del mare ha inserito entrambe tra le aree protette da tutelare in base ai Piani AIB (Attivit\u00e0 antincendi boschivi) delle riserve naturali statali, in attuazione della Legge 21 novembre 2000, n. 353. \nFulcro della tenuta \u00e8 il castello, che conserva al suo interno arredi sabaudi ed \u00e8 sede del museo archeologico che raccoglie oltre 200 reperti provenienti dagli scavi archeologici effettuati nella tenuta. Il complesso presenta anche un padiglione dedicato alle carrozze, una sala-teatro per gli eventi internazionali aggiunta nel 1989 dal presidente Cossiga e una parrocchia, che assolve al servizio di assistenza spirituale per il personale. \u00c8 tradizione voluta da Luigi Einaudi che i presidenti dimorino non nell'edificio principale ma nella poco lontana Villa delle Ginestre.\nDal 2020, per volere del presidente Sergio Mattarella, nell'ambito dell'iniziativa \"Quirinale contemporaneo\" sono state poste alcune opere contemporanee italiane anche nella Tenuta di Castelporziano, in particolare 6 opere d'arte e 3 di design, che hanno trovato stabile collocazione sia nelle aree esterne sia all'interno degli edifici e degli spazi museali della tenuta.\nQueste opere comprendono un dipinto di Gillo Dorfles, sculture di Mario Ceroli e Davide Rivalta, una fotografia di Massimo Listri, un'opera di \"land art\" di Michelangelo Pistoletto, oggetti di Paola Navone e Mario Trimarchi. Nel 2021 questa collezione contemporanea si \u00e8 arricchita con un mosaico di Corrado Cagli, sculture di Nino Caruso, Giuliana Cun\u00e9az, Gino Marotta, oggetti di Luigi Caccia Dominioni, Piero Castiglioni, Ferruccio Laviani, Nicol\u00f2 Morales, Mario Nanni, Francesco Rota.\nFauna.\nNella tenuta vivono centinaia di ungulati allo stato brado, soprattutto nelle aree pi\u00f9 remote dove il bosco \u00e8 pi\u00f9 fitto e vetusto. Gruppi consistenti di cinghiali, caprioli, daini e in minor numero cervi scorrazzano in piena libert\u00e0 tra centinaia di ettari a lecceta, pineta, macchia mediterranea alta e bassa e bosco misto che si alternano a radure e praterie naturali. Di grande importanza la popolazione di caprioli, considerati una specie endemica (\"Capreolus capreolus italicus\") di questo territorio, distinta dal \"Capreolus capreolus\" che popola l'arco alpino, l'Appennino settentrionale e l'Abruzzo. Assai significativa anche la popolazione di daini in quanto diretta discendente di quel nucleo di daini che in et\u00e0 medievale, in circostanza ignote, era arrivato a popolare l'Italia centrale dopo che la specie si era completamente estinta dalle Alpi in gi\u00f9 alla fine dell'era glaciale. Oltre agli ungulati abitano il bosco la volpe, il tasso, la martora, l'istrice, la puzzola, il riccio, la faina, il coniglio, la lepre mediterranea e occasionalmente sono stati avvistati anche lupi.\nIn un angolo della tenuta, il presidente Ciampi riserv\u00f2 uno spazio ai cavalli del Reggimento corazzieri dove poter trascorrere convalescenza e pensione.\nI tronchi delle vecchie e maestose querce offrono riparo a diverse specie di picchio, alla ghiandaia, alla civetta, all'allocco e al barbagianni oltre a rapaci notturni e diurni, come la poiana. Le aree boschive allagate, le cosiddette \"piscine\", attirano trampolieri, limicoli e anatidi. Queste le specie stanziali; tra quelle migratorie vanno citati la beccaccia, la tortora, il nibbio bruno e il colombaccio."}
{"id": "2267093", "revid": "22566846", "url": "https://it.wikipedia.org/wiki?curid=2267093", "title": "Piede (moneta)", "text": ""}
{"id": "2267094", "revid": "6923", "url": "https://it.wikipedia.org/wiki?curid=2267094", "title": "Tenuta presidenziale di Castel Porziano", "text": ""}
{"id": "2267096", "revid": "124535672", "url": "https://it.wikipedia.org/wiki?curid=2267096", "title": "Mighty Max (giocattoli)", "text": "Mighty Max \u00e8 la sigla con la quale \u00e8 stata identificata una serie di giocattoli fabbricati nel 1992, nel Regno Unito, dalla ditta Bluebird Toys PLC, concepiti per un giovane pubblico maschile. In Canada e negli Stati Uniti, questa linea venne distribuita dalla \"Irwin Toy Limited\" e dalla Mattel Inc. La linea di giocattoli originale \u00e8 formata da due filoni: la \"Doom Zone\"e le \"Horror Heads\". Le \"Doom Zone\" erano piccoli \"scenari a forma di guscio\", a tema horror, all'interno dei quali erano collocate miniature di creature mostruose e minacciose e, a contraltare, l'eroe principale Max, un giovane ragazzo con i capelli biondi, jeans, t-shirt bianca con una \"M\" rossa sul petto ed un berretto da baseball. Le \"Horror Heads\", pi\u00f9 piccole rispetto alle \"Doom Zone\", contenevano teste di creature mostruose e altre figure in miniatura. Pi\u00f9 tardi venne adattata una serie televisiva e un gioco per la console Super Nintendo.\nStoria.\nLa storia di fondo dei giocattoli era la seguente:\nGiochi 1992.\nQuesta linea di giochi \u00e8 la madre di tutti i gli \"scenari a forma di guscio\" in miniatura per ragazzi. Attualmente nessuna societ\u00e0 pu\u00f2 replicare \"scenari a forma di guscio\" all'interno dei quali vi sono oggetti cos\u00ec piccoli, a causa di sentenze che hanno chiamato in giudizio le societ\u00e0 costruttrici di giocattoli in miniatura, perch\u00e9 i bambini ingoiavano le figurine. Sono state pertanto promulgate nuove leggi che vietano la loro produzione. Se un collezionista volesse iniziare ora una raccolta completa di questa linea, avrebbe molta difficolt\u00e0: sarebbe costretto a spendere molto denaro a causa della rarit\u00e0 di alcuni \"scenari a forma di guscio\". I giocattoli contengono una striscia comica a fumetti sul retro del blister che descrive l'avventura di Max relativa allo specifico \"scenario a forma di guscio\".\nSerie televisiva.\nNel 1993 fu creata una serie animata americana basata sui giocattoli. Dopo essere andata in onda vennero aggiunti nuovi personaggi, tra cui Virgil e Norman e altri playsets basati sugli episodi della serie. La storia sul blister venne di conseguenza revisionata e, grazie alla Marvel UK creata una nuova serie di fumetti. L'aspetto di Max cambi\u00f2 notevolmente: non venne pi\u00f9 ritratto come un bambino, ma come un adolescente, pi\u00f9 alto, con capelli pi\u00f9 lunghi, ed una T-shirt con una grande \"M\" rossa sul petto, simile al suo ritratto visto nella serie di televisione. Le serie precedenti, \"Doom Zone\", \"Horror Heads\" e i \"playsets\" vennero prodotti in funzione della storia originale sostituita con il messaggio:\nGiochi 1993 - 1994.\nDoom Zones (Gusci Orribilosi).\n1993\n1994\nHeroes &amp; Villains (Eroi e Nemici).\nVennero messe in vendita complessivamente, sei \"scenari a forma di guscio\" composti ognuno da sei \"figure\" : ciascuno includeva Mighty Max, Norman, Virgil ed i vari Nemici e Mostri. I primi tre erano formati da figure semplicemente ridipinte provenienti dalle \"Doom Zone\", dalle \"Horror Heads\", e da alcuni dei pi\u00f9 grandi \"scenari a forma di guscio\". Le seconde tre serie, erano composte da figure del tutto nuove nello stile della serie animata. \nMonster Heads.\nGli \"Monster Heads\" era uno \"scenario a forma di guscio\" notevolmente pi\u00f9 piccolo delle \"Horror Heads\", e non si aprivano. Ciascuno di essi possedeva una figura di un mostro o di un nemico, che si incastrava nello \"scenario a forma di guscio\" ed un Max diverso. \nDread Heads (Teste Orribilose).\nLe \"Hairy Heads\" vennero commercializzate solamente nel Regno Unito e in Europa. Negli Stati Uniti, vennero chiamate \"Dread Heads\" e furono commercializzate come bonus con le \"Doom Zones\".\nShrunken Heads (Micro Gusci Orribilosi).\nI pi\u00f9 piccoli playset di Mighty Max, le \"Shrunken Heads\" avevano un piccolo problema: a causa della loro piccola taglia e della mancanza di un mostro o nemico rimovibile, per far scontrare Max. Comunque, le \"Shrunken Heads\" avevano una figura di Max, che, come le \"Monster Heads\", era unica per ciascun \"scenario a forma di guscio\". I primi otto erano originali, mentre i rimanenti otto vennero confezionati in funzione di alcuni episodi della serie televisiva. I primi otto vennero originalmente imballati in set di due, ma pi\u00f9 tardi furono rilasciati su schede separate."}
{"id": "2267101", "revid": "339392", "url": "https://it.wikipedia.org/wiki?curid=2267101", "title": "Nobildonna", "text": ""}
{"id": "2267103", "revid": "104092472", "url": "https://it.wikipedia.org/wiki?curid=2267103", "title": "Tre atti unici", "text": "Tre atti unici \u00e8 uno spettacolo diretto e interpretato da Carmelo Bene, scritto da Marcello Barlocco, \"un folle straordinario\", ed esibito a Genova, al Teatro Eleonora Duse nel maggio 1961. Poco si sa di questo spettacolo, realizzato in un periodo intenso e frenetico della sua attivit\u00e0 teatrale, e lo stesso Carmelo Bene ne accenna brevemente nella sua Vita (e anche nel suo libro Sono apparso alla Madonna) dicendo..."}
{"id": "2267104", "revid": "256896", "url": "https://it.wikipedia.org/wiki?curid=2267104", "title": "Riserva naturale statale Tenuta di Castelporziano", "text": ""}
{"id": "2267105", "revid": "256896", "url": "https://it.wikipedia.org/wiki?curid=2267105", "title": "Tenuta di Castelporziano", "text": ""}
{"id": "2267108", "revid": "1543377", "url": "https://it.wikipedia.org/wiki?curid=2267108", "title": "Stranraer", "text": "Stranraer in (Gaelico scozzese: \"An t-Sr\u00f2n Reamhar\", pronuncia \u0259n\u0334\u032a t\u032a\u027e\u0254\u02d0n \u027e\u00e3\u0169.\u0259\u027e) \u00e8 una citt\u00e0 della Scozia del sud, nella parte occidentale della regione di Dumfries e Galloway e nella contea dello Wigtownshire. Stranraer \u00e8 la seconda pi\u00f9 grande citt\u00e0 (o \"toon\" come la chiamano i suoi abitanti) della regione di Dumfries e Galloway con una popolazione di circa abitanti comprese le aree limitrofe rispetto ai quasi di Annan, la citt\u00e0 pi\u00f9 vicina. \nStranraer \u00e8 un centro amministrativo della parte occidentale (contea del Wigtownshire) della regione di Dumfries e Galloway ed \u00e8 pi\u00f9 nota come porto dei traghetti che connettono la Scozia con Belfast in Irlanda del Nord.\nGli abitanti di Stranraer vengono chiamati \"Clayeholer\" (kle\u026a'h\u0259\u028al-\u0259).\nAttualmente \u00e8 in corso un rinnovamento urbanistico dell'area centromeridionale (comprendente i quartieri di Dick's Hill, Ochtrelure e l'area meridionale della Liddesdale Road nella Gallow Hill).\nGeografia fisica.\nStranraer giace sulle rive del Loch Ryan sul versante nord dell'istmo che congiunge la Rhins of Galloway alla terraferma.\nOrigini del nome.\nGeneralmente si ritiene che il nome derivi dal Gaelico scozzese \"An t-Sr\u00f2n Reamhar\" che significa letteralmente \"naso grosso\", ma che pi\u00f9 prosaicamente potrebbe essere reso con \"ampio promontorio\", ma un'altra interpretazione metterebbe in relazione Reamhar con \"Rerigonium\", un insediamento notato da Tolomeo in questa parte della Britannia.\nStoria.\nXVI - XIX secolo.\nStranraer divenne borgo (\"burgh\" in scozzese) di una baronia nel 1596 e borgo reale (\"royal burgh\" in scozzese) nel 1617. Intorno al 1600, divenne la citt\u00e0-mercato del Wigtownshire occidentale. All'incirca in questo periodo Stranraer fu raggiunta da una strada militare che partiva da Dumfries per avere un pi\u00f9 facile accesso a Portpatrick per i trasporti verso l'Irlanda.\nIl primo porto a Stranraer fu costruito verso la met\u00e0 del 1700, con un successivo sviluppo verso il 1820. L'arrivo della ferrovia da Dumfries nel 1861 fece s\u00ec che Stranraer divenisse definitivamente il maggior porto dell'area. Nel 1862, la linea ferrata venne prolungata per servire direttamente il porto, e venne anche aperto un collegamento con Portpatrick. Qualche tempo dopo, venne costruita una linea ferroviaria settentrionale verso Girvan.\nXX secolo.\nStranraer rimase il principale porto scozzese per i traghetti irlandesi pi\u00f9 o meno per i successivi 150 anni. Il 31 gennaio 1953, 133 persone morirono quando la Princess Victoria affond\u00f2 nei pressi del Belfast Lough dopo che il ponte auto era stato spazzato dal mare in tempesta.\nStranraer e l'area circostante conobbe una notevole attivit\u00e0 durante la seconda guerra mondiale, perch\u00e9 divenne il centro operativo anti-sommergibili. Un gruppo di idrovolanti venne reso operativo in quest'area nel tentativo di rendere sicure le acque del Canale del Nord e la costa sudoccidentale della Scozia. Quasi tutte le importazioni britanniche passarono attraverso queste due aree marine nella loro rotta verso il Clyde o il Mersey. Di fatto, l'idrovolante \"Supermarine Stranraer\" prese il suo nome dalla citt\u00e0. Winston Churchill stesso part\u00ec da Stranraer a bordo di un idrovolante Boeing nella notte del 25 giugno 1942, allorch\u00e9 fece la sua seconda visita di guerra agli Stati Uniti d'America. Churchill trascorse altres\u00ec parte del suo tempo nel vicino \"Knockinaam Lodge\" durante gli anni della guerra.\nStranraer possiede un'attiva Societ\u00e0 di Storia Patria che pubblica lavori sulla storia dell'area commissionati da autori locali.\nMonumenti e luoghi d'interesse.\nIl Castle of St. John \u00e8 una torre d'abitazione medievale, costruita intorno al 1500 dagli Adair di Kilhilt. \u00c8 stata utilizzata come abitazione civile, come tribunale, come prigione, e come guarnigione militare, quest'ultima durante i Killing Times intorno al 1680.\nIl vecchio Municipio, edificato nel 1776, ospita oggi il Museo di Stranraer con le sue collezioni del Wigtownshire dell'Et\u00e0 vittoriana e degli esploratori polari cittadini, John Ross e il nipote James Clark Ross.\nAltre attrazioni turistiche:\nAree di Stranraer.\nI quartieri di Stranraer comprendono:\nIndustria.\nLe principali industrie dell'area sono l'attivit\u00e0 portuale legata ai traghetti, con l'indotto associato, quella turistica e pi\u00f9 tradizionalmente l'allevamento. La Caledonian Cheese Company (propriet\u00e0 della Lactalis) gestisce un grosso caseificio in citt\u00e0 che d\u00e0 lavoro a molte persone. Stranraer \u00e8 la sede del Seriously Strong Cheese.\nMedia.\nIl quotidiano locale, lo \"Stranraer and Wigtownshire Free Press\", ha la redazione e la tipografia in citt\u00e0, in St Andrews Street. La Galloway Gazette copre anche la citt\u00e0 e la regione circostante. Stranraer \u00e8 compresa dell'area televisiva della ITV Border. La pi\u00f9 vicina stazione radio si trova a Belfast, tuttavia, la stazione locale pi\u00f9 vicina si trova a Dumfries. La South West Sound trasmette sui 96,5 FM in citt\u00e0.\nInfrastrutture e trasporti.\nStranraer \u00e8 nota per il suo porto da cui partono i traghetti che connettono la Scozia con Belfast (e precedentemente con Larne) in Irlanda del Nord. Nel 2003 la Stena Line aveva annunciato piani di trasferimento delle sue operazioni nel nuovo porto di Old House Point, a nord di Cairnryan, da condividere con la P&amp;O Ferries. Tuttavia, questi piani sono stati accantonati a causa dell'aumento dei costi, assicurando per il momento a Stranraer il futuro come porto di traghetti.\nTuttavia, la Stena Line, il 5 giugno 2008 ha annunciato il trasferimento delle sue operazioni nel porto di Old House Point affermando per\u00f2 di mantenere separate le sue operazioni da quelle della P&amp;O Ferries.\nA parte la compagnia di navigazione Stena Line, che collega tramite traghetti la citt\u00e0 con Belfast, la stazione ferroviaria \u00e8 il terminal meridionale di una delle linee secondarie della Glasgow South Western Line. I treni appartengono alla First ScotRail e sono diretti giornalmente ad Ayr, Glasgow, e Newcastle.\nLe principali compagnie di pullman gestiscono servizi da Stranraer. La National Express offre un servizio per Londra, mentre la Scottish Citylink (in associazione con la Ulsterbus) gestisce servizi che connettono la HSS Sailings) con Edimburgo.\nI trasporti locali all'interno e intorno alla citt\u00e0 sono forniti dalla Stagecoach Western, e da tre compagnie locali: la James King Coaches, la Irvine e la McCulloch's Coaches.\nIstruzione.\nStranraer possiede cinque scuole primarie:\nLa Stranraer Academy ha anche altre sette scuole primarie associate fuori Stranraer:\nLa citt\u00e0 ha anche una scuola secondaria, la \"Stranraer Academy\". L'Academy \u00e8 un istituto comprensivo costituito da due edifici modernisti del 1960 ed uno ultramoderno. Il nuovo edificio possiede eccellenti strutture per l'educazione fisica. La scuola ha circa 1100 allievi, 90 fra insegnanti e personale di servizio e serve sia la citt\u00e0 che i villaggi circostanti e la popolazione rurale.\nStranraer non possiede istituti scolastici privati.\nIl \"Dumfries and Galloway College\" dispone di un campus in citt\u00e0, in quella che era la sede della Stranraer Academy. Nel 1990 \u00e8 stato costruito il \"John Niven Further Education College\" in Academy Street, al centro della citt\u00e0, ma \u00e8 stato poi assorbito nel \"Dumfries and Galloway College\".\nSanit\u00e0.\nLa \"NHS Dumfries and Galloway\" garantisce i servizi sanitari della citt\u00e0 e nel 2006 \u00e8 stato inaugurato il \"Galloway Community Hospital\" che ha sostituito gli ospedali Garrick e Dalrymple. I medici di famiglia afferiscono al Waverly Medical Centre, adiacente al nuovo ospedale.\nLa citt\u00e0 dispone di svariate case di cura per anziani, la pi\u00f9 grande delle quali \u00e8 la Thorneycroft ai mergini della citt\u00e0 ed \u00e8 gestita dalla compagnia CIC company.\nSport.\nCalcio.\nLa citt\u00e0 \u00e8 sede dello Stranraer Football Club, la squadra di calcio semiprofessionistica locale che gioca allo Stair Park. Nella stagione 2012-2013 milita in Scottish Second Division. Lo Stair Park ospita anche la formazione riserva che compete nella South of Scotland Football League.\nRugby.\nLa squadra di rugby, il Wigtownshire, ha sede in citt\u00e0 e gioca attualmente nella West Regional League Division 2. Gioca nello stadio di London Road, di fronte allo Stair Park.\nAltri sport.\nLo Stair Park ospita anche gare di BMX e skateboard, e sono presenti anche i campi coperti di tennis e netball. La citt\u00e0 dispone inoltre di una piscina, di una sala fitness, di una palestra e di un grande palazzo dello sport, il \"Ryan Leisure Centre\", nonch\u00e9 molti altri campi di calcio, parchi e campi coperti multidisciplinari."}
{"id": "2267111", "revid": "1810027", "url": "https://it.wikipedia.org/wiki?curid=2267111", "title": "Giuseppe Mastroleo", "text": "Biografia.\nScarse e frammentarie sono le notizie storiche su questo artista. Nato a Napoli nel 1676, si form\u00f2 presso la bottega di uno dei maggiori pittori \"napolitani\" dell'epoca, Paolo De Matteis, diventandone uno dei migliori allievi.\nLe opere i Mastroleo, perlopi\u00f9 di dubbia attribuzione poich\u00e9 spesso confuse con quelle del suo maestro, sono sparse tra le chiese della Campania e dell'Italia Meridionale. Le fonti lo dicono anche maestro del pittore spagnolo Jos\u00e9 Luz\u00e1n, famoso per essere stato il primo insegnante artistico del celeberrimo Francisco Goya."}
{"id": "2267112", "revid": "741067", "url": "https://it.wikipedia.org/wiki?curid=2267112", "title": "Venantino Venantini", "text": "Biografia.\nAttore atletico e prestante, ha interpretato oltre 150 film esordendo negli anni cinquanta da comparsa non accreditata in \"Un giorno in pretura\" di Steno, seguita da comparsate nei colossal storici, tra cui \"Ben-Hur\".\nCon i pochi soldi cos\u00ec guadagnati sui set, si trasferisce a Parigi per vivere la sua grande passione per la pittura, effettuando il viaggio verso la capitale francese in una settimana, alla guida di una Lambretta.\nDopo avere rifiutato un ruolo in \"Un maledetto imbroglio\" di Pietro Germi, ha la sua prima grande occasione nel 1961, quando il suo nome compare nei titoli di testa di \"Odissea nuda\", girato da Franco Rossi a Tahiti: rimane per un anno in Polinesia, dove conosce i registi francesi Henri-Georges Clouzot e Andr\u00e9 Cayatte e l'attore americano Marlon Brando.\nTornato successivamente in Europa, interpreta oltre 150 film \u2013 impersonando, soprattutto in Francia, ruoli da \"vilain\" \u2013 tra cui \"Emanuelle nera\", \"Luca il contrabbandiere\", \"Apocalypse domani\" e \"Paura nella citt\u00e0 dei morti viventi\", diretto da registi quali Lucio Fulci, Antonio Margheriti, Joe D'Amato, Carlo Ludovico Bragaglia, Claude Lelouch, Ettore Scola, Luciano Salce, \u00c9douard Molinaro e Umberto Lenzi.\nAttivo anche in diverse produzioni televisive, \u00e8 padre dell'attore Luca Venantini, con cui ha recitato nei film \"Superfantagenio\" (1986) di Bruno Corbucci e \"Giovani e belli\" (1996) di Dino Risi.\nNel 1999, ha vinto il Nastro d'argento per il migliore attore non protagonista assieme agli altri attori nel cast de \"La cena\" di Ettore Scola.\nNel 2009 ha partecipato ad un episodio dei I Cesaroni interpretando Domenico Masetti, padre di Ezio (Max Tortora).\nIl 17 aprile 2018, per il suo compleanno, ha presentato il restauro di \"Paris est toujours Paris\" (Parigi \u00e8 sempre Parigi) al cinema Mac Mahon di Parigi. Diverse personalit\u00e0 sono presenti e hanno supportato questa operazione. Oltre al suo amico e attore Laurent Gerra, possiamo notare il sostegno dell'attrice H\u00e9l\u00e8ne R\u00e9my presente nel film, ma anche del creativo Frederic Fappani von Lothringen, che difende i progetti di trasmissione nella direzione della giovinezza, accreditati nei titoli di coda. di questa nuova versione.\n\u00c8 morto il 9 ottobre 2018 all'ospedale di Viterbo per le conseguenze postoperatorie di un intervento al femore."}
{"id": "2267113", "revid": "1305772", "url": "https://it.wikipedia.org/wiki?curid=2267113", "title": "Filippo Venuti", "text": "Biografia.\nLa sua vita, nonostante le numerose recensioni che hanno interessato alcune sue opere, \u00e8 ancora in parte oscura. Si sa che, dopo essersi laureato in giurisprudenza, si trasfer\u00ec prima a Padova e poi a Venezia, dove insegn\u00f2 privatamente e conobbe un altro umanista toscano, Giovanni Fabrini, con il quale form\u00f2 un sodalizio di volgarizzatori di testi classici. Le loro traduzioni in volgare hanno interessato le opere di Virgilio (occupandosi nel 1575 dell\"'Eneide\", poi collocata, unitamente alle \"Bucoliche\" e alle \"Georgiche\", in un pi\u00f9 volte ristampato volume di opere virgiliane, anche commentate da Carlo Malatesta), di Cicerone, commentando nel 1576 le \"Lettere agli amici\", nonch\u00e9 nel 1587 di Orazio. Dal 1569 fu a Roma.\nLa sua fama \u00e8 legata, in special modo, alla compilazione di un \"Dittionario volgare &amp; latino\" che, presentando una struttura simile a quella precedente operata dal Calepino e dedicato al suo protettore, Filippo Bragadini, riscosse una notevole fortuna fra 1500 e 1600: uscito nel 1561, registr\u00f2, infatti, almeno 19 edizioni fra Venezia, Bologna, Parma, Pavia, Roma e Brescia sino al 1598 (almeno 23 sino al 1614). Fu anche autore del \"Dittionario italiano, e francese\", pubblicato a Genova nel 1614, e del \"Nuouo spicilegio volgare, &amp; latino\", uscito a Venezia nel 1565."}
{"id": "2267116", "revid": "1982", "url": "https://it.wikipedia.org/wiki?curid=2267116", "title": "Villa Floridiana di Napoli", "text": ""}
{"id": "2267120", "revid": "121836", "url": "https://it.wikipedia.org/wiki?curid=2267120", "title": "Don Carlo Stuart", "text": ""}
{"id": "2267121", "revid": "1534511", "url": "https://it.wikipedia.org/wiki?curid=2267121", "title": "Permanente (matematica)", "text": "In matematica, il permanente di una matrice quadrata formula_1 di ordine formula_2, di elementi formula_3 \u00e8 definito come\ndove formula_5 rappresenta una permutazione, ovvero un elemento del gruppo simmetrico formula_6. La definizione ricorda quella molto simile di determinante: ci sono gli stessi addendi, ma con l'unica differenza che nel determinante sono alcuni col segno pi\u00f9 e altri col segno meno, nel permanente sono tutti col segno pi\u00f9. Di fatto, come quest'ultimo, il permanente \u00e8 un caso particolare di immanente, una pi\u00f9 generale operazione su matrici di ordine formula_2.\nAl contrario del determinante, il permanente non ha una semplice interpretazione geometrica. Esso \u00e8 usato principalmente in combinatoria e nello studio dei bosoni.\nPropriet\u00e0.\nConsiderando il permanente come una funzione i cui argomenti sono formula_2 vettori, esso \u00e8 una applicazione multilineare ed \u00e8 simmetrica.\nSia formula_1 una matrice quadrata di ordine formula_2 si ha:\nSe formula_18 e formula_19 sono matrici quadrate di ordine formula_2, allora\ndove formula_22 e formula_23 sono sottoinsiemi di formula_24 che hanno la stessa cardinalit\u00e0 e formula_25 e formula_26 sono i rispettivi complementari in tale insieme.\nD'altra parte la propriet\u00e0 moltiplicativa del determinante non \u00e8 soddisfatta dal permanente. Ad esempio:\nPer il calcolo del permanente \u00e8 valida una formula simile allo sviluppo di Laplace del determinante, in cui tutti i segni dei minori sono positivi. Per esempio, sviluppando lungo la prima colonna la seguente matrice si ha\nmentre sviluppando rispetto all'ultima riga si ha\nApplicazioni.\nIn meccanica quantistica, in sistemi a molti bosoni, il permanente pu\u00f2 essere utilizzato per determinare uno stato completamente simmetrico che descriva una particolare configurazione del sistema, in modo del tutto analogo al determinante di Slater per i sistemi a molti fermioni."}
{"id": "2267125", "revid": "1543377", "url": "https://it.wikipedia.org/wiki?curid=2267125", "title": "Valencia Club de F\u00fatbol 1919-1920", "text": "La pagina racchiude la rosa del Valencia nella stagione 1919-20."}
{"id": "2267128", "revid": "1543377", "url": "https://it.wikipedia.org/wiki?curid=2267128", "title": "Iperinflazione nello Zimbabwe", "text": "L'iperinflazione nello Zimbabwe persevera dai primi anni 2000, poco dopo la confisca dei terreni agricoli posseduti dai bianchi e il ripudio dei debiti nei confronti del Fondo Monetario Internazionale. Dati del 14 novembre 2008 stimano il tasso d'inflazione annuo dello Zimbabwe pari a 89\u00a0700 miliardi di miliardi (89,7\u00d71021) di punti percentuali.\nPer cercare di stabilizzare l'economia, nell'aprile 2009 il governo ha smesso di stampare dollari zimbabwiani adottando come valute di riferimento il rand sudafricano e il dollaro statunitense. \nNel giugno 2019, il governo ha annunciato la reintroduzione dei dollari zimbabwiani e la contemporanea cessazione dal corso legale di valuta straniera. L'inflazione, a luglio 2019, si \u00e8 incrementata ulteriormente del 175%.\nContesto storico.\nIl 18 aprile 1980, quando dalla colonia inglese della Rhodesia nacque la nuova repubblica indipendente dello Zimbabwe, il dollaro rhodesiano fu sostituito dal dollaro zimbabwiano alla pari.\nIl dollaro zimbabwiano aveva valore pari a circa 1,59 USD. Dall'introduzione delle riforme terriere nei primi anni novanta, l'iperinflazione e il collasso dell'economia del paese hanno causato la violenta svalutazione del dollaro zimbabwiano. I critici del presidente Robert Mugabe incolpano le sue politiche di riforma terriera focalizzate sulla requisizione delle terre dagli agricoltori bianchi per redistribuirle ai neri; essi sostengono che la ragione principale del crollo verticale della produzione di cibo \u00e8 che i nuovi proprietari mancano delle competenze o dei mezzi per coltivare con produttivit\u00e0; in particolare \u00e8 stata distrutta la produzione del tabacco, che da sola costituiva un terzo degli introiti dell'esportazione. Tuttavia, il governo (espressione del partito ZANU-PF) e i suoi sostenitori affermano che questo collasso economico sia una conseguenza delle sanzioni internazionali indirizzate a colpire un numero ristretto di ministri e di societ\u00e0 fedeli al governo, come la legge per il ripristino dell'economia e della democrazia nello Zimbabwe (\"Zimbabwe Democracy and Economic Recovery Act\" - ZDERA) approvata nel 2001 dagli Stati Uniti, e altri provvedimenti approvati dall'Unione europea e dall'Australia, che loro ritengono illegali e sostengono siano direttamente dannosi per l'economia.\nCause.\nLe cause dell'iperinflazione sono da rinvenire nella creazione di moneta operata dal governo Mugabe per finanziare sia le riforme sia la seconda guerra congolese in particolare erogando alti salari ai militari e agli ufficiali. L'intervento dello Zimbabwe nella seconda guerra del Congo, a fianco dell'esercito governativo, cost\u00f2 alla nazione svariati milioni di dollari mensili, a causa degli alti stipendi delle truppe; il Fondo Monetario Internazionale stima che le spese militari dello Zimbabwe ammontavano a 1.000.000 di dollari giornalieri.. L'intento di Mugabe era di impossessarsi delle miniere di diamanti congolesi, che erano in mano ai ribelli, e per procurarsi i necessari fondi, continu\u00f2 la stampa di denaro. Il Congo, per ripagare lo Zimbabwe dell'aiuto fornito, offr\u00ec lingotti d'oro e diamanti, che furono tuttavia intascati da membri del governo e dell'esercito.\nQuesti fattori fecero s\u00ec inoltre che la popolazione, vedendo il valore del denaro abbassarsi sempre pi\u00f9, perdesse la fiducia nella valuta, contribuendo all'aumento dell'inflazione. Questi avvenimenti, oltre al fatto che i negozianti facessero costare meno i prodotti se pagati con valuta straniera, causarono anche un enorme sviluppo del mercato nero.\nInizio del XXI secolo.\nAll'inizio del XXI secolo il paese cominci\u00f2 a sperimentare l'iperinflazione. L'inflazione raggiunse il 623% nel gennaio 2004, quindi torn\u00f2 a valori inferiori (seppur sempre a tre cifre).\n2006.\nIl 16 febbraio 2006 il governatore della Banca Centrale dello Zimbabwe, Gideon Gono, annunci\u00f2 che il governo aveva stampato 20\u00a0500 miliardi di dollari al fine di comprare valuta estera per saldare gli arretrati al Fondo Monetario Internazionale.\nAll'inizio di maggio 2006 il governo dello Zimbabwe annunci\u00f2 che avrebbero prodotto ulteriori 60\u00a0000 miliardi di dollari. La valuta aggiuntiva era necessaria per finanziare i recenti aumenti salariali concessi a soldati e poliziotti (300%) e agli altri dipendenti pubblici (200%). Tali spese non erano tra quelle previste per il corrente anno fiscale, e il governo non disse da dove sarebbero arrivati i fondi necessari per finanziarle.\nNell'agosto 2006 il governo dello Zimbabwe introdusse una nuova valuta, invitando i cittadini a convertire le vecchie banconote; la nuova moneta (emessa dalla banca centrale) aveva rimosso tre zeri. La maggioranza degli analisti finanziari rimase scettica e afferm\u00f2 che la nuova valuta non avrebbe fornito sollievo dall'inflazione record.\n2007.\nNel mese di febbraio 2007 la banca centrale dichiar\u00f2 l'inflazione \"illegale\", vietando qualsiasi aumento sui prezzi di determinati beni di prima necessit\u00e0 tra il 1\u00ba marzo e il 30 giugno 2007. I dirigenti di alcune imprese locali furono arrestati con l'accusa di aver aumentato i prezzi dei loro prodotti. Tali misure, frequentemente tentate durante altri episodi di iperinflazione, si sono sempre dimostrate fallimentari.\nNel marzo 2007 l'inflazione raggiunse un nuovo picco a 1\u00a0730%, e a giugno il governo rese pubblico il dato del 7\u00a0638%. Le previsioni per l'inflazione annuale spaziavano dal 3\u00a0000% (secondo l'FMI) all'8\u00a0000%. Nei fatti, l'inflazione quel mese arriv\u00f2 all'11\u00a0000% da una prima stima a 9\u00a0000%. L'ambasciatore degli Stati Uniti nello Zimbabwe, Christopher Dell, afferm\u00f2 che l'inflazione avrebbe potuto raggiungere il livello di 1,5 milioni percento entro la fine dell'anno, sebbene l'FMI stimasse un tasso pari \"solo\" al 115\u00a0000% per il mese di dicembre 2007 e al 150\u00a0000% per il gennaio 2008. Il governo introdusse una banconota da 200\u00a0000 dollari, mentre diventavano sempre pi\u00f9 frequenti gli episodi di estrema penuria di generi alimentari di base, di benzina e di forniture sanitarie. Il governo istitu\u00ec un congelamento semestrale degli stipendi il 1\u00ba settembre 2007.\n2008.\nLa banca centrale emise una banconota da 10 milioni di dollari nel gennaio 2008, di valore pari a circa 4 USD. L'inflazione nello Zimbabwe raggiunse il picco record di 26\u00a0470,8 punti percentuali mentre l'economia si contraeva del 6%, come affermato dalla banca centrale.\nNell'aprile 2008 la banca centrale emise una banconota da 50 milioni di dollari, di valore pari a circa 1,20 USD. Nel maggio 2008 la banca centrale emise banconote, o meglio \"assegni al portatore\", da 100 e 250 milioni di dollari. Nel frattempo l'inflazione si stimava fosse arrivata al 165\u00a0000% con alcuni rapporti non confermati che ponevano il dato al 400\u00a0000%. Dieci giorni dopo furono emesse nuove banconote da 500 milioni di dollari (di valore pari a circa 2 USD). L'ambasciatore statunitense a Harare predisse che l'inflazione avrebbe raggiunto il livello di 1,5 milioni di punti percentuali entro la fine del 2008.\nAll'inizio del mese di luglio i dati ufficiali ponevano il tasso d'inflazione al 355\u00a0000%, mentre alcuni analisti indipendenti stimavano fosse pari a 8,5 milioni di punti percentuali. Il 4 luglio 2008, alle ore 17.00, una bottiglia di birra costava 100 miliardi di dollari, ma un'ora pi\u00f9 tardi, il prezzo era gi\u00e0 salito a 150 miliardi. Il 15 luglio 2008 i giornali pubblicarono inoltre la notizia che le presse di stampa stavano esaurendo la carta per stampare la valuta e c'era il timore che, a causa delle preoccupazioni inerenti al rispetto dei diritti umani, la Germania interrompesse la fornitura di carta e di licenze software necessarie per creare i disegni per banconote di tagli sempre superiori. Il 16 luglio il tasso ufficiale d'inflazione riportato dalla Banca Centrale fu di 2,2 milioni di punti percentuali. Il 19 luglio 2008 la banca centrale annunci\u00f2 il progetto relativo all'introduzione di una banconota da 100 miliardi di dollari.\nIl 30 luglio 2008 il governatore della banca centrale, Gideon Gono, annunci\u00f2 che il dollaro dello Zimbabwe sarebbe stato ridenominato mediante la rimozione di 10 zeri, con effetto dal 1\u00ba agosto 2008. 10 miliardi di vecchi dollari sarebbero diventati pari a un nuovo dollaro dopo la ridenominazione. Il 19 agosto 2008 i dati ufficiali annunciati per il mese di giugno stimarono l'inflazione superiore all'11\u00a0250\u00a0000% (che significa il raddoppio dei prezzi ogni 22 giorni). I dati diffusi dall'Ufficio Centrale di Statistica posero l'inflazione annuale dello Zimbabwe a 11,2 milioni per cento per il mese di giugno 2008 e a 231 milioni per cento per il mese di luglio 2008. Steve Hanke, ricercatore del \"Cato Institute\", pubblic\u00f2 un documento in cui stimava il tasso d'inflazione annualizzato dello Zimbabwe pari a 89\u00a0700 miliardi di miliardi di punti percentuali alla data del 14 novembre 2008; dai suoi calcoli, tra il 24 ottobre e il 14 novembre, i prezzi nello Zimbabwe erano cresciuti con un fattore moltiplicativo di 170-200 alla settimana.\nIl 6 dicembre 2008 la Banca Centrale dello Zimbabwe annunci\u00f2 il progetto di introdurre la banconota da 200 milioni di dollari, trascorsi solo pochi giorni dall'introduzione di quella da 100 milioni. Anche con la circolazione di entrambe le nuove banconote in mezzo alla trincerata iperinflazione, la banca centrale lasci\u00f2 immutato il limite sui prelievi giornalieri di contante a 500\u00a0000 dollari, pari a circa 0,25 USD.\n2009.\nAlla fine del dicembre 2008 e all'inizio del gennaio 2009 l'utilizzo di valuta straniera come mezzo di scambio comune era diventato tanto pi\u00f9 diffuso quanto meno beni e servizi venivano offerti in valuta locale. Allo scopo di aiutare i settori in difficolt\u00e0, a causa della carenza cronica di valuta straniera, soprattutto in merito all'importazione di beni e pezzi di ricambio, la banca centrale autorizz\u00f2 circa mille esercizi commerciali a vendere prodotti in valuta straniera.\nIl 12 gennaio 2009 venne introdotta la banconota da 50 miliardi di dollari. Il 16 gennaio 2009 furono annunciati i progetti in merito all'imminente emissione di banconote da 10, 20, 50 e 100\u00a0000 miliardi di dollari. Quest'ultima aveva un valore che, al momento dell'annuncio, era pari a circa 30 USD, ma che si supponeva si sarebbe volatilizzato velocemente. Tra l'altro tali progetti aprivano una lacuna nella serie di tagli delle banconote, non essendocene nessuna nell'ordine di 100 o 1\u00a0000 miliardi di dollari. Ci vorrebbero infatti 200 banconote da 50 miliardi per ottenere lo stesso valore della banconota da 10\u00a0000 miliardi, la pi\u00f9 prossima tra quelle di valore superiore.\nIl 29 gennaio, nello sforzo di contrastare l'incontrollabile inflazione del proprio paese, il Ministro delle Finanze, Patrick Chinamasa, annunci\u00f2 che le societ\u00e0 e gli individui sarebbero stati autorizzati da quel momento a utilizzare, insieme al dollaro zimbabwiano, anche altre e pi\u00f9 stabili valute (come, ad esempio, il rand sudafricano) per condurre i propri affari. Sebbene solo alle societ\u00e0 autorizzate fosse permesso accettare valute straniere, questo era ormai diventato pratica comune. Infatti, secondo la popolazione locale, anche i venditori ambulanti rifiutavano la valuta nazionale.\nIn febbraio il governo rivalut\u00f2 il dollaro. Un nuovo dollaro era pari a mille miliardi di quelli vecchi. Questa mossa ha portato a 25 il numero degli zeri rimossi durante il periodo di iperinflazione.\nIn marzo un quotidiano indipendente edito dai giornalisti zimbabwiani esiliati e conosciuto come \"The Zimbabwean\" ha intrapreso una campagna a Johannesburg, in Sudafrica, al fine di protestare contro un pesante dazio all'importazione con cui \u00e8 stato preso di mira dal governo espressione del partito ZANU-PF. Banconote dello Zimbabwe dal valore facciale enorme sono state distribuite gratuitamente a motociclisti e pedoni. Le banconote senza valore sono state usate anche per ricoprire muri e tabelloni per le affissioni - tutte stampate con slogan come \"\u00e8 pi\u00f9 economico stampare questo sulle banconote\" e \"combatti il regime che ha rovinato una nazione\".\nSoluzioni.\nManovre governative.\nGeneralmente un'iperinflazione pu\u00f2 essere arrestata nel giro di pochi mesi se il governo prende le misure necessarie a fermare la svalutazione. Nella maggior parte dei casi, un governo pu\u00f2 limitarsi, semplicemente, a cessare la stampa della cartamoneta in eccesso, ma, nel caso dello Zimbabwe, \u00e8 stato fatto trascorrere troppo tempo, e non \u00e8 pi\u00f9 possibile risolvere il problema in questa maniera: l'iperinflazione, infatti, \u00e8 durata oltre 5 anni.\nCambio di valuta.\nUn'altra soluzione comunemente usata \u00e8 quella di abbandonare la moneta utilizzata fino a quel momento, per adottarne una nuova e pi\u00f9 stabile. Lo Zimbabwe, infatti, potrebbe acquistare un certo numero di monete pi\u00f9 stabili (per esempio il dollaro statunitense, l'euro o il rand sudafricano) e utilizzarle come nuova valuta. Non \u00e8 rilevante quale sia la moneta ufficiale perch\u00e9 la gente \u00e8 libera di decidere, di comune accordo, quale valuta sia meglio usare per condurre una certa attivit\u00e0 commerciale o industriale. Ma, in realt\u00e0, la moneta ufficiale tende sempre a prevalere sulle altre, anche se la gente ha la facolt\u00e0 di decidere quale usare. Ci sono vantaggi e svantaggi nell'adozione di una nuova moneta, ma - tra quelle elencate sopra - il dollaro statunitense era quella pi\u00f9 forte, stabile e facile da cambiare.\nAdesione alla Rand Zone.\nUn altro modo per fermare l'inflazione per lo Zimbabwe \u00e8 quello di aderire alla speciale zona monetaria conosciuta con il nome di Rand Zone, come hanno gi\u00e0 fatto eSwatini, Lesotho e Namibia. La \"Rand Zone\" \u00e8 un gruppo formato da Paesi che utilizzano una stessa valuta (in questo caso il rand sudafricano) al fine di migliorare la stabilit\u00e0 dell'economia. L'adesione alla Rand Zone potrebbe consentire allo Zimbabwe di rilanciare l'economia dopo l'iperinflazione.\nAltre soluzioni.\nNei primi mesi del 2011 \u00e8 fallito il tentativo di trovare un accordo sull'utilizzo del dollaro statunitense come unica moneta e l'economia del Paese \u00e8 tuttora in crisi."}
{"id": "2267129", "revid": "599013", "url": "https://it.wikipedia.org/wiki?curid=2267129", "title": "Sebastian Jung", "text": "Statistiche.\nPresenze e reti nei club.\n\"Statistiche aggiornate all'11 aprile 2016.\""}
{"id": "2267130", "revid": "729019", "url": "https://it.wikipedia.org/wiki?curid=2267130", "title": "Meetup", "text": "Meetup (o Meetup.com) \u00e8 un servizio di rete sociale che ha lo scopo di facilitare l'incontro di gruppi di persone in varie localit\u00e0 del mondo. Meetup consente ai membri di trovare e unirsi a gruppi creati attorno a un comune interesse, come la politica, i libri, i giochi ecc.\nL'utente pu\u00f2 inserire la localit\u00e0 del proprio domicilio/residenza e l'argomento di proprio interesse per visualizzare i gruppi legati a quella localit\u00e0 e argomento.\nFondamentale, per la formazione di questo social network, \u00e8 stato l'attacco al World Trade Center di New York, l'11 settembre 2001. Il cofondatore Scott Heiferman ha dichiarato pubblicamente che il modo in cui la gente di New York si \u00e8 riunita a seguito di tale evento traumatico lo ha ispirato a utilizzare Internet per rendere pi\u00f9 facile per le persone connettersi con gli sconosciuti della loro comunit\u00e0.\nIn Italia \u00e8 diventato famoso dal 2005 quando \u00e8 stato scelto dalle comunit\u00e0 simpatizzanti per Beppe Grillo presenti in tutte le citt\u00e0, molte delle quali sparse anche per il mondo."}
{"id": "2267138", "revid": "2043648", "url": "https://it.wikipedia.org/wiki?curid=2267138", "title": "William Henry Bragg", "text": "Biografia.\nIl campo di ricerca di Bragg erano i raggi X. Assieme a suo figlio, William Lawrence Bragg, ha realizzato il primo spettroscopio ai raggi X dando il via ad una nuova scienza per lo studio della struttura cristallina; nel 1913 enunciarono la Legge di Bragg, che permette di determinare la posizione degli atomi in un reticolo cristallino studiando la diffrazione dei raggi X. Per questi studi padre e figlio hanno ricevuto il Premio Nobel per la fisica nel 1915.\nQuello stesso anno \u00e8 diventato professore di fisica all'University College di Londra ma non inizi\u00f2 ad insegnare prima della fine della Grande guerra. Dopo la guerra ha continuato i suoi studi di analisi dei cristalli."}
{"id": "2267144", "revid": "22356", "url": "https://it.wikipedia.org/wiki?curid=2267144", "title": "Mastodonsauridae", "text": ""}
{"id": "2267148", "revid": "161374", "url": "https://it.wikipedia.org/wiki?curid=2267148", "title": "Sk\u00ebnderbeu Kor\u00e7\u00eb", "text": ""}
{"id": "2267149", "revid": "161374", "url": "https://it.wikipedia.org/wiki?curid=2267149", "title": "Puna Tirana", "text": ""}
{"id": "2267150", "revid": "106908", "url": "https://it.wikipedia.org/wiki?curid=2267150", "title": "Duca di Richmond", "text": "Il titolo Duca di Richmond prende il nome da Richmond e il suo distretto circostante di Richmondshire, fu creato tre volte fra i Pari d'Inghilterra per i membri delle famiglie reali dei Tudor e Stuart. La linea attuale e il titolo fu creato nel 1675 per Charles Lennox, figlio illegittimo di re Carlo II d'Inghilterra ed una nobildonna bretone di nome Louise de K\u00e9rouaille.\nI titoli sussidiari sono: Conte di March (creato nel 1675), Conte di Darnley (1675), Conte di Kinrara (1876), Barone Settrington, di Settrington nella Contea di York (1675), e Lord Torbolton (1675). I titoli \"Conte di March\" e \"Barone Settrington\" furono creati fra i Pari d'Inghilterra insieme con il Ducato di Richmond. I titoli \"Conte di Darnley\" e \"Lord Torbolton\" furono creati fra i Pari di Scozia insieme con il Ducato di Lennox. Infine, il titolo \"Conte di Kinrara\" fu creato fra i Pari del Regno Unito con il Ducato di Gordon. Il figlio maggiore del Duca utilizza il titolo di cortesia \"Conte di March e Kinrara\". Prima della creazione del Ducato di Gordon, il titolo di cortesia utilizzato era \"Conte di March\".\nStoria.\nOrigini.\nIl ducato fu creato prima (come Duca di Richmond e Somerset) per Henry FitzRoy, il figlio illegittimo di Enrico VIII (della dinastia Tudor) avuto da Elizabeth Blount. In seguito alla sua morte senza figli nel 1536 si estinse.\nXVII secolo.\nLudovic Stuart, secondo duca di Lennox (1574\u20131624), che deteneva anche altri titoli fra i Pari di Scozia, fu creato Conte di Richmond nel 1613 e Duca di Richmond nel 1623 come membro della linea di Lennox (non diversamente dallo stesso re Giacomo) nella Casata degli Stuart. Questo titolo si estinse alla sua morte nel 1624, ma le onorificenze scozzesi devolsero al fratello Esm\u00e9, conte di March. Il figlio di Esm\u00e9, James, quarto duca di Lennox (1612\u20131655), fu creato Duca di Richmond nel 1641, i due ducati diventarono nuovamente uniti. Nel 1672, con la morte del nipote di James Charles, III duca di Richmond e VI duca di Lennox, entrambi i titoli si estinsero nuovamente.\nXVIII secolo.\nLa quarta creazione fu nell'agosto 1675, quando Carlo II concesse il titolo a Charles Lennox, suo figlio illegittimo avuto da Louise de K\u00e9rouaille, duchessa di Portsmouth. Charles Lennox fu ulteriormente creato Duca di Lennox un mese dopo. Il figlio di Charles anch'egli di nome Charles, successe al titolo francese di Duca d'Aubigny (di Aubigny-sur-N\u00e8re) alla morte di sua nonna nel 1734.\nXIX secolo.\nIl VI Duca di Richmond e Lennox fu nominato Duca di Gordon (vedere Clan Gordon) nel 1876. Quindi, il Duca detiene tre (quattro, se la pretesa Aubigny francese \u00e8 accolta) ducati, pi\u00f9 di ogni altro pari nel regno. I Duchi di Richmond, Lennox e Gordon sono normalmente designati \"Duca di Richmond e Gordon\". Prima della creazione del Ducato di Gordon erano designati \"Duca di Richmond e Lennox\".\nSede.\nLa sede della famiglia \u00e8 Goodwood House nelle vicinanze di Chichester nel West Sussex.\nQuesta casa di campagna inglese, che risale all'epoca di Giacomo I d'Inghilterra (poi ampliata nel XVIII secolo), fu la residenza di Charles Lennox, I duca di Richmond e figlio illegittimo di Carlo II Stuart. Gli eleganti interni in stile Regency sono arricchiti da mobili francesi, interessanti arazzi (Tapestry Drawing Room) e porcellane. Vi si trova, inoltre, tra le altre cose, il ritratto di Frances Teresa Stewart (il modello della Britannia riprodotta sulle monete) realizzato da Sir Peter Lely."}
{"id": "2267152", "revid": "1654832", "url": "https://it.wikipedia.org/wiki?curid=2267152", "title": "Andrea Sartoretti (attore)", "text": "Biografia.\nNato a New York, negli Stati Uniti, da genitori italiani, cresce dapprima in Francia, per poi stabilirsi a Roma con la famiglia, dove tuttora risiede.\nAttore di teatro, cinema e televisione, nel 1998 \u00e8 protagonista del film \"Piccole anime\", per la regia di Giacomo Ciarrapico; sempre per la regia di Ciarrapico nel 2003 \u00e8 protagonista del film \"Eccomi qua\" a cui fanno seguito, tra gli altri, \"Piovono mucche\" (2003), per la regia di Luca Vendruscolo, dove \u00e8 tra i protagonisti con il ruolo di \"Pallino\", e \"Passo a due\" (2005), di Andrea Barzini, dove \u00e8 tra i protagonisti accanto a Laura Chiatti. Sempre nel 2005 fa una comparsata in una sequenza ambientata a Roma della pellicola internazionale \"\" per la regia di J. J. Abrams con Tom Cruise e Jonathan Rhys Meyers.\nPer la televisione \u00e8 ricordato soprattutto per le tre stagioni della serie TV targata Fox Italia \"Boris\" (2007-2010), a cui hanno lavorato congiuntamente da sceneggiatori Giacomo Ciarrapico, Mattia Torre e Luca Vendruscolo (con i quali aveva alle sue spalle gi\u00e0 delle collaborazioni), dove impersona uno dei tre strapagati sceneggiatori \"cani\" che lavorano alla fiction su cui verte la trama della serie, e le due stagioni di \"Romanzo criminale - La serie\", basata sulle vicende della realmente esistita Banda della Magliana e liberamente tratta dal romanzo omonimo di Giancarlo De Cataldo, trasmessa da Sky Italia per la regia di Stefano Sollima, dove invece ha vestito i panni del Bufalo, personaggio ispirato a uno dei boss della banda Marcello Colafigli, che gli ha dato grandissima notoriet\u00e0 presso il grande pubblico. Nel 2009 \u00e8 sul grande schermo con \"Feisbum! Il film\", pellicola in otto episodi ispirata al social network Facebook.\nNel 2011 torna al cinema con \"Boris - Il film\" per la regia di Giacomo Ciarrapico, Mattia Torre e Luca Vendruscolo, riprendendovi il ruolo che ricopriva nella serie. Nel 2012 \u00e8 ancora al cinema con il film \"ACAB - All Cops Are Bastards\" sempre per la regia di Stefano Sollima, dov'\u00e8 tra i protagonisti accanto a Pierfrancesco Favino, Marco Giallini e Filippo Nigro. Dal 2012 al 2013 \u00e8 tra i protagonisti della quarta e quinta stagione della serie TV \"Squadra antimafia - Palermo oggi\" dove interpreta il ruolo del mafioso Dante Mezzanotte.\nNel 2013 partecipa al film \"Wax\" di Lorenzo Corvino, che lo vede recitare al fianco dell'attore internazionale Rutger Hauer.\nNel 2014 \u00e8 impegnato nelle riprese della miniserie TV \"Il bosco\", per la regia di Eros Puglielli, e al cinema nuovamente con il trio Ciarrapico-Torre-Vendruscolo nella commedia \"Ogni maledetto Natale\" e con Gianfrancesco Lazotti nel film \"La notte \u00e8 piccola per noi\", che per\u00f2 verr\u00e0 distribuito nelle sale soltanto nella primavera del 2019.\nNell'aprile del 2015 \u00e8 impegnato sul set della nuova serie \"Fuoco amico TF45 - Eroe per amore\", dove \u00e8 protagonista assieme a Raoul Bova.\nL'11 novembre del 2015 \u00e8 uscito il video della canzone \"Devil May Cry\" di MadMan, nel quale Andrea \u00e8 il protagonista.\nNel 2016 \u00e8 protagonista del film \"Monte\", presentato fuori concorso nella selezione ufficiale alla 73\u00aa Mostra internazionale d'arte cinematografica di Venezia e vincitore del Premio Jaeger-LeCoultre Glory to the Filmmaker di questa edizione, per il quale gli \u00e8 stato assegnato anche un Premio Speciale ai Nastri d'argento 2017 per l'interpretazione.\nOltre a Venezia e altri festival internazionali, ottiene due importanti riconoscimenti internazionali, venendo proiettato in Francia al Centre Georges Pompidou di Parigi e negli Stati Uniti d'America nella prestigiosa rassegna cinematografica del MOMA, il Museo d'Arte Moderna di New York, \"The Contenders\" che seleziona ogni anno tra tutti i titoli mondiali \"i film destinati a resistere alla prova del tempo, a diventare dei classici di culto, opere d'arte cinematografica meritevoli di far parte della storia del cinema.\" \nNel 2018, per la televisione lo vediamo accanto a Virginia Raffaele nelle serie umoristica \"Come quando fuori piove\", diretta da Fabio Mollo. \nPer il cinema interpreta l'eroe italiano Luigi Rizzo nel film a lui dedicato \"Il destino degli uomini\" per la regia di Leonardo Tiberi ed \u00e8 tra i protagonisti del film \"Nevermind\", ritorno al cinema surreale di Eros Puglielli e in concorso alla Festa del Cinema di Roma nella sezione Alice nella Citt\u00e0, oltrech\u00e9 vincitore del Premio del Pubblico al Fantafestival.\nNel 2019 \u00e8 protagonista al cinema insieme a Libero De Rienzo nel film opera prima di Marco Bocci \"A Tor Bella Monaca non piove mai\", e partecipa poi al film \"Figli\" per la regia di Giuseppe Bonito e scritto da Mattia Torre, oltre al fatto d'entrare a far parte del cast principale della serie TV \"Io ti cercher\u00f2\" di Gianluca Maria Tavarelli."}
{"id": "2267153", "revid": "1571097", "url": "https://it.wikipedia.org/wiki?curid=2267153", "title": "Minimalismi", "text": "Minimalismi \u00e8 un singolo del gruppo musicale italiano Zero Assoluto, il terzo estratto dal primo album in studio \"Scendi\" e pubblicato nel 2004.\nVideo musicale.\nIl videoclip \u00e8 stato pubblicato sul canale YouTube del duo."}
{"id": "2267157", "revid": "339392", "url": "https://it.wikipedia.org/wiki?curid=2267157", "title": "Asram", "text": ""}
{"id": "2267159", "revid": "115461395", "url": "https://it.wikipedia.org/wiki?curid=2267159", "title": "Kalibak", "text": "Kalibak \u00e8 un personaggio immaginario, una divinit\u00e0 e super criminale della DC Comics. Creato da Jack Kirby, il personaggio fece la sua comparsa in \"New Gods\" numero 1 (Febbraio 1971). Kalibak \u00e8 il primogenito di Darkseid e uno dei principali nemici di Superman e la Justice League of America.\nBiografia del personaggio.\nKalibak \u00e8 il primogenito di Darkseid e Suli. Sua madre Suli viene uccisa da Desaad, agendo sotto ordine della nonna di Kalibak, la Regina Heggra. Kalibak divenne un guerriero leggendario, e spesso funge da comandante in seconda di Darkseid. Dopo che Darkseid ruppe il patto di pace con la Nuova Genesi, il pianeta rivale di Apokolips, aiut\u00f2 suo padre nella battaglia conseguente.\nKalibak viene spesso raffigurato contro Orion, e dopo numerosi scontri vennero a sapere di essere fratellastri. Questo aliment\u00f2 la rabbia di Kalibak verso Orion, per il fatto che Darkseid lo valutava di pi\u00f9. A differenza di Orion, Kalibak segretamente agognava l'amore di suo padre, e fu mostrato un suo lato gentile completamente sommerso dalla sua bruttezza esteriore, che lui costantemente tenne nascosto, perch\u00e9 avrebbe potuto essere una debolezza su Apokolips, e soggetto di gravi punizioni. Da parte sua, Darkseid \u00e8 molto pi\u00f9 indulgente verso i fallimenti di Kalibak pi\u00f9 di quanto lo sia verso quelli dei suoi servi\u00a0\u2013 dopo averlo ucciso, lo riporta in vita; ci\u00f2 \u00e8 implicito in quanto il suo primogenito \u00e8 la persona pi\u00f9 amata da Darkseid.\nAd un certo punto, Kalibak si sent\u00ec disperato abbastanza da sfidare Orion senza il consenso di Darkseid. I piani di Kalibak fallirono, e uccise il suo complice Desaad, per coprire le tracce. Darkseid non fu contento quando lo scopr\u00ec, e ridusse suo figlio ad un mucchio di cenere. Dopo un po' di tempo, Darkseid lo resuscit\u00f2, sperando che avesse imparato la lezione.\nKalibak pass\u00f2 un po' di tempo nelle prigioni di Apokolips, su ordine di Darkseid. In \"Orion\" numero 1 (Giugno 2000), Darkseid si trovava sulla Terra quando Orion invase Apokolips. Justeen, un servo di Desaad, liber\u00f2 Kalibak dalla sua prigionia per farlo battere di nuovo contro Orion. Kalibak venne rapidamente sottomesso, ma non gli import\u00f2 molto se Orion part\u00ec per battersi con Darkseid e Kalibak sper\u00f2 di riottenere i suoi poteri.\nDurante il grande incidente universale Genesi, le forze di Apokolips, Kalibak incluso, invasero la Terra. In \"Young Heroes in Love\" numero 5, Kalibak e la sua piccola squadra di parademoni vengono sconfitti dal leader dei Young Heroes, il telecinetico e telepatico Hard Drive.\nKalibak viene ucciso da suo zio, Infinity-Man, che uccise i residenti di Apokolips e Nuova Genesi come agente del Source Wall, in \"Death of the New Gods\".\nIn \"Crisi infinita\", il nuovo Quinto Mondo e la versione umana di Kalibak compaiono a fianco di Darkseid apparentemente in una nuova forma insieme a suo padre e all'umano Kanto. Questa versione viene sostituita da una versione pi\u00f9 somigliante a una tigre, costruita da Simyan e Mokkari. Egli guida una squadra di soldati tigre contro gli eroi in Bl\u00fcdheaven, ma viene ucciso in battaglia da Rosso Boccalarga, e prima di morire implor\u00f2 i suoi soldati di aiutarlo, ma essi si rifiutarono in quanto seguivano solo i forti. Alla fine si inginocchiarono a Boccalarga quando Kalibak mor\u00ec.\nPoteri e abilit\u00e0.\nIn termini di pura forza fisica, Kalibak \u00e8 uno dei personaggi pi\u00f9 potenti di tutto l'universo DC Comics.\nKalibak ha forza, resistenza, velocit\u00e0, agilit\u00e0 e riflessi sovrumani, una totale immunit\u00e0 a qualunque tipo di malattia e la capacit\u00e0 di sopravvivere senza dover soddisfare i normali bisogni fisiologici di un essere umano, come respirare, nutrirsi e dormire.\nLa sua potenza \u00e8 tale da permettergli di tener tranquillamente testa agli esseri pi\u00f9 fisicamente dotati della DC (come Superman, Frankeistein, Orion, Atlas ecc.). Solo l'essere pi\u00f9 forte fisicamente dell'Universo DC, il mostro grigio Doomsday, \u00e8 riuscito a batterlo facilmente.Kalibak \u00e8 spesso armato di un Beta-Club, un'arma che proietta fasci di luce o raggi di fuoco e lascia le vittime in dolori agonizzanti."}
{"id": "2267160", "revid": "6923", "url": "https://it.wikipedia.org/wiki?curid=2267160", "title": "Referendum abrogativi in Italia del 2009", "text": "I referendum abrogativi in Italia del 2009 si tennero il 21 e il 22 giugno, contestualmente ai ballottaggi per le elezioni amministrative, ed ebbero a oggetto tre distinti quesiti, diretti ad abrogare specifiche disposizioni della legge elettorale (contenuta nella \nlegge 21 dicembre 2005, n. 270, recante \"Modifiche alle norme per l'elezione della Camera dei deputati e del Senato della Repubblica\").\nIl primo quesito voleva abrogare tutte le norme che prevedono la possibilit\u00e0 per le liste concorrenti alle elezioni della Camera dei deputati di collegarsi tra loro e di essere, di conseguenza, attributarie del premio di maggioranza. Il secondo quesito voleva abrogare tutte le norme che prevedono la possibilit\u00e0 per le liste concorrenti alle elezioni del Senato della Repubblica di collegarsi tra loro e di essere, di conseguenza, attributarie del premio di maggioranza. Il terzo quesito aveva come scopo quello di ottenere l'abrogazione della possibilit\u00e0 per uno stesso candidato di presentare la propria candidatura in pi\u00f9 di una circoscrizione alle elezioni della Camera dei deputati.\nGli elettori chiamati al voto erano 47,5 milioni, pi\u00f9 3 milioni di elettori all'estero. Il quorum da raggiungere per la validit\u00e0 della consultazione era del 50% degli aventi diritto pi\u00f9 uno (circa 25 milioni).\nVista la bassa affluenza alle urne per tutti e tre i quesiti (attestatisi al 23,31% i primi due, e al 23,84% il terzo), i referendum sono stati dichiarati non validi.\nL'iniziativa referendaria.\nNel 2007 un gruppo di promotori, tra cui spiccano i nomi di Mario Segni e Giovanni Guzzetta raccolsero le firme necessarie per proporre un referendum, che abrogasse alcune parti della legge elettorale (come gi\u00e0 era accaduto in occasione del referendum del 1993, prima del Mattarellum).\nIl Comitato referendario era composto da intellettuali (Michele Ainis, poi distaccatosene, Augusto Antonio Barbera, Gianfranco Pasquino, Angelo Panebianco) e da politici di entrambi gli schieramenti (Gianni Alemanno, Angelino Alfano, Mercedes Bresso, Riccardo Illy, Renato Brunetta, Antonio Martino, Giovanna Melandri, Arturo Parisi, Daniele Capezzone, Stefania Prestigiacomo, Gaetano Quagliariello, Giorgio Tonini, Salvatore Vassallo).\nLa raccolta delle firme ha avuto inizio il 24 aprile 2007 ed \u00e8 terminata il 24 luglio dello stesso anno. A seguito dell'autenticazione delle firme da parte della Corte di cassazione e dell'approvazione dei quesiti da parte della Corte Costituzionale, il referendum \u00e8 stato inizialmente indetto per il 18 e il 19 maggio 2008; tuttavia, a seguito dello scioglimento delle camere del 6 febbraio 2008, la consultazione \u00e8 stata rinviata di un anno.\nLa calendarizzazione.\nDa calendarizzare, secondo legge, tra il 15 aprile e il 15 giugno, i referendum abrogativi sulla legge Calderoli sono stati infine fissati per il 21-22 giugno, in corrispondenza dei turni di ballottaggio delle amministrative.\nIn un primo momento, era stato proposto l'accorpamento al turno delle elezioni europee e amministrative del 6-7 giugno. Ci\u00f2 al fine di risparmiare una consistente somma di denaro necessaria per l'approntamento della consultazione, valutata in almeno 373 milioni di euro (173 milioni di euro, dati Ministero dell'Interno, probabilmente sottostimati, pi\u00f9 200 milioni di euro di costi indiretti) in un momento di crisi economica e in seguito alle risorse resesi necessarie per il terremoto in Abruzzo. Tale proposta trov\u00f2 tuttavia la ferma opposizione della Lega Nord, contraria ai quesiti referendari, e intenzionata a rimandare la data della consultazione per sfruttare l'effetto astensione sul quorum. Altri invece hanno difeso la scelta di non accorpare il referendum alle altre votazioni, adducendo come motivazione la possibilit\u00e0 di confusione da parte dell'elettore. In alcune grandi citt\u00e0, infatti, l'elettore avrebbe dovuto maneggiare sette schede contemporaneamente.\nPer ottenere l'accorpamento con i ballottaggi, \u00e8 stata quindi necessaria l'approvazione di una legge che consentisse di andare oltre il termine fissato dalla legge per lo svolgimento del referendum, cio\u00e8 il 15 giugno.\nI quesiti.\nPrimo quesito.\nIl primo quesito (scheda di colore viola) voleva abrogare tutte le norme che prevedono la possibilit\u00e0 per le liste concorrenti alle elezioni della Camera dei deputati di collegarsi tra loro e di essere, di conseguenza, attributarie del premio di maggioranza.\nSe avesse vinto il no o se il referendum avesse raggiunto il quorum, non ci sarebbero state modifiche rispetto alla situazione attuale.\nSe avesse vinto il s\u00ec, le liste concorrenti alle elezioni della Camera dei deputati non avrebbero potuto collegarsi tra loro e, di conseguenza, il premio di maggioranza sarebbe stato assegnato alla singola lista che avesse ottenuto pi\u00f9 voti.\nUn secondo effetto sarebbe stato quello di abrogare le soglie di sbarramento per i partiti coalizzati, quindi ogni lista avrebbe dovuto superare la soglia di sbarramento prevista per i partiti non coalizzati.\nSecondo quesito.\nIl secondo quesito (scheda di colore beige scuro) voleva abrogare tutte le norme che prevedono la possibilit\u00e0 per le liste concorrenti alle elezioni del Senato della Repubblica di collegarsi tra loro e di essere, di conseguenza, attributarie del premio di maggioranza.\nSe avesse vinto il no o se il referendum non avesse raggiunto il quorum, non ci sarebbero state modifiche rispetto alla situazione attuale.\nSe avesse vinto il s\u00ec, le liste concorrenti alle elezioni del Senato della Repubblica non avrebbero potuto collegarsi tra loro e, di conseguenza, il premio di maggioranza regionale sarebbe stato assegnato alla singola lista che avesse ottenuto pi\u00f9 voti in ambito circoscrizionale.\nUn secondo effetto sarebbe stato quello di abrogare le soglie di sbarramento per i partiti coalizzati, quindi ogni lista avrebbe dovuto superare la soglia di sbarramento prevista per i partiti non coalizzati.\nTerzo quesito.\nIl terzo quesito (scheda di colore verde chiaro) riguardava l'abrogazione delle candidature multiple alle elezioni della Camera dei deputati.\nSe avesse vinto il no o se il referendum non avesse raggiunto il quorum, non ci sarebbero state modifiche rispetto alla situazione attuale.\nSe avesse vinto il s\u00ec, i candidati deputati avrebbero potuto presentarsi in una sola circoscrizione elettorale.\nIl terzo quesito fu generalmente apprezzato e non attir\u00f2 particolari critiche, se non da parte di chi fece notare che, comunque, sarebbe restato il meccanismo delle liste bloccate e non ci sarebbe stato il ritorno alla possibilit\u00e0 di esprimere preferenze nominative. Ad esempio, per Marco Pannella: \"Resta un parlamento di nominati. [...] Il rapporto parlamentari/elettori \u00e8 zero\".\nPosizione delle principali forze politiche.\nPoich\u00e9 l'eventuale successo dei primi due quesiti del referendum comporterebbe il \"premio di maggioranza\" per il partito (e non pi\u00f9 per la coalizione) in grado di raccogliere la semplice maggioranza relativa dei voti, i partiti minori si sono dichiarati contrari, dando indicazione di non recarsi alle urne o di non ritirare le schede, per evitare che, grazie all'astensionismo, la consultazione raggiunga il quorum. Secondo Sandro Brusco, la forte opposizione soprattutto della Lega Nord e dell'Italia dei Valori si spiega con il timore di una perdita di riconoscibilit\u00e0, nel caso in cui i partiti minori vengano costretti a formare un listone unico con il partito maggiore del proprio campo.\nIl Partito Democratico e il Popolo della Libert\u00e0 invece hanno assunto una posizione favorevole. Il Pdl, tuttavia, ha deciso di non far campagna elettorale per non alienarsi le simpatie della Lega Nord: il patto tra Berlusconi e Bossi ha fatto seguito alla \"cena di Arcore\" dell'8 giugno 2009. In cambio del silenzio del PDL sul referendum, la Lega ha accettato di votare i candidati comuni ai ballottaggi.\nIl problema del quorum e gli effetti sull'istituto del referendum.\nCome \u00e8 gi\u00e0 avvenuto in occasione delle pi\u00f9 recenti consultazioni referendarie, anche in questa occasione ha tenuto banco, in particolare, il tema del quorum, cio\u00e8 della necessit\u00e0, perch\u00e9 il referendum abbia effetto, che si presenti alle urne almeno il 50% dei votanti sul totale degli aventi diritto al voto. Questa condizione non si \u00e8 realizzata per lungo tempo in tutti i referendum tenuti in Italia fra il 1997e il 2011 il cui svolgimento \u00e8 stato perci\u00f2 vano.\nL'arma dell'astensione \u00e8 stata utilizzata ampiamente nella campagna anti-referendaria: contando su un astensionismo \"fisiologico\" di almeno il 20% del corpo elettorale, gli oppositori ai questiti referendari - in questa come in tutte le pi\u00f9 recenti occasioni - hanno privilegiato in larga misura l'invito a disertare le urne piuttosto che all'espressione del NO sulle schede elettorali. E anche in questa occasione non sono mancate le polemiche a favore e contro questa \"tecnica\" peculiare.\nC'\u00e8 chi ha preso spunto da questo dibattito per avanzare la proposta di eliminare la necessit\u00e0 del quorum: Peppino Calderisi, capogruppo in Commissione Affari Costituzionali della Camera del PDL e componente del Comitato promotore del referendum elettorale, ha ad esempio sottolineato la necessit\u00e0 di rivedere l'istituto referendario, \"magari aumentare il numero delle firme ma poi abolendo il quorum. \u00c8 un problema politico: in nessuna democrazia politica -spiega Calderisi- chi non vota conta pi\u00f9 di chi vota. Alla luce anche dell'esito di questo referendum dovremo fare un pensiero su questo problema\".\nDel resto, gi\u00e0 dopo il referendum del 18 aprile 1999, Gianfranco Fini, Mario Segni e Marco Taradash avevano posto questo tema. \u00abCon il referendum del 18 aprile \u2013 osserv\u00f2 Fini \u2013 22 milioni di italiani sono andati a votare e di questi oltre il 90% ha votato s\u00ec, ma tutto ci\u00f2 per colpa del quorum non ha contato\u00bb. \nSecondo Sergio Romano, il mancato raggiungimento del quorum \"sar\u00e0 una campana a morte per l'istituto del referendum abrogativo e priver\u00e0 l'Italia del suo principale strumento di democrazia diretta\".\nSecondo Michele Ainis, \"se non si raggiunge il quorum, subentra sfiducia nello strumento referendario e sar\u00e0 difficile riproporlo per temi etici e civili, ad esempio per il testamento biologico.\"\nIn effetti, la posizione delle forze politiche in questo referendum, divise tra s\u00ec e astensione, cos\u00ec come nel caso dei referendum abrogativi del 2005, sembra indicare un trend preciso. Tale evoluzione prefigura dei rischi anche nei riguardi di principi come la segretezza del voto.\nIl dibattito politico sul referendum.\nL'obiettivo del Comitato promotore \u00e8 la riduzione della frammentazione del sistema partitico italiano.\nUna maggior polarizzazione delle forze in campo si \u00e8 parzialmente realizzata, nel frattempo, indipendentemente dalla consultazione referendaria, anche a seguito della nascita per fusione dei due partiti principali, il Partito Democratico e il Popolo della Libert\u00e0.\nTuttavia, di fatto, non \u00e8 diminuito il numero delle liste che si presentano alle competizioni elettorali, e ci\u00f2 proprio in virt\u00f9 del \"potere di coalizione\" che ancora residua a favore delle forze politiche minori.\nI partiti sono rimasti piuttosto freddi (quando non ostili) all'iniziativa. Inoltre i cambiamenti dello scenario politico hanno portato, in entrambi gli schieramenti, a qualche cambiamento di posizione.\nNumerosi politologi si sono interessati al dibattito sul referendum, attraverso interventi sulla stampa. Tra questi, Giovanni Sartori, Stefano Passigli, Angelo Panebianco, Sergio Romano.\nLa critica all'effetto distorsivo sulla rappresentanza.\nLa critica che pi\u00f9 comunemente viene portata, da destra e da sinistra, alla sostanza dei primi due quesiti referendari si concentra sull'effetto distorsivo che il loro accoglimento determinerebbe rispetto alla rappresentanza. Una vittoria del s\u00ec porterebbe a trasformare in maggioranza assoluta \"la pi\u00f9 grande minoranza\", senza rispetto del principio di proporzionalit\u00e0. In questo modo, il maggiore partito, quand'anche ottenesse solo il 25-30% dei voti, o anche meno, si garantirebbe il 55% dei seggi. In caso tale partito entrasse poi in coalizione con un secondo partito che si aggiudicasse attorno al 10% dei seggi, tale coalizione potrebbe agevolmente conseguire la maggioranza dei 2/3 dei parlamentari eletti (pur con un consenso elettorale non superiore al 35%) e il conseguente potere, ad esempio, di nominare il Presidente della repubblica e le maggiori magistrature di garanzia, oltre che di far passare i propri disegni di riforma costituzionale senza dover ricorrere al referendum confermativo.\nLa trasformazione di una minoranza in una maggioranza, attraverso un premio elettorale, porta Giovanni Sartori a considerare quest'ultimo \"truffaldino e distorcente\".\nSartori rileva come il premio di maggioranza faccia aumentare il costo in voti di un seggio:\n\"Se, per esempio, Berlusconi conquistasse il premio con il 35% dei voti a lui spetterebbe il 55% dei seggi, mentre il 65% dei non premiati si dovrebbe dividere il 45% dei seggi restanti\".\nD'altra parte, secondo Sandro Brusco, il risultato dei refendum sar\u00e0 sostanzialmente \"ininfluente\". Brusco rimarca che anche con la legge Calderoli un partito minoritario pu\u00f2 ottenere un premio di maggioranza: se il PdL fosse abbastanza forte da poter vincere senza la Lega Nord, anche con la legge Calderoli potrebbe presentarsi da soli e guadagnare il premio di maggioranza.\nPer tali motivi sono state trovate delle analogie con la legge truffa del 1953. e con la Legge Acerbo del 1923\nForzatura al bipartitismo e rischio correnti: repliche.\nUna seconda critica alla legge elettorale come modificata dal referendum riguarda il premio di maggioranza alla lista come incentivo al bipartitismo. Esso infatti spingerebbe i partiti maggiori ad assorbire i partiti pi\u00f9 piccoli per poter ottenere il premio di maggioranza. Tali piccoli partiti non verrebbero cos\u00ec eliminati, ma riapparirebbero come correnti. Si avrebbe cos\u00ec una \"repubblica delle correnti\" anzich\u00e9 un bipartitismo moderato.\nAnche secondo Sandro Brusco, l'unico effetto del referendum sar\u00e0 di avere \"al tempo stesso, meno liste elettorali, e liste elettorali pi\u00f9 omogenee. Ma, alla fine, i cambiamenti saranno minimi\". Brusco prevede che la nuova normativa porterebbe i partiti ad accordarsi ex ante su una lista unica con un simbolo comune, magari affiancando i simboli attuali (cosiddetta \"lista bicicletta\"). Ci\u00f2 poich\u00e9 i partiti basano la propria strategia sulla legge elettorale in vigore, e poich\u00e9 non esiste una distinzione netta tra \"coalizione di liste elettorali\" e \"lista elettorale\" singola.\nSecondo Angelo Panebianco, l'effetto aggregativo visto alle elezioni 2008 \u00e8 stato dovuto semplicemente alla scelta di Walter Veltroni di puntare sul \"partito a vocazione maggioritaria\", e alla mossa analoga del PDL. Tuttavia tale effetto pu\u00f2 presto scomparire, con il ritorno alla disgregazione e alla politica delle alleanze.\nSartori fa invece affidamento sullo sbarramento del 4% come \"anticorpo\" della legge Calderoli contro il ritorno della frammentazione, e fa notare come il referendum non ponga ulteriori vincoli in questo senso.\nI sostenitori del referendum obiettano che il sistema elettorale risultante dal referendum spinger\u00e0 gli attuali soggetti politici a perseguire, \"sin dalla fase pre-elettorale, la costruzione di un unico raggruppamento, rendendo impraticabili soluzioni equivoche e incentivando la riaggregazione nel sistema partitico\", aprendo cos\u00ec \"una prospettiva tendenzialmente bipartitica\": \"la frammentazione si ridurr\u00e0 drasticamente\" e, non essendoci pi\u00f9 le coalizioni, \"scomparir\u00e0 l'attuale schizofrenia tra identit\u00e0 collettiva della coalizione e identit\u00e0 dei singoli partiti nella coalizione\".\nTuttavia, i critici del referendum ribadiscono che il bipartitismo non \u00e8 un approdo necessario: secondo Stefano Passigli \"si pu\u00f2 avere competizione bipolare ed alternanza di governo anche in situazioni di multipartitismo moderato, come in Germania e in molte altre democrazie europee. Altra cosa \u00e8 invece la riduzione traumatica del pluralismo politico e la sua costrizione ad un formato bipartitico grazie al ricorso ad un abnorme premio di maggioranza\".\nUn'obiezione simile \u00e8 portata da Sartori, quando scrive che il divieto di coalizione previsto dal referendum \u00e8 \"inutile\", in quanto \"quel divieto sarebbe stato aggirato dall'invenzione, per le elezioni, di due 'listoni' acchiappatutti al coperto dei quali restavano e sarebbero riemersi i partiti di prima\".\nAngelo Panebianco risponde a tale critica facendo notare come tali partitini aggregati perderebbero comunque libert\u00e0 d'azione, simboli e finanziamenti pubblici.\nInoltre, Sartori attacca il possibile esito bipartitico del referendum: \"Da entrambi i Porcelli non risulter\u00e0 nessun sistema bipartitico, ma invece un sistema a partito predominante nel quale lo stesso partito governa da solo e senza alternanza per decenni (in altri casi anche dai trenta ai cinquant'anni)\".\nPossibili future modifiche della legge Calderoli.\nGli effetti che il referendum avrebbe potuto produrre sul piano politico furono alla base di un ampio dibattito. Secondo Sergio Romano, un esito negativo del referendum avrebbe avuto \"l'effetto di rafforzare la legge Calderoli e di renderla di fatto per molto tempo immodificabile\", mentre il s\u00ec avrebbe avuto il vantaggio di costringere il Parlamento ad approvare una nuova legge elettorale.. Dello stesso parere era Stefano Passigli, che considerava come il no potesse \" \"apparire una conferma popolare del \"Porcellum\" e ritardare il varo di una nuova legge\"\".\nSecondo Giovanni Sartori, in caso di vittoria dei no, la legge Calderoli avrebbe ottenuto un rinforzo di legittimit\u00e0 (\"\"Si potr\u00e0 dire che il popolo italiano vuole il Porcellum cos\u00ec come \u00e8\"), cos\u00ec come lo avrebbe ottenuto ugualmente in caso di vittoria dei s\u00ec (\"Si dir\u00e0 che la sovranit\u00e0 popolare vuole una maggioranza ope legis\"\").\nEsiti.\nI referendum non hanno raggiunto il quorum dei votanti previsto dalla legge per la loro validit\u00e0\nPrimo quesito.\nCamera dei deputati - Abrogazione della possibilit\u00e0 di collegamento tra liste e di attribuzione del premio di maggioranza ad una coalizione di liste\nPromosso da Mario Segni e Giovanni Guzzetta.\nSecondo quesito.\nSenato della repubblica - Abrogazione della possibilit\u00e0 di collegamento tra liste e di attribuzione del premio di maggioranza ad una coalizione di liste\nPromosso da Mario Segni e Giovanni Guzzetta\nTerzo quesito.\nCamera dei deputati - Abrogazione della possibilit\u00e0 per uno stesso candidato di presentare la propria candidatura in pi\u00f9 di una circoscrizione\nPromosso da Mario Segni e Giovanni Guzzetta"}
{"id": "2267162", "revid": "1305772", "url": "https://it.wikipedia.org/wiki?curid=2267162", "title": "I polacchi (Ubu Roi)", "text": "I polacchi (Ubu Roi) \u00e8 uno spettacolo diretto e interpretato da Carmelo Bene, rielaborazione personale tratta dall\"'Ubu Roi\" di Alfred Jarry, che proporr\u00e0 al Teatro dei Satiri a Roma nel 1963. Contemporanea all'Ubu Roi, Carmelo Bene lavora anche ad altri due progetti, \"Edward II\" di Christopher Marlowe e alla \"Salom\u00e8\" di Oscar Wilde.\nControversie.\nFu proprio in una di queste repliche dell'\"Ubu Roi\" che Il Teatro dei Satiri fu circondato e invaso dalle forze pubbliche della \"buon costume\", in cerca di un \"quadro della Madonna\". Venne chiamato a telefono Carmelo Bene e gli s'ingiunse espressamente di presentarsi subito sul \"luogo del reato\". Nel perquisire lo stabile un'alabarda medioevale cadde in testa all'inquirente, fracassandogli il cranio; fra urla e strepiti, accorre un suo collega che strappando il lume dalle mani del custode del teatro, lo fece cadere a terra facendolo spegnere. Tutti rimasero al buio. Si seppe alla fine che uno spettatore zelante, \"un po' forse troppo religioso\", aveva denunciato una \"scena\", chiamandola \"quadro\", che secondo lui oltraggiava l'immagine della Madonna."}
{"id": "2267163", "revid": "262457", "url": "https://it.wikipedia.org/wiki?curid=2267163", "title": "L\u01ceoz\u01d0", "text": ""}
{"id": "2267169", "revid": "767487", "url": "https://it.wikipedia.org/wiki?curid=2267169", "title": "Vinnie Fiorello", "text": "Trasferitosi dal New Jersey centrale a Gainesville (Florida) per il college, ha frequentato la University of Florida, periodo in cui ha fondato i Less Than Jake assieme ai compagni di stanza. In oltre quindici anni di carriera, la formazione ha attualmente pubblicato 9 album di studio.\nCon la Fueled by Ramen ha prodotto album di gruppi tra i quali Panic at the Disco, Paramore, Phantom Planet e Yellowcard.\n\u00c8 anche proprietario dell'industria di giochi e vestiti W\u00fcnderland War, precedentemente Monkey vs. Robot, oltre che autore di un libro per bambini, \"Sometimes Robots Are Happy Being Robots: 13 Stories Looking into the World of Robots\"."}
{"id": "2267170", "revid": "729019", "url": "https://it.wikipedia.org/wiki?curid=2267170", "title": "Aeroporto di Rubtsovsk", "text": "L'aeroporto di Rubtsovsk , inglese: Rubtsovsk Airport, \u00e8 un aeroporto civile russo che si trova a Rubtsovsk nella Siberia meridionale, cittadina del Kraj di Altaj.\nDati tecnici.\nL'aeroporto di Rubtsovsk \u00e8 dotato attualmente di una pista attiva, della lunghezza di 1.600 m x 35 m, ed \u00e8 equipaggiato per la manutenzione, l'atterraggio/decollo degli aerei: Antonov An-2, Antonov An-24, Antonov An-26, Antonov An-72, Antonov An-74, Let L-410."}
{"id": "2267176", "revid": "287204", "url": "https://it.wikipedia.org/wiki?curid=2267176", "title": "Duchi di Richmond", "text": ""}
{"id": "2267186", "revid": "38275", "url": "https://it.wikipedia.org/wiki?curid=2267186", "title": "Acciaio inox", "text": ""}
{"id": "2267191", "revid": "767487", "url": "https://it.wikipedia.org/wiki?curid=2267191", "title": "Annie (cantante)", "text": "Biografia.\nNata a Trondheim, si trasferisce a Bergen con la madre all'et\u00e0 di 13 anni. Suo padre era gi\u00e0 deceduto per malattia quando Annie aveva 7 anni.\nAll'et\u00e0 di 16 anni entra a far parte del suo primo gruppo musicale chiamato Suitcase, di stampo indie rock. Dopo qualche tempo si avvicina alla musica elettronica e conosce Tore Andreas Kroknes, noto come DJ Erot. Tra i due artisti nasce un sodalizio musicale ma anche sentimentale e fu cos\u00ec che Annie pubblica, nel 1999, il suo primo singolo intitolato \"Greatest Hit\". Mentre stavano realizzando il primo album, Kroknes muore a soli 23 anni nel 2001 per problemi al cuore. Fu cos\u00ec che Annie lasci\u00f2 temporaneamente la musica.\nNel marzo 2003 firma un contratto discografico con l'etichetta britannica 679 Recordings. Regista \"Kiss Me\" con il DJ finlandese Timo Kaukolampi della band e collabora anche con il produttore britannico Richard X per la compilation \"Richard X Presents His X-Factor Vol. 1\" (2003). Nell'agosto 2004 pubblica il singolo \"Chewing Gum\", che anticipa l'uscita del suo primo album in studio \"Anniemal\", uscito nel settembre seguente, a cui collaborano, oltre ai gi\u00e0 citati Richard X e Timo Kaukolampi, anche i R\u00f6yksopp. La canzone \"Heartbeat\", uscita anche con il titolo \"My Heart Beat\", viene inserita nel film italiano \"Melissa P.\" (2005). Nel 2004 riceve il premio Spellemannprisen come \"artista rivelazione\".\nNell'ottobre 2005 pubblica la raccolta \"DJ-Kicks: Annie\" per l'etichetta Studio !K7 come parte della serie \"DJ-Kicks\".\nNel gennaio 2007 l'artista firma un contratto internazionale con Island Records, che per\u00f2 abbandona dopo poco tempo. L'album \"Don't Stop\", suo secondo in studio uscito nell'ottobre 2009, viene quindi distribuito da Totally e Smalltown Supersound. Anche in questo disco collaborano Richard X e Timo Kaukolampi, a cui si aggiungono tra gli altri Paul Epworth, Brian Higgins e Xenomania. Dall'album vengono estratti i singili \"I Know UR Girlfriend Hates Me\" (2008; presente solo nell'edizione speciale), \"Anthonio\" (2009), \"Songs Remind Me of You\" (2009) e \"My Love Is Better\" (2009). \u00c8 coautrice del brano \"Left My Heart in Tokyo\", singolo di debutto delle Mini Viva uscito nel 2009.\nTra il 2009 ed il 2011 pubblica una serie di mix-album con DJ Fett Burger. Tra il 2011 ed il 2013 collabora anche con The Toxic Avenger (\"Alien Summer\"), Designer Drugs (\"Crazy for You\") e Ralph Myerz (\"Take a Look at the World\"). Nel luglio 2013 pubblica l'EP \"The A&amp;R EP\". Nell'ottobre 2015 \u00e8 la volta di un altro EP, ovvero \"Endless Vacation\".\nNel giugno 2020 annuncia il suo terzo album in studio e quindi il suo nuovo LP dopo 11 anni; si tratta di \"Dark Hearts\", uscito nel mese di ottobre e prodotto da Stefan Storm (The Sound of Arrows)."}
{"id": "2267192", "revid": "599013", "url": "https://it.wikipedia.org/wiki?curid=2267192", "title": "Carmelo Parpiglia", "text": "Carriera.\nCresciuto calcisticamente nel Brancaleone, ha militato a lungo in Serie B, totalizzando complessivamente 318 presenze e 20 reti in dieci campionati in cadetteria con le maglie di Campobasso, , , Empoli e .\nNella stagione 1987-1988 ha conquistato la promozione in Serie A con il Lecce, senza essere confermato per la stagione successiva in massima serie.\nHa concluso la carriera con tre stagioni nella , l'ultima delle quali conclusa con la promozione in Serie B dei calabresi.\nDopo il ritiro.\nParpiglia in seguito si \u00e8 laureato in Scienze della Comunicazione, ed esercita l'attivit\u00e0 di consulente finanziario a Campobasso, dove si \u00e8 sposato e ha avuto una figlia. Ha ricoperto incarichi politici: \u00e8 stato assessore al comune di Campobasso, ed \u00e8 stato eletto consigliere regionale nel 2011 (nelle file dell'Italia dei Valori) e nel 2013 (nel listino maggioritario sempre in quota IDV, e ha ricevuto la delega allo sport)."}
{"id": "2267194", "revid": "298055", "url": "https://it.wikipedia.org/wiki?curid=2267194", "title": "Mark Warner (personaggio)", "text": ""}
{"id": "2267195", "revid": "13839", "url": "https://it.wikipedia.org/wiki?curid=2267195", "title": "EUCIP core", "text": ""}
{"id": "2267197", "revid": "252548", "url": "https://it.wikipedia.org/wiki?curid=2267197", "title": "Victor Max Ninon", "text": ""}
{"id": "2267203", "revid": "1305772", "url": "https://it.wikipedia.org/wiki?curid=2267203", "title": "Marienetta Jirkowsky", "text": "Jirkowsky \u00e8 stata la pi\u00f9 giovane tra le vittime femminili del Muro e l'ultima donna uccisa nel tentativo di attraversarlo. Aveva 18 anni ed era incinta di tre mesi.\nIl tentativo di fuga.\nIl pomeriggio del 21 novembre 1980 Marienetta aveva intravisto, con Falko, il fidanzato, e con Peter, un comune amico, una possibilit\u00e0 di fuga ad occidente nella zona di confine facente parte del comune di Hohen Neuendorf, a nord del quartiere di Frohnau di Berlino Ovest. I tre giovani avevano infatti casualmente trovato abbandonate in un giardino delle scale a pioli, che avrebbero reso possibile saltare il muro.\nLa notte del 22 novembre i giovani misero in atto il loro tentativo di fuga. Intorno alle ore 3.40 erano riusciti a superare la prima barriera e il recinto di filo spinato. Giunti all'ultimo ostacolo, rappresentato dal muro alto circa 3,5 metri, il fidanzato di Marienetta riusc\u00ec a scavalcarlo passando nella parte occidentale, mentre l'altro giovane indugi\u00f2 sul muro per aiutare la ragazza, piuttosto bassa di statura, ad arrampicarsi.\nSenza alcun preavviso partirono numerosi colpi di fucile che colpirono gravemente la giovane, che cadde restando nella parte orientale, mentre Peter riusciva a saltare nel lato occidentale. I soldati di confine trasportarono Marienetta Jirkowsky, ancora viva ma ferita da 27 colpi, specie allo stomaco, all'ospedale di Hennigsdorf, dove la giovane mor\u00ec alle ore 11.30 dello stesso giorno.\nTra le almeno 139 vittime accertate del Muro, ne risultano solo 8 di sesso femminile; tra queste Marienetta Jirkowsky era la pi\u00f9 giovane ed \u00e8 stata l'ultima donna uccisa. Allo stato attuale delle ricerche, negli ultimi 9 anni dell'esistenza di questo \"confine fortificato\" vi furono altre 14 vittime, tutti uomini maggiorenni. Una delle note \"Croci Bianche\" nei pressi dell'edificio del Reichstag \u00e8 dedicata a Marienetta Jirkowsky."}
{"id": "2267209", "revid": "1872411", "url": "https://it.wikipedia.org/wiki?curid=2267209", "title": "EUCIP Core", "text": "EUCIP Core, o EUCIP Base, \u00e8 la certificazione EUCIP delle conoscenze chiave per tutti i 21 profili professionali elettivi ed attinenti alle competenze di base relative alle tre aree in cui \u00e8 organizzato il Syllabus:\nI test e i criteri di valutazione sono definiti a livello internazionale e sono gli stessi in tutti i paesi.\nAl superamento delle 3 prove, da sostenere presso un Centro di Competenza EUCIP, AICA, responsabile di EUCIP per l'Italia, rilascia un diploma attestante il livello e il tipo di certificazione conseguita.\nArea Pianificazione.\nL'area Pianificazione, \"Plan\", riguarda l'utilizzo delle tecnologie dell'informazione e della comunicazione all'interno delle organizzazioni.\nPer superare l'esame relativo a quest'area \u00e8 necessario dimostrare di conoscere tipi e strutture delle organizzazioni e ruolo delle ICT al loro interno, problematiche della gestione aziendale, della conduzione di un progetto, della collaborazione e della comunicazione, degli aspetti legali e di quelli relativi alla sicurezza.\nQueste la categorie indagate:\nArea Realizzazione.\nL'area Realizzazione, \"Build\", riguarda gli aspetti tecnici di progettazione, specifica, sviluppo, collaudo, integrazione e rilasci dei sistemi informatici. Per superare l'esame relativo a quest'area \u00e8 necessario dimostrare di conoscere il ciclo di sviluppo del software e le tendenze in atto a questo riguardo. Dovr\u00e0, in particolare, dimostrare di saper operare, per quanto a livello base, sia sui data base, che sulla programmazione che sulla progettazione e sviluppo web.\nQueste la categorie indagate:\nArea Esercizio.\nL'area Esercizio, \"Operate\", riguarda le reti e in genere i servizi di comunicazione di un'infrastruttura IT. Per superare l'esame relativo a quest'area \u00e8 necessario dimostrare di conoscere le strutture hardware, i sistemi operativi, i protocolli di comunicazione ed i principi relativi alla gestione dei servizi di rete fra cui la posta ed il web.\nQueste la categorie indagate:\nEUCIP core e certificazione EUCIP elective.\nLa certificazione EUCIP core \u00e8 obbligatoria per accedere alla certificazione relativa ad uno dei 21 profili elettivi EUCIP.\nEUCIP core nella scuola.\nNell'anno scolastico 2010-2011, su proposta di AICA, Associazione italiana per l'informatica ed il calcolo automatico, e con l'accordo del MIUR, tre istituti ad indirizzo economico Mercurio - il Romanazzi di Bari, il Fermi di Pontedera e il Baffi di Fiumicino - hanno avviato una sperimentazione di percorsi curricolari basati su EUCIP core con l'obiettivo di far conseguire agli studenti, nel corso del triennio, la certificazione EUCIP core (si veda \"\").\nA partire dai positivi risultati di tale sperimentazione \u00e8 in atto l'introduzione di EUCIP core negli indirizzi Sistemi Informativi Aziendali di circa 80 scuole su tutto il territorio italiano (Si veda la mappa)."}
{"id": "2267213", "revid": "104092647", "url": "https://it.wikipedia.org/wiki?curid=2267213", "title": "La storia di Sawney Bean", "text": "La storia di Sawney Bean \u00e8 uno spettacolo teatrale del 1964 diretto e interpretato da Carmelo Bene, scritto da Roberto Lerici."}
{"id": "2267214", "revid": "92723", "url": "https://it.wikipedia.org/wiki?curid=2267214", "title": "Clarkdale (microprocessore)", "text": "Clarkdale sar\u00e0 il successore del processore Intel Core 2 Duo basato sul core Wolfdale e dedicato al settore desktop. Sar\u00e0 basato sulla seconda generazione dell'architettura Nehalem, successiva all'Intel Core Microarchitecture, originariamente introdotta nel settore desktop dal core Conroe nel corso del 2006 (e commercializzato come Core 2 Duo).\nCambio di strategia in corso d'opera.\nInizialmente era previsto che il successore del Core 2 Duo Wolfdale fosse Havendale, basato sulla prima generazione dell'architettura Nehalem e realizzato a 45 nm al pari dei primi processori basati sulla nuova architettura, i gi\u00e0 citati Core i7 Bloomfield. L'arrivo sul mercato era stato in un primo tempo pianificato per il secondo trimestre 2009 ma successivamente, nel corso del mese di settembre 2008, si \u00e8 saputo che Intel aveva deciso di posticipare tale lancio a gennaio 2010.\nA febbraio 2009 \u00e8 avvenuto l'ennesimo colpo di scena: Intel ha comunicato di aver deciso di \"saltare\" il core Havendale in favore del suo diretto successore, Clarkdale appunto, che si differenzia soprattutto per essere basato sulla seconda generazione dell'architettura Nehalem e che viene indicata da Intel con il nome in codice di Westmere. La novit\u00e0 pi\u00f9 importante introdotta con l'evoluzione Westmere, e quindi con il core Clarkdale, \u00e8 il nuovo processo produttivo a 32 nm oltre ad altre migliorie generali relative all'architettura.\nNome commerciale.\nCon il lancio della nuova architettura Nehalem Intel ha deciso di utilizzare dei \"differenziatori\" per distinguere i modelli destinati alle varie fasce di mercato, e di conseguenza alcuni core saranno alla base di processori con differenti nomi commerciali, a seconda delle caratteristiche intrinseche di ciascun modello e quindi della fascia di mercato cui verr\u00e0 destinato.\nI primi prodotti basati sulla nuova architettura, e conosciuti con il nome in codice Bloomfield, sono arrivati sul mercato a fine 2008 e vengono commercializzati con il nome di Core i7 e Core i7 Extreme e sono pensati per la fascia alta del mercato desktop. Il core Clarkdale sar\u00e0 disponibile in alcune versioni come Core i5 e Core i3.\nCaratteristiche tecniche.\nProcesso produttivo.\nAl pari di Wolfdale, e del progetto che \u00e8 andato a sostituire, Havendale, anche Clarkdale sar\u00e0 ancora una CPU dual core costruita per\u00f2 mediante il nuovo processo produttivo a 32 nm e realizzata secondo un approccio costruttivo \"ibrido\" (il motivo di tale definizione verr\u00e0 chiarito nel paragrafo successivo); in particolare il die del processore x86 verr\u00e0 realizzato mediante un approccio a Die Monolitico, al pari di quanto avviene nel suo predecessore.\nA differenza di quanto avvenuto in passato in tutte le ultime generazioni di architetture Intel, in cui la cache era divisa in 2 livelli, in Clarkdale ne saranno presenti 3. Ogni core avr\u00e0 una propria cache L1 da 64 KB (divisa a sua volta in 2 blocchi da 32 KB, per le istruzioni e per i dati, al pari di quanto avviene per la precedente architettura Core), e una propria cache L2 da 256 KB (a differenza della cache L2 da 4 o 6 MB condivisa tra tutti i core dell'architettura precedente); a queste si aggiunger\u00e0 un'ulteriore cache L3 da 4 MB (ma potrebbe anche essere da 6 MB, sebbene poco probabile) che sar\u00e0 condivisa da entrambi i core e che sar\u00e0, tra l'altro, di tipo inclusivo.\nUna svolta per le CPU: sottosistema grafico integrato.\nClarkdale si differenzier\u00e0 in maniera sostanziale dagli altri esponenti dell'architettura Nehalem, e dal predecessore Wolfdale, per l'integrazione al suo interno di un sottosistema grafico, che quindi nei futuri sistemi verr\u00e0 spostato dal northbridge del chipset direttamente all'interno del processore.\nL'integrazione di un core dedicato all'elaborazione grafica, segna una svolta importante nel progetto di tutte le future CPU, sia per quanto riguarda le prestazioni direttamente collegate all'elaborazione grafica, che subiranno un aumento grazie alla ridottissima latenza di comunicazione tra i core del processore e il compartimento grafico, sia perch\u00e9 si prevede che in futuro le nuove applicazioni potranno avvantaggiarsi molto della presenza di un core espressamente ottimizzato per i calcoli in virgola mobile. \u00c8 necessario ricordare infatti che alcuni tipi di elaborazione, come ad esempio la codifica video (ma non solo), possono essere eseguiti in maniera molto efficiente da un'architettura tipica di una GPU, come quella che verr\u00e0 integrata in Clarkdale, e quindi se il futuro software (al momento esistono gi\u00e0 applicazioni che sfruttano le capacit\u00e0 delle GPU, ma sono molto poche, e sfruttano soprattutto le schede video discrete) verr\u00e0 adeguatamente ottimizzato per questo tipo di CPU (si tratta della cosiddetta modalit\u00e0 GPGPU), \u00e8 auspicabile che il processore possa essere affiancato nella propria elaborazione dal compartimento grafico che si occuperebbe proprio di trattare questa particolare categoria di dati, con prestazioni finali decisamente superiori.\nIn Clarkdale il comparto grafico verr\u00e0 integrato in un die separato da quello del processore vero e proprio e quindi i due die (la core del processore e il comparto grafico) verranno montati sullo stesso package solo in un secondo momento. Il comparto grafico dovrebbe essere collegato al resto della CPU mediante il nuovo bus Intel QuickPath Interconnect che per\u00f2 verr\u00e0 utilizzato solo per questo scopo e non per il transito di dati dal processore al resto del sistema come invece avverr\u00e0 nelle soluzioni top di gamma quad core Bloomfield.\nInoltre, sebbene il core del processore verr\u00e0 realizzato, come detto, a 32\u00a0nm, il comparto grafico di Clarkdale rimarr\u00e0 a 45\u00a0nm. Dovrebbe a questo punto essere diventato chiaro come mai l'approccio costruttivo di Clarkdale viene definito \"ibrido\", esso \u00e8 costituito dal core x86 realizzato a Die Monolitico unito al comparto grafico mediante un approccio a Die Doppio.\nLa presenza del comparto grafico integrato non pregiudicher\u00e0 comunque la possibilit\u00e0 da parte di un sistema basato su Clarkdale di poter utilizzare una tradizionale scheda video discreta, grazie al supporto ad uno slot PCI Express x16 oppure 2 slot PCI Express x8.\nAltre caratteristiche.\nAl posto del tradizionale BUS Quad Pumped introdotto da Intel con il primo Pentium 4 Willamette e mantenuto fino agli ultimi esponenti dell'architettura \"Core\", non verr\u00e0, come detto sopra, utilizzato il nuovo Intel QuickPath Interconnect, che sarebbe in pratica analogo all'HyperTransport di AMD, ma verr\u00e0 integrato un controller PCI Express 2.0 16x e un collegamento Direct Media Interface diretto con il southbridge responsabile della gestione delle periferiche di I/O collegate al sistema, al pari a quanto avverr\u00e0 anche nel \"fratello maggiore\" di Clarkdale, il quad core Lynnfield.\nSebbene non sar\u00e0 presente il nuovo BUS seriale, una piccola ispirazione da parte di Intel nei confronti di quanto fatto da AMD nel corso degli ultimi anni, verr\u00e0 mantenuta con l'integrazione del controller della memoria RAM di tipo Dual Channel che supporter\u00e0 memorie DDR3 fino allo standard DDR3-1333; la particolarit\u00e0 rispetto alle altre CPU basate sull'architettura Nehalem \u00e8 data dal fatto che in Clarkdale tale controller non sar\u00e0 integrato nel die della CPU ma in quello del comparto grafico.\nA questo punto \u00e8 utile osservare che avendo integrato il controller della memoria e la gestione del BUS PCI Express 2.0, le future motherboard non dovranno pi\u00f9 impiegare un chipset composto, come da tradizione, da northbridge e southbridge, ma solo da quest'ultimo, dato che le funzioni del primo saranno completamente integrate nella CPU.\nIl consumo dovrebbe essere decisamente ridotto: per Havendale Intel aveva inizialmente dichiarato che sarebbe stato inferiore ai 95 W, ma al momento di una dimostrazione pubblica di un sistema basato su Clarkdale, l'intera piattaforma consumava solo 65 W; tale risultato sarebbe conseguenza sia del nuovo processo produttivo sia della generale semplificazione del design della scheda madre.\nPer quanto riguarda il socket, esso sar\u00e0 il nuovo LGA 1156 (utilizzato anche da Lynnfield) che \u00e8 in realt\u00e0 una riprogettazione dell'LGA 1160 originariamente previsto. Inizialmente in realt\u00e0 erano state annunciate anche versioni prive del controller di memoria integrato e installabili nel Socket H (715 pin), ma nelle ultime notizie di fine 2007 queste versioni \"ridotte\" non sono pi\u00f9 state menzionate; non \u00e8 da escludere che Intel abbia deciso di integrare il controller di memoria in tutte le varianti di Clarkdale, cos\u00ec da non dover differenziarne la produzione e contenere i costi realizzativi.\nSfruttamento della cache di ultimo livello.\nNei processori dual core e multi core si pone il problema di come sfruttare la grande dotazione di cache di ultimo livello e come gestirne l'accesso da parte dei vari core. L'approccio a die monolitico cui si \u00e8 accennato poco sopra \u00e8 solo uno degli approcci possibili nella realizzazione, e ognuno di questi comporta pro e contro relativamente ai metodi di fruizione di questa preziosa memoria aggiuntiva. Buona parte di questi aspetti \u00e8 evidenziata nella voce Dual core (gestione della cache), in cui si fa riferimento anche ad altri processori che sfruttano i differenti approcci.\nImportanti considerazioni sul consumo dichiarato.\n\u00c8 importante sottolineare che per fare un confronto tra i consumi di queste nuove soluzioni con quelle che le stanno precedendo sul mercato, \u00e8 necessario considerare che nella stima del consumo del nuovo core viene incluso anche quello legato alle funzioni che un tempo erano demandate al northbridge del chipset. Di conseguenza, il consumo sopracitato, superiore a quello dichiarato per il predecessore di Clarkdale, \u00e8 in realt\u00e0 pi\u00f9 basso se confrontato con la somma tra il consumo di Wolfdale e quello del northbridge del chipset.\nTecnologie implementate.\nOltre alle ormai scontate istruzioni MMX, SSE, SSE2, SSE3, EM64T e XD-bit, verr\u00e0 implementato anche l'intero set di istruzioni SSE4. A fine 2007 con i primi processori a 45\u00a0nm (basati per\u00f2 su architettura \"Core\") Intel ha gi\u00e0 iniziato l'introduzione di queste nuove istruzioni ma si \u00e8 limitata a 47 istruzioni sulle 54 previste dal set SSE4 completo, e per questo motivo il produttore indica questa prima implementazione, limitata, come SSE4.1 (dove.1 indica la prima versione); in tutti i processori basati sull'architettura Nehalem invece, verr\u00e0 integrato l'intero set delle istruzioni, indicato come SSE4.2.\nNon mancheranno ovviamente la tecnologia di virtualizzazione Vanderpool e quella di risparmio energetico SpeedStep, che nelle nuove CPU vanter\u00e0 decisi miglioramenti; grazie alla nuova tecnologia Power Gate infatti, Clarkdale sar\u00e0 in grado di rallentare e accelerare la frequenza di ogni core individualmente a seconda della specifica occupazione e arrivare addirittura allo \"spegnimento\" di quelle aree della CPU che risulteranno inutilizzate, forse addirittura gli interi core, riducendone il voltaggio a zero, e non limitandosi a diminuirne le richieste energetiche. A questa tecnologia se ne unisce anche un'altra esattamente duale, chiamata Intel Turbo Mode che \u00e8 in sostanza il nuovo nome della Intel Dynamic Acceleration gi\u00e0 vista nei Core 2 Duo Merom e Penryn alla base delle piattaforme Centrino Duo Santa Rosa e Centrino 2 Montevina. Non \u00e8 ancora chiaro se la tecnologia Turbo Mode verr\u00e0 utilizzata, al pari di quanto avviene nella controparte mobile Arrandale, non solo per i core della CPU ma anche per il comparto grafico integrato.\nLa nuova architettura Nehalem porter\u00e0 tale tecnologia in tutti i settori di mercato e grazie ad essa sar\u00e0 possibile aumentare il clock dei soli core utilizzati in modo da velocizzare l'elaborazione di quelle particolari applicazioni che non sono in grado di sfruttare adeguatamente un processore multi core. Avendo meno core attivi, consente infatti di aumentare il clock (e quindi il consumo) dei core rimanenti senza eccedere le specifiche della CPU stessa.\nAnche la gestione del calore dissipato vedr\u00e0 importanti miglioramenti: a differenza di quanto avviene nei processori precedenti, che al raggiungimento di una certa temperatura abbassano istantaneamente il proprio clock al valore pi\u00f9 basso possibile, in Clarkdale il clock verr\u00e0 abbassato progressivamente fino al raggiungimento della temperatura adeguata.\n\u00c8 da evidenziare l'implementazione della nuova tecnologia Simultaneous Multi-Threading, evoluzione della vecchia Hyper-Threading (ma basata su principi completamente diversi), ormai abbandonata da parte del produttore statunitense, e in grado di raddoppiare il numero di thread elaborabili dalla CPU. Dato che Clarkdale avr\u00e0 2 core, sar\u00e0 in grado di gestire 4 thread contemporaneamente.\nDerivando dalla seconda generazione dell'architettura Nehalem, conosciuta come Westmere, Clarkdale integrer\u00e0 anche le 7 nuove istruzioni AES-NI grazie alle quali dovrebbero venire triplicate le prestazioni di elaborazioni relative a cifratura e decifraturaAES.\nControparte mobile.\nClarkdale condivider\u00e0 il proprio progetto con il core Arrandale (che ha a sua volta sostituito il core Auburndale come prima CPU con comparto grafico integrato) destinato all'impiego in ambito mobile, come successore del Core 2 Duo Penryn nei sistemi Centrino 2. Le caratteristiche tecniche saranno identiche, eccettuato i consumi che in Arrandale dovrebbero scendere sotto i 35/45 W (che erano i valori di riferimento di Auburndale).\nChipset supportati.\nClarkdale, come Lynnfield (ovvero il processore a 4 core destinato alla stessa fascia di mercato), verr\u00e0 abbinato al chipset Ibex Peak e andr\u00e0 a costituire la futura piattaforma Kings Creek (Lynnfield invece far\u00e0 parte della piattaforma Piketon). Sono previsti diversi modelli del chipset Ibex Peak e la principale potrebbe avere il nome commerciale P55; inizialmente si era ipotizzato che potesse trattarsi semplicemente di una specifica versione del chipset Tylersburg che viene utilizzato gi\u00e0 dalla fine del 2008 in abbinamento al processore Bloomfield e commercializzato nella variante X58, ma nel momento in cui si \u00e8 appreso che a differenza di Tylersburg, Ibex Peak verr\u00e0 realizzato in un unico chip (non pi\u00f9 separato in northbridge e southbridge quindi) tale ipotesi \u00e8 stata praticamente abbandonata.\nModelli attesi sul mercato.\nCome detto, \u00e8 previsto che Clarkdale venga commercializzato sfruttando i due marchi Core i3 e Core i5, quest'ultimo \u00e8 condiviso anche con il core Lynnfield che a sua volta viene commercializzato sia come Core i5 che come Core i7. Di seguito i modelli annunciati:\nDovrebbe anche arrivare una versione a marchio \"Pentium\":\nIl successore.\nCome detto sopra, inizialmente era previsto che il primo processore desktop con comparto grafico integrato fosse Havendale e realizzato a 45\u00a0nm e quindi Clarkdale avrebbe dovuto essere il suo successore; nel momento in cui Intel ha dichiarato l'intenzione di \"saltare\" Havendale per passare direttamente a Clarkdale, ogni possibile speculazione sul futuro \u00e8 diventata molto incerta.\nAl momento non sono previste pi\u00f9 di 2 generazioni per i processori basati sull'architettura Nehalem, una a 45\u00a0nm e una a 32\u00a0nm, e dato che Clarkdale apparterr\u00e0 gi\u00e0 alla seconda \u00e8 altamente probabile che il suo successore possa essere basato direttamente sull'architettura di decima generazione, successiva a Nehalem e nota con il nome in codice di Sandy Bridge. Anche Sandy Bridge infatti preveder\u00e0 specifiche versioni di processori dotate di comparto grafico integrato, ma esso dovrebbe diventare integrato nello stesso die del processore, e quindi tale CPU verr\u00e0 realizzata mediante il solo approccio a Die Monolitico.\nData la finestra temporale prevista per questa soluzione non \u00e8 da escludere che possa trattarsi non pi\u00f9 di un processore dual core, ma di un quad core."}
{"id": "2267215", "revid": "13839", "url": "https://it.wikipedia.org/wiki?curid=2267215", "title": "EUCIP-Core", "text": ""}
{"id": "2267217", "revid": "767487", "url": "https://it.wikipedia.org/wiki?curid=2267217", "title": "The Greatest Hit", "text": "The Greatest Hit \u00e8 il singolo di debutto della cantante norvegese Annie, che \u00e8 stato incluso nell'album di debutto \"Anniemal\", lanciato nel 2004."}
{"id": "2267220", "revid": "339392", "url": "https://it.wikipedia.org/wiki?curid=2267220", "title": "Stockholm Masters", "text": ""}
{"id": "2267223", "revid": "287204", "url": "https://it.wikipedia.org/wiki?curid=2267223", "title": "Junior (R\u00f6yksopp)", "text": "Junior \u00e8 il terzo album in studio del gruppo musicale norvegese R\u00f6yksopp, pubblicato il 23 marzo 2009 in formato CD, LP e digitale. A detta del gruppo, l'album \u00e8 un misto dei loro due album precedenti, in cui si vedono collaborazioni con la cantante svedese Robyn, Lykke Li, Karin Dreijer Andersson e Anneli Drecker. Il singolo di lancio \u00e8 \"Happy Up Here\", il secondo singolo estratto \u00e8 \"The Girl And The Robot\" in collaborazione con Robyn, mentre il terzo singolo estratto \u00e8 \"This Must Be It\"."}
{"id": "2267224", "revid": "599013", "url": "https://it.wikipedia.org/wiki?curid=2267224", "title": "I Will Get On", "text": "I Will Get On \u00e8 il secondo singolo della cantante norvegese Annie, non incluso in nessun disco. Ha avuto discreto successo nel Regno Unito."}
{"id": "2267233", "revid": "123954206", "url": "https://it.wikipedia.org/wiki?curid=2267233", "title": "Codice PUK", "text": "Il personal unblocking code (PUC) o personal unblocking key (PUK) \u00e8 un codice usato nei telefoni cellulari GSM e in alcune Smart card per sbloccare un dispositivo precedentemente bloccato.\n\u00c8 principalmente utilizzato nel settore della telefonia. La maggior parte dei telefoni cellulari e delle rispettive SIM card sono protetti da codice PIN per prevenirne l'uso non autorizzato da parte di qualcuno che non \u00e8 il proprietario del telefono. Dopo che \u00e8 stato inserito un codice PIN errato per 3 volte consecutive la SIM si blocca parzialmente impedendo al telefono di entrare nella rete, ed \u00e8 necessario inserire il codice PUK per riprendere a utilizzare il telefono. Esso \u00e8 fornito dall'operatore di rete, non \u00e8 modificabile dall'utente ed \u00e8 generalmente composto da 8 cifre. Se si immette per 10 volte consecutive un codice PUK errato, la SIM card viene bloccata completamente e per connettersi alle reti o utilizzare la smart card \u00e8 necessario richiedere un duplicato, il quale avr\u00e0 PIN e PUK diversi dalla precedente."}
{"id": "2267239", "revid": "599013", "url": "https://it.wikipedia.org/wiki?curid=2267239", "title": "Chewing Gum (Annie)", "text": "Chewing Gum \u00e8 il terzo singolo della cantante norvegese Annie, incluso nel disco \"Anniemal\"."}
{"id": "2267240", "revid": "287204", "url": "https://it.wikipedia.org/wiki?curid=2267240", "title": "Psicosetta", "text": ""}
{"id": "2267242", "revid": "1745361", "url": "https://it.wikipedia.org/wiki?curid=2267242", "title": "Manon (Carmelo Bene)", "text": "Manon \u00e8 uno spettacolo teatrale del 1964 diretto e interpretato da Carmelo Bene, tratto dalla \"Manon Lescaut\" di Prevost.\nLe recensioni della sua \"Manon\", come quelle per gli altri suoi spettacoli teatrali di questo periodo, imputano a Bene un certo gusto per lo scandalo e una tendenza a voler stupire fine a s\u00e9 stessa, cosa che Bene smentisce, asserendo che questa \"Manon\" gi\u00e0 era il suo \"teatro degli handicap\" a venire pienamente affermatosi negli anni '80."}
{"id": "2267246", "revid": "36426", "url": "https://it.wikipedia.org/wiki?curid=2267246", "title": "Villa Ginori (Cecina)", "text": "Villa Ginori, nota anche come Palazzo Ginori, \u00e8 un complesso edilizio sito nel comune di Cecina (LI), alla foce del fiume omonimo, presso l'abitato di Marina di Cecina.\nStoria e descrizione.\nFu realizzata intorno al 1740 su preesistenze di una torre costiera, su disegno dell'architetto Giovanni del Fantasia, per volont\u00e0 di Carlo Ginori, che aveva acquisito la tenuta di Cecina dal governo granducale.\nL'edificio, realizzato in breve tempo, avrebbe dovuto costituire il primo passo verso la colonizzazione di un territorio, quello maremmano, all'epoca inospitale; gi\u00e0 nel 1741 vi si insediarono i primi abitanti, in gran parte provenienti dalle colonie penali, anche se, l'abitato circostante, noto come Marina di Cecina, conobbe un importante sviluppo solo nel corso del Novecento.\nIl vasto edificio, che oggi ospita una caserma, ingloba al suo interno una torre cinquecentesca facente parte del sistema difensivo della costa. Nel Settecento, con la realizzazione della villa, la torre mantenne ancora la sua funzione d'avvistamento.\n\u00c8 sede del Comando Regione Militare Caserma Villa Ginori."}
{"id": "2267248", "revid": "1543377", "url": "https://it.wikipedia.org/wiki?curid=2267248", "title": "Javier Parrado", "text": "Biografia.\nJavier Parrado \u00e8 nato nel 1964. Ha ricevuto la sua formazione musicale presso il Conservatorio Nazionale di Musica, sotto la guida di Cergio Prudencio e Alberto Villalpando. Dopo la laurea ha studiato in seminari con Franco Donatoni, Edgar Alandia, Reinhard Febel, Graciela Parakeva\u00eddis, Cori\u00fan Aharoni\u00e1n, Victor Rasgado e altri.\nAssegnatario di borse di studio dal Goethe Institut di Berlino (1994), il Centro Nacional de las Artes di Citt\u00e0 del Messico (1994). e il Centro para la Difusi\u00f3n de la M\u00fasica Contempor\u00e1nea a Madrid (2000).\nLa sua musica per chitarra, musica corale ha vinto premi a Salisburgo, Austria (2000); La Paz, Bolivia (1993, 2004 e 2009) e le Isole Canarie, Spagna (2004). Le sue composizioni sono state eseguite in numerosi paesi dall'America all'Europa.\nIn Bolivia per molti anni ha lavorato come arrangiatore per il progetto per la diffusione della musica folkloristica boliviana dell'Orchestra Sinfonica Nazionale; anche come insegnante, compositore, arrangiatore e ricercatore. I suoi lavori per chitarra sono pubblicati da TreMedia (Germania). Ha diversi articoli pubblicati che riguardano ricerche sulla musica boliviana.\nAttualmente \u00e8 un membro del gruppo \"\"Uyaricuna, Ist'asi\u00f1ani, nos escucharemos\"\u201d (ascoltiamoci), che si propone di diffondere la musica tradizionale boliviana in versioni sinfoniche e cameristiche.\nOpere scelte.\nMusica orchestrale.\n\u201c\"Uyaricuna ist`asi\u00f1ani, nos escucharemos\" (2006)"}
{"id": "2267253", "revid": "1305772", "url": "https://it.wikipedia.org/wiki?curid=2267253", "title": "Shout", "text": "Shout \u00e8 una parola inglese che significa \"grido\" e pu\u00f2 riferirsi a:"}
{"id": "2267254", "revid": "2091899", "url": "https://it.wikipedia.org/wiki?curid=2267254", "title": "Martin Committee", "text": "Storia.\nTromba utilizzata dai maggiori artisti degli anni '50.\nFu resa celebre da Miles Davis che la suon\u00f2 durante l'intero arco della sua carriera.\nNumerosi furono i colleghi che utilizzarano questa tromba nelle loro performance, per citarne alcuni ricordiamo: Dizzy Gillespie, Clark Terry, Chet Baker, Clifford Brown, Kenny Dorham, Blue Mitchell, Lee Morgan, Maynard Ferguson, Art Farmer, Wallace Roney e Chris Botti.\nLa tromba fu ideata da:\nAccanto alle Committee, esistono altri modelli che per\u00f2 non ottennero la medesima fama. Troviamo ad esempio le \"Dansant\" o il modello professionale precedente alle Committee di serie, la \"Handcraft\" (tromba al momento suonata da Chris Botti).\nLa Committe ottenne particolare successo per via del suo inconfondibile timbro scuro e cupo. Fu da molti osannata per la sua versatilit\u00e0: ottima sia per prime trombe (Dizzy Gillespie e Maynard Ferguson la usavano) che per suonare dolci melodie alla Chet Baker.\nModelli.\nLa committee veniva offerta in due versioni, normale o deluxe. La versione deluxe era caratterizzata da alcune parti in nickel e da un disegno floreale sulla campana.\nI canneggi erano 3:\nIl modello maggiormente diffuso era il medium bore.\nLa tromba era disponibile solo laccata oro, tuttavia, il metodo di produzione artigianale consentiva talune volte di venir prodotta su richiesta una committee argentata o satinata o con altre personalizzazioni.\nNote costruttive.\nLa tromba \u00e8 caratterizzata da una serie di innovazioni radicali, soprattutto considerando il fatto che la sua progettazione \u00e8 avvenuta 60 anni fa:"}
{"id": "2267263", "revid": "709565", "url": "https://it.wikipedia.org/wiki?curid=2267263", "title": "Squadra di Vendetta su Superman", "text": "La Squadra di Vendetta su Superman \u00e8 il nome di due organizzazioni immaginarie dell'Universo DC costituiti da personaggi immaginari dei fumetti tutti avversari di Superman.\nStoria.\nLa storia si divide in due parti, la prima relativa al periodo \"pre-Crisi\", cio\u00e8 il periodo precedente agli eventi narrati nella saga \"Crisi sulle Terre infinite\" e la seconda relativa al periodo successivo.\nPre-\"Crisi\".\nLa squadra originariamente chiamata \"Squadra di Vendetta su Superboy\" esord\u00ec in \"Superboy\" n. 94 (gennaio 1962) mentre la Squadra di Vendetta su Superman comparve due mesi dopo in \"Action Comics\" n. 286 (marzo 1962). Entrambe le squadre erano composte da abitanti del pianeta Wexr II, a cui Superboy aveva intralciato i piani di conquista; pi\u00f9 tardi entrarono nella squadra anche membri di altri pianeti, tutti nemici giurati di Superman. Molti dei piani della Squadra per distruggere Superman si basavano sulla guerra psicologica, provocandogli incubi tramite la kryptonite, facendogli commettere atti distruttivi tramite l'ipnosi e ingannandolo, rivelando la sua identit\u00e0 segreta ad altri. Nelle loro prime apparizioni i membri della squadra comparivano incappucciati al fine di mantenere segrete le loro identit\u00e0. Successivamente indossorono una versione modificata del costume di Superman, con l'emblema della \"S\" in kryptonite, e la testa calva in tributo a Lex Luthor. In una delle loro ultime apparizioni di questo periodo, in \"DC Comics Presents\" n. 87 (Novembre 1985), riusc\u00ec a spedire Superman in un universo parallelo, dove incontr\u00f2 Superboy-Prime, l'unico supereroe di Terra-Prime.\nAltri media.\nTelevisione.\nUn'altra versione della Squadra di Vendetta su Superman comparve in \"La Morte di Superman\" (in inglese \"Hereafter\"), un episodio della serie televisiva animata \"Justice League Unlimited\". Mentre i membri erano completamente differenti, il loro scopo rimaneva lo stesso. Durante la battaglia, Giocattolaio spar\u00f2 a Superman un gigantesco colpo di cannone energetico, apparentemente uccidendolo. Pi\u00f9 tardi si scopr\u00ec che il colpo di cannone di Toyman mand\u00f2 avanti Superman di 30.000 anni nel futuro. I membri erano Metallo, Giocattolaio, Livewire, Mago del Tempo e Kalibak."}
{"id": "2267265", "revid": "92723", "url": "https://it.wikipedia.org/wiki?curid=2267265", "title": "Arrandale", "text": "Arrandale \u00e8 il successore del processore Intel Core 2 Duo basato sul core Penryn e dedicato al settore mobile. \u00c8 basato sulla seconda generazione dell'architettura Nehalem, successiva all'Intel Core Microarchitecture, originariamente introdotta nel settore mobile dal core Merom nel corso del 2006 (e commercializzato come Core 2 Duo).\nIl cambio di architettura porta con s\u00e9 anche un nuovo nome commerciale per i prodotti basati su di essa, in modo da evidenziare in maniera pi\u00f9 efficace il rinnovamento della gamma. Mentre i primi prodotti basati sulla nuova architettura, e conosciuti con il nome in codice Bloomfield, arrivati sul mercato a fine 2008 sono commercializzati con il nome di Core i7, \u00e8 previsto che per queste soluzioni di fascia media il nome commerciale \u00e8 Core i5.\nCambio di strategia in corso d'opera.\nInizialmente era previsto che il successore del Core 2 Duo Penryn fosse Auburndale, basato sulla prima generazione dell'architettura Nehalem e realizzato a 45 nm al pari dei primi processori basati sulla nuova architettura, i gi\u00e0 citati Core i7 Bloomfield. L'arrivo sul mercato era stato in un primo tempo pianificato per il secondo trimestre 2009 ma successivamente, nel corso del mese di settembre 2008, si \u00e8 saputo che Intel aveva deciso di posticipare tale lancio addirittura a gennaio 2010.\nA febbraio 2009 \u00e8 avvenuto l'ennesimo colpo di scena: Intel ha comunicato di aver deciso di \"saltare\" il core Auburndale in favore del suo diretto successore, Arrandale appunto, che si differenzia soprattutto per essere basato sulla seconda generazione dell'architettura Nehalem e che viene indicata da Intel con il nome in codice di Westmere. La novit\u00e0 pi\u00f9 importante introdotta con l'evoluzione Westmere, e quindi con il core Arrandale, \u00e8 il nuovo processo produttivo a 32 nm oltre ad altre migliorie generali relative all'architettura.\nCaratteristiche tecniche.\nProcesso produttivo.\nAl pari di Penryn, e del progetto che \u00e8 andato a sostituire, Auburndale, anche Arrandale sar\u00e0 ancora una CPU dual core costruita per\u00f2 mediante il nuovo processo produttivo a 32 nm e realizzata secondo un approccio costruttivo \"ibrido\" (il motivo di tale definizione verr\u00e0 chiarito nel paragrafo successivo); in particolare il die del processore x86 verr\u00e0 realizzato mediante un approccio a Die Monolitico, al pari di quanto avviene nel suo predecessore.\nA differenza di quanto avvenuto in passato in tutte le ultime generazioni di architetture Intel, in cui la cache era divisa in 2 livelli, in Arrandale ne saranno presenti 3. Ogni core avr\u00e0 una propria cache L1 da 64 KB (divisa a sua volta in 2 blocchi da 32 KB, per le istruzioni e per i dati, al pari di quanto avviene per la precedente architettura Core), e una propria cache L2 da 256 KB (a differenza della cache L2 da 4 o 6 MB condivisa tra tutti i core dell'architettura precedente); a queste si aggiunger\u00e0 un'ulteriore cache L3 da 4 MB (ma potrebbe anche essere da 6 MB, sebbene poco probabile) che sar\u00e0 condivisa da entrambi i core e che sar\u00e0, tra l'altro, di tipo inclusivo.\nUna svolta per le CPU: sottosistema grafico integrato.\nArrandale si differenzier\u00e0 in maniera sostanziale dagli altri esponenti dell'architettura Nehalem, e dal predecessore Penryn, per l'integrazione al suo interno di un sottosistema grafico, che quindi nei futuri sistemi verr\u00e0 spostato dal northbridge del chipset direttamente all'interno del processore.\nL'integrazione di un core dedicato all'elaborazione grafica, segna una svolta importante nel progetto di tutte le future CPU, sia per quanto riguarda le prestazioni direttamente collegate all'elaborazione grafica, che subiranno un aumento grazie alla ridottissima latenza di comunicazione tra i core del processore e il compartimento grafico, sia perch\u00e9 si prevede che in futuro le nuove applicazioni potranno avvantaggiarsi molto della presenza di un core espressamente ottimizzato per i calcoli in virgola mobile. \u00c8 necessario ricordare infatti che alcuni tipi di elaborazione, come ad esempio la codifica video (ma non solo), possono essere eseguiti in maniera molto efficiente da un'architettura tipica di una GPU, come quella che verr\u00e0 integrata in Arrandale, e quindi se il futuro software (al momento esistono gi\u00e0 applicazioni che sfruttano le capacit\u00e0 delle GPU, ma sono molto poche, e sfruttano soprattutto le schede video discrete) verr\u00e0 adeguatamente ottimizzato per questo tipo di CPU (si tratta della cosiddetta modalit\u00e0 GPGPU), \u00e8 auspicabile che il processore possa essere affiancato nella propria elaborazione dal compartimento grafico che si occuperebbe proprio di trattare questa particolare categoria di dati, con prestazioni finali decisamente superiori.\nIn Arrandale il comparto grafico (che dovrebbe avere una frequenza di 500\u00a0MHz) verr\u00e0 integrato in un die separato da quello del processore vero e proprio e quindi i due die (la core del processore e il comparto grafico) verranno montati sullo stesso package solo in un secondo momento. Esso dovrebbe essere collegato al resto della CPU mediante il nuovo bus Intel QuickPath Interconnect che per\u00f2 verr\u00e0 utilizzato solo per questo scopo e non per il transito di dati dal processore al resto del sistema come invece avverr\u00e0 nelle soluzioni top di gamma quad core Bloomfield.\nInoltre, sebbene il core del processore verr\u00e0 realizzato, come detto, a 32\u00a0nm, il comparto grafico di Arrandale rimarr\u00e0 a 45\u00a0nm. Dovrebbe a questo punto essere diventato chiaro come mai l'approccio costruttivo di Arrandale viene definito \"ibrido\", esso \u00e8 costituito dal core x86 realizzato a Die Monolitico unito al comparto grafico mediante un approccio a Die Doppio.\nLa presenza del comparto grafico integrato non pregiudicher\u00e0 comunque la possibilit\u00e0 da parte di un sistema basato su Arrandale di poter utilizzare una tradizionale scheda video discreta, grazie al supporto ad uno slot PCI Express x16 oppure 2 slot PCI Express x8 (sebbene la presenza di 2 schede video in un sistema mobile sia cosa alquanto rara).\nAltre caratteristiche.\nAl posto del tradizionale BUS Quad Pumped introdotto da Intel con il primo Pentium 4 Willamette e mantenuto fino agli ultimi esponenti dell'architettura \"Core\", non verr\u00e0, come detto sopra, utilizzato il nuovo Intel QuickPath Interconnect, che sarebbe in pratica analogo all'HyperTransport di AMD, ma verr\u00e0 integrato un controller PCI Express 2.0 16x e un collegamento Direct Media Interface diretto con il southbridge responsabile della gestione delle periferiche di I/O collegate al sistema, al pari a quanto avverr\u00e0 anche nel \"fratello maggiore\" di Arrandale, il quad core Clarksfield.\nSebbene non sar\u00e0 presente il nuovo BUS seriale, una piccola ispirazione da parte di Intel nei confronti di quanto fatto da AMD nel corso degli ultimi anni, verr\u00e0 mantenuta con l'integrazione del controller della memoria RAM di tipo Dual Channel che supporter\u00e0 memorie DDR3 fino allo standard DDR3-1333; la particolarit\u00e0 rispetto alle altre CPU basate sull'architettura Nehalem \u00e8 data dal fatto che in Arrandale tale controller non sar\u00e0 integrato nel die della CPU ma in quello del comparto grafico.\nA questo punto \u00e8 utile osservare che avendo integrato il controller della memoria e la gestione del BUS PCI Express 2.0, le future motherboard non dovranno pi\u00f9 impiegare un chipset composto, come da tradizione, da northbridge e southbridge, ma solo da quest'ultimo, dato che le funzioni del primo saranno completamente integrate nella CPU.\nIl consumo dovrebbe essere decisamente ridotto: per Auburndale Intel aveva inizialmente dichiarato che sarebbe stato di circa 35/45 W, ma \u00e8 probabile che per il nuovo progetto esso sia ancora pi\u00f9 basso, probabilmente limitato proprio a 35 W di picco.\nPer quanto riguarda il socket, esso dovrebbe essere il nuovo LGA 1160 (utilizzato anche da Clarksfield), ma non \u00e8 escluso che possa essere in realt\u00e0 una sua riprogettazione conosciuta come LGA 1156. Inizialmente in realt\u00e0 erano state annunciate anche versioni prive del controller di memoria integrato e installabili nel Socket H (715 pin), ma nelle ultime notizie di fine 2007 queste versioni \"ridotte\" non sono pi\u00f9 state menzionate; non \u00e8 da escludere che Intel abbia deciso di integrare il controller di memoria in tutte le varianti di Arrandale, cos\u00ec da non dover differenziarne la produzione e contenere i costi realizzativi.\nSfruttamento della cache di ultimo livello.\nNei processori dual core e multi core si pone il problema di come sfruttare la grande dotazione di cache di ultimo livello e come gestirne l'accesso da parte dei vari core. L'approccio a die monolitico cui si \u00e8 accennato poco sopra \u00e8 solo uno degli approcci possibili nella realizzazione, e ognuno di questi comporta pro e contro relativamente ai metodi di fruizione di questa preziosa memoria aggiuntiva. Buona parte di questi aspetti \u00e8 evidenziata nella voce Dual core (gestione della cache), in cui si fa riferimento anche ad altri processori che sfruttano i differenti approcci.\nImportanti considerazioni sul consumo dichiarato.\n\u00c8 importante sottolineare che per fare un confronto tra i consumi di queste nuove soluzioni con quelle che le stanno precedendo sul mercato, \u00e8 necessario considerare che nella stima del consumo del nuovo core viene incluso anche quello legato alle funzioni che un tempo erano demandate al northbridge del chipset. Di conseguenza, il consumo sopracitato, superiore a quello dichiarato per il predecessore di Arrandale, \u00e8 in realt\u00e0 pi\u00f9 basso se confrontato con la somma tra il consumo di Penryn e quello del northbridge del chipset.\nTecnologie implementate.\nOltre alle ormai scontate istruzioni MMX, SSE, SSE2, SSE3, EM64T e XD-bit, verr\u00e0 implementato anche l'intero set di istruzioni SSE4. A fine 2007 con i primi processori a 45\u00a0nm (basati per\u00f2 su architettura \"Core\") Intel ha gi\u00e0 iniziato l'introduzione di queste nuove istruzioni ma si \u00e8 limitata a 47 istruzioni sulle 54 previste dal set SSE4 completo, e per questo motivo il produttore indica questa prima implementazione, limitata, come SSE4.1 (dove.1 indica la prima versione); in tutti i processori basati sull'architettura Nehalem invece, verr\u00e0 integrato l'intero set delle istruzioni, indicato come SSE4.2.\nNon mancheranno ovviamente la tecnologia di virtualizzazione Vanderpool e quella di risparmio energetico SpeedStep, che nelle nuove CPU vanter\u00e0 decisi miglioramenti; grazie alla nuova tecnologia Power Gate infatti, Clarkdale sar\u00e0 in grado di rallentare e accelerare la frequenza di ogni core individualmente a seconda della specifica occupazione e arrivare addirittura allo \"spegnimento\" di quelle aree della CPU che risulteranno inutilizzate, forse addirittura gli interi core, riducendone il voltaggio a zero, e non limitandosi a diminuirne le richieste energetiche. A questa tecnologia se ne unisce anche un'altra esattamente duale, chiamata Intel Turbo Mode che \u00e8 in sostanza il nuovo nome della Intel Dynamic Acceleration gi\u00e0 vista nei Core 2 Duo Merom e Penryn alla base delle piattaforme Centrino Duo Santa Rosa e Centrino 2 Montevina. La tecnologia Turbo Mode inoltre, non si limiter\u00e0 ad agire solo sui core della CPU ma anche sul comparto grafico integrato che potr\u00e0 essere portato dagli originali 500\u00a0MHz, fino a 766\u00a0MHz grazie appunto all'accelerazione dinamica.\nLa nuova architettura Nehalem porter\u00e0 tale tecnologia in tutti i settori di mercato e grazie ad essa sar\u00e0 possibile aumentare il clock dei soli core utilizzati in modo da velocizzare l'elaborazione di quelle particolari applicazioni che non sono in grado di sfruttare adeguatamente un processore multi core. Avendo meno core attivi, consente infatti di aumentare il clock (e quindi il consumo) dei core rimanenti senza eccedere le specifiche della CPU stessa.\nAnche la gestione del calore dissipato vedr\u00e0 importanti miglioramenti: a differenza di quanto avviene nei processori precedenti, che al raggiungimento di una certa temperatura abbassano istantaneamente il proprio clock al valore pi\u00f9 basso possibile, in Arrandale il clock verr\u00e0 abbassato progressivamente fino al raggiungimento della temperatura adeguata.\n\u00c8 da evidenziare l'implementazione della nuova tecnologia Simultaneous Multi-Threading, evoluzione della vecchia Hyper-Threading (ma basata su principi completamente diversi), ormai abbandonata da parte del produttore statunitense, e in grado di raddoppiare il numero di thread elaborabili dalla CPU. Dato che Arrandale avr\u00e0 2 core, sar\u00e0 in grado di gestire 4 thread contemporaneamente.\nDerivando dalla seconda generazione dell'architettura Nehalem, conosciuta come Westmere, Arrandale integrer\u00e0 anche le 7 nuove istruzioni AES-NI grazie alle quali dovrebbero venire triplicate le prestazioni di elaborazioni relative a criptaggio e decriptaggio AES.\nControparte desktop.\nArrandale condivider\u00e0 il proprio progetto con il core Clarkdale (che ha a sua volta sostituito il core Havendale come prima CPU con comparto grafico integrato) destinato all'impiego in ambito desktop, come successore del Core 2 Duo Wolfdale. Le caratteristiche tecniche saranno identiche, eccettuato i consumi che in Clarkdale dovrebbero essere inferiori ai 95 W (che erano i valori di riferimento di Havendale); in realt\u00e0 in una dimostrazione effettuata da Intel nel corso del primo trimestre 2009 un intero sistema basato su Clarkdale \u00e8 stato in grado di rimanere all'interno dei 65 W.\nIl successore.\nCome detto sopra, inizialmente era previsto che il primo processore mobile con comparto grafico integrato fosse Auburndale e realizzato a 45\u00a0nm e quindi Arrandale avrebbe dovuto essere il suo successore; nel momento in cui Intel ha dichiarato l'intenzione di \"saltare\" Auburndale per passare direttamente ad Arrandale, ogni possibile speculazione sul futuro \u00e8 diventata molto incerta.\nAl momento non sono previste pi\u00f9 di 2 generazioni per i processori basati sull'architettura Nehalem, una a 45\u00a0nm e una a 32\u00a0nm, e dato che Arrandale apparterr\u00e0 gi\u00e0 alla seconda \u00e8 altamente probabile che il suo successore possa essere basato direttamente sull'architettura di decima generazione, successiva a Nehalem e nota con il nome in codice di Sandy Bridge. Anche Sandy Bridge infatti preveder\u00e0 specifiche versioni di processori dotate di comparto grafico integrato, ma esso dovrebbe diventare integrato nello stesso die del processore, e quindi tale CPU verr\u00e0 realizzata mediante il solo approccio a Die Monolitico.\nData la finestra temporale prevista per questa soluzione non \u00e8 da escludere che possa trattarsi non pi\u00f9 di un processore dual core, ma di un quad core."}
{"id": "2267266", "revid": "834", "url": "https://it.wikipedia.org/wiki?curid=2267266", "title": "Shout!", "text": ""}
{"id": "2267275", "revid": "104092691", "url": "https://it.wikipedia.org/wiki?curid=2267275", "title": "Faust o Margherita", "text": "Faust o Margherita \u00e8 uno spettacolo teatrale del 1966 diretto e interpretato da Carmelo Bene, scritto in collaborazione con Franco Cuomo. Le scene furono curate da Salvatore Vendittelli. \nCaratteristiche e fortuna dell'opera.\nPi\u00f9 che una rivisitazione del \"Faust\" di Goethe, quello beniano \u00e8 una sua parodia, che trae ispirazione dai fumetti, laddove la parte di Mefisto veniva ad essere svolta dallo scalognato Uomo Mascherato \"a cui non gliene va bene una\". In questa interpretazione personalissima, il Faust di Bene vende Margherita all'Uomo Mascherato (alias Mefisto) \"per procacciarsi un'anima\".\nIl Faust di Bene \u00e8 un'opera molto contaminata, tipo collage, con insert estranei ed estranianti, come quello dei \"risultati delle partite di calcio\" o quello dei personaggi dei \"Promessi Sposi\" di Alessandro Manzoni, per non parlare di Giacomo Puccini, Gabriele D'Annunzio e altro, tanto da esser considerata da certa critica un \"pastiche\" fine a s\u00e9 stesso. Ne parlano entusiasti, invece, i suoi indefessi sostenitori, tra cui Alberto Arbasino ed Ennio Flaiano che scrive:\nLo spettacolo venne successivamente presentato al \"Festival di Sarajevo\", con scarso successo, a causa perlopi\u00f9 di inconvenienti tecnici e del turpiloquio \"recitato in musica\" durante la messinscena dello spettacolo tra tecnici e attori. La cosa curiosa \u00e8 che la successiva lunga conferenza stampa (in terra slava) venne svolta in lingua latina. \nSeconda edizione:"}
{"id": "2267276", "revid": "120359558", "url": "https://it.wikipedia.org/wiki?curid=2267276", "title": "Zealandia", "text": "La Zealandia \u00e8 una massa quasi interamente sommersa della crosta continentale. \u00c8 stata variamente descritta come un \"frammento continentale\", un microcontinente, un continente sommerso o un continente. \nIl nome e il concetto di Zealandia furono proposti da Bruce Luyendyk nel 1995. Lo status della Zealandia come continente non \u00e8 universalmente accettato, ma il geologo neozelandese Nick Mortimer ha commentato che \"se non fosse per l'oceano\" esso sarebbe stato riconosciuto come tale tempo fa.\nLa Zealandia \u00e8 quasi completamente sommersa; affond\u00f2 dopo essersi staccata 85-130 milioni di anni fa dall'Antartide e 60-85 milioni di anni fa dall'Australia.\nStoria.\nPotrebbe essere stata completamente sommersa circa 23 milioni di anni fa e la maggior parte di essa (94%) giace ancora al di sotto dell'Oceano Pacifico.\nGeografia.\nIl continente \u00e8 composto da:\nLe lunghe catene montuose sottomarine che si staccano dal continente in direzione nord-est e sud ovest non sono considerate appartenenti alla Zealandia."}
{"id": "2267278", "revid": "6923", "url": "https://it.wikipedia.org/wiki?curid=2267278", "title": "Plateau Campbell", "text": "Il plateau Campbell \u00e8 un vasto plateau oceanico a sud della Nuova Zelanda e del Chatham Rise.\nCaratteristiche.\nIl plateau Campbell si origin\u00f2 in seguito alla frammentazione della Gondwana e fa parte della Zealandia, un continente in gran parte sommerso. Le terre emerse appartenenti al plateau (Isole Bounty, Isole Antipodi, Isole Auckland e Isole Campbell) fanno parte delle Isole sub-antartiche della Nuova Zelanda, che sono state dichiarate Patrimonio dell'umanit\u00e0 nel 1988.\nLa maggior parte del plateau si trova a meno di 1000\u00a0m al di sotto del mare. Il livello si alza poi a 500\u00a0m al Pukaki Rise e emerge al di sopra del mare nelle Isole Auckland e Campbell.\nIl plateau Campbell si estende su un'area di , con una batimetria ondulata e le maggiori elevazioni in senso est-ovest: Campbell Island Rise, Pukaki Rise e Bounty Island Ridge. Ci sono due elevazioni quasi parallele sul bordo occidentale: Stewart Island\u2013Snare Island Rise e la piattaforma delle Isole Auckland. Le piattaforme continentali sono ripide sui margini occidentali e meridionali, mentre il margine settentrionale scende lentamente nella Bounty trough."}
{"id": "2267279", "revid": "154893", "url": "https://it.wikipedia.org/wiki?curid=2267279", "title": "Kerguelen plateau", "text": ""}
{"id": "2267280", "revid": "154893", "url": "https://it.wikipedia.org/wiki?curid=2267280", "title": "Pianoro delle Campbell", "text": ""}
{"id": "2267281", "revid": "439868", "url": "https://it.wikipedia.org/wiki?curid=2267281", "title": "Ex Fabbrica Junghans", "text": "L'ex fabbrica Junghans \u00e8 un edificio industriale di Venezia, situato nel sestiere di Dorsoduro, sulla Giudecca. Dal 2005 \u00e8 divenuto teatro Junghans.\nStoria.\nNel 1877 i fratelli Herion, in qualit\u00e0 di agenti per l'Italia della tedesca Junghans, fondarono la prima fabbrica italiana d'orologi. \nNel 1899 Arthur Junghans entr\u00f2 a far parte della ditta e la rilev\u00f2 nel 1903. In quegli anni la Junghans era la pi\u00f9 grande fabbrica d'orologi al mondo. \nNegli anni venti alla Giudecca si producevano 1500 orologi al giorno. \nDurante la seconda guerra mondiale 4000 persone erano impiegate nella produzione di spolette militari.\nNel secondo dopoguerra, dopo la chiusura dell'Arsenale di Venezia (fine anni cinquanta), \u00e8 la realt\u00e0 produttiva e occupazionale pi\u00f9 importante della citt\u00e0 insulare (circa 650 persone), specializzata nella fabbricazione di ordigni bellici (soprattutto mine), fino alla sua chiusura nel 1971.\nNegli anni duemila, dopo un restauro che ne convert\u00ec l'uso, negli stabili della fabbrica sono stati aperti un teatro (2005, ricavato dall'ex bunker antiaereo) e dei complessi residenziali (2008), conservando entrambi il nome storico di Junghans."}
{"id": "2267282", "revid": "22569530", "url": "https://it.wikipedia.org/wiki?curid=2267282", "title": "Enhanced Chip Set", "text": ""}
{"id": "2267284", "revid": "104092706", "url": "https://it.wikipedia.org/wiki?curid=2267284", "title": "Salvatore Giuliano, vita di una rosa rossa", "text": "Salvatore Giuliano, vita di una rosa rossa \u00e8 uno spettacolo teatrale del 1967 diretto e interpretato da Carmelo Bene, scritto da N. Massari."}
{"id": "2267285", "revid": "74801", "url": "https://it.wikipedia.org/wiki?curid=2267285", "title": "Cristoforo di Grecia", "text": "Biografia.\nGiovinezza.\nCristoforo di Grecia nacque a Pavlovsk, in Russia, da re Giorgio I di Grecia e dalla moglie, la granduchessa Ol'ga Konstantinovna di Russia. Era il pi\u00f9 giovane dei loro otto figli, vent'anni pi\u00f9 giovane di Costantino, il primogenito, e veniva chiamato Christo in famiglia.\nCome i suoi fratelli e sorelle, Cristoforo era poliglotta: parlava greco, inglese, danese, russo, francese ed italiano; tra di loro i principi usavano il greco, con i genitori, invece, l'inglese. Il Re e la Regina tra di loro parlavano in tedesco.\nQuando divenne maggiorenne, Cristoforo entr\u00f2 nell'esercito greco, bench\u00e9 apparentemente avrebbe preferito di gran lunga studiare pianoforte. In giovent\u00f9 gli vennero offerti ben quattro troni europei \u2013 quelli di Portogallo, di Lituania, di Estonia e di Albania \u2013 ma egli declin\u00f2 tutte le offerte perch\u00e9 non desiderava lo \"stress\" dei doveri reali. Il principe Cristoforo, in seguito, comment\u00f2 i suoi pensieri sulla monarchia e su coloro che vi aspiravano:\nIntorno al 1909-1910 si leg\u00f2 alla principessa Alexandra di Fife; la madre di lei, la principessa Luisa, duchessa di Fife, era una figlia di Alessandra di Danimarca (regina consorte del Regno Unito), una delle sorelle maggiori di Giorgio I di Grecia, padre di Cristoforo. Il fidanzamento venne per\u00f2 sciolto quando i genitori vennero a conoscere il fatto e non lo approvarono.\nLa madre del principe Cristoforo, la regina Olga, era nata granduchessa di Russia; con la rivoluzione russa diciassette parenti stretti del Principe, appartenenti alla famiglia Romanov, vennero uccisi, inclusi Nicola II, suo primo cugino, e la moglie assieme ai loro cinque figli.\nPrimo matrimonio.\nIl 1\u00ba gennaio 1920 Cristoforo spos\u00f2 una ricca vedova americana, None May \"Nancy\" Stewart Worthington Leeds, a Vevey, in Svizzera. Alla moglie, che era vedova e divorziata, venne concesso il titolo di \"Sua Altezza Reale\" Principessa Anastasia di Grecia e Danimarca, e la sua fortuna, ereditata dal secondo marito, un milionario del settore dello stagno, aiut\u00f2 enormemente la famiglia reale greca durante il loro esilio degli anni 1920. Il matrimonio venne celebrato dopo un fidanzamento durato sei anni, durante i quali vennero definiti i dettagli legali dello sposalizio con una donna comune sposata gi\u00e0 due volte. Poco dopo il matrimonio le venne diagnosticato un tumore ed in poco tempo ne mor\u00ec, spirando il 29 agosto 1923, a Londra, senza aver dato alcuna discendenza al marito. Cristoforo aveva comunque gi\u00e0 un figliastro, William Bateman Leeds Jr (1902-1971), il quale spos\u00f2, nel 1921, la principessa Ksenija Georgievna Romanova; quest'ultima era una nipote di Cristoforo attraverso la sorella maggiore, Maria, moglie del granduca Georgij Michajlovi\u010d di Russia.\nSecondo matrimonio.\nIn seguito il principe Cristoforo si rispos\u00f2; la sua seconda moglie fu la principessa Francesca d'Orl\u00e9ans (25 dicembre 1902 \u2013 25 febbraio 1953). Ella era una figlia di Giovanni d'Orl\u00e9ans, duca di Guisa, e di Isabella d'Orl\u00e9ans. Isabella era a sua volta figlia di Filippo, conte di Parigi, e della moglie, nonch\u00e9 prima cugina, Maria Isabella d'Orl\u00e9ans. Cristoforo e Francesca si sposarono a Palermo nel 1929, con cerimonia civile il 10 febbraio e religiosa l'11 febbraio. Con il matrimonio, Isabella di Guisa, principessa d'Orl\u00e9ans, divenne \"Sua Altezza Reale\" Principessa Francesca di Grecia e Danimarca; la coppia ebbe un solo figlio, Michele, nato nel 1939, circa un anno prima della morte del padre.\nMorte.\nIl principe Cristoforo di Grecia mor\u00ec il 21 gennaio 1940, all'et\u00e0 di cinquantuno anni.\nLa vicenda di Anna Anderson.\nNel 1927 egli visit\u00f2 il figliastro, William Bates Leeds Jr, e sua moglie, la principessa Ksenija Georgievna Romanova, nipote di Cristoforo. Essa stava progressivamente interessandosi al caso di Anna Anderson, una donna che pretendeva di essere la granduchessa Anastasija Nikolaevna, la figlia minore dell'ultimo zar, Nicola II di Russia. Questa ragazza venne trovata in un ospedale di Berlino dove era stata ricoverata dopo aver tentato di suicidarsi; la sua storia inizi\u00f2 quando il resto della sua famiglia venne ucciso, mentre lei fu in grado di fuggire fino a Bucarest assieme al soldato che la aveva aiutata a fuggire dalla cantina di Casa Ipat'ev, ad Ekaterinburg; egli la accompagn\u00f2 poi a Berlino dove la abbandon\u00f2. Come spieg\u00f2 il principe Cristoforo di Grecia, \u00abQuesta era la sua storia, e, fantastica com'era, c'erano tante persone che credevano \u2013 ed ancora credono \u2013 in lei, tra cui uno o due membri della Famiglia Imperiale\u00bb. Prosegu\u00ec dicendo che \u00abDozzine di persone che avevano conosciuto la granduchessa Anastasia furono portate a vedere la ragazza nella speranza che potessero essere in grado di identificarla, ma nessuno di essi pot\u00e9 pervenire ad alcuna conclusione definitiva\u00bb. Oltre a questo c'erano poche prove per giustificare le sue affermazioni. Cristoforo ne parl\u00f2 in questi termini:"}
{"id": "2267287", "revid": "599013", "url": "https://it.wikipedia.org/wiki?curid=2267287", "title": "C\u00f2clea", "text": ""}
{"id": "2267291", "revid": "339392", "url": "https://it.wikipedia.org/wiki?curid=2267291", "title": "Epalzeorhynchus frenatus", "text": ""}
{"id": "2267297", "revid": "1305772", "url": "https://it.wikipedia.org/wiki?curid=2267297", "title": "Alberto Fava", "text": "Biografia.\nSi laurea in ingegneria presso l'Universit\u00e0 di Bologna il 16 agosto 1900, sposa Vittorina Battistini (fu Numa) nel novembre del 1912, si trasferisce quindi a Roma per proseguire l'attivit\u00e0 di ingegnere presso il Ministero dei trasporti. Ha tre figlie (Gabriella, Maria e Anna Maria, che spos\u00f2 O. Vodret).\nIngegnere specializzato nelle costruzioni delle strutture in ferro. Sue principali realizzazioni, nel corso della lunga carriera, sono la progettazione e realizzazione della tettoia in ferro per la copertura dei treni e dei viaggiatori della nuova Stazione Centrale di Milano, inaugurata nel 1931, e vedi a tal proposito i seguenti link sulla storia di Milano e le Grandi Stazioni Italiane, ed inoltre la progettazione e realizzazione della galleria di testa della Stazione di Firenze, oltre che la realizzazione della gran parte dei ponti ferroviari in ferro nel centro-nord Italia.\nFino al 1943, fu a capo dell'Ufficio VI del Servizio Lavori (Costruzioni Metalliche). Lasciato il servizio attivo, ha continuato nella sua opera di studioso, collaborando con Istituti Universitari in ricerche su problemi di Scienza delle Costruzioni; numerosi i suoi scritti su riviste tecniche, tra le quali \"La Rivista Costruzioni Metalliche\"."}
{"id": "2267298", "revid": "57872", "url": "https://it.wikipedia.org/wiki?curid=2267298", "title": "Chiesa di Sant'Ambrogio (Savona)", "text": "La chiesa di Sant'Ambrogio \u00e8 la parrocchiale del quartiere di Legino della citt\u00e0 di Savona.\nCaratteristiche.\nLa chiesa ha aspetto seicentesco con alto campanile e facciata rivolta verso un vicolo e coperta di lastre d'ardesia. Divisa in tre navate, conserva al suo interno pitture di Francesco Coghetti (\"\"Apoteosi di sant'Ambrogio\" e \"Madonna con Bambino\"\") e opere di un certo interesse artistico. Sul lato sinistro si apre la piazza di L\u00e8gino (piazza don Nicol\u00f2 Aragno), di forma irregolare, su cui si affacciano alcune ville e palazzi storici.\nAltri edifici religiosi.\nNelle vicinanze sorgono:"}
{"id": "2267309", "revid": "287204", "url": "https://it.wikipedia.org/wiki?curid=2267309", "title": "Cosimo Ruggeri", "text": "Biografia.\nEra figlio di un medico e astrologo di Lorenzo II de' Medici, duca di Urbino e padre di Caterina, la quale lo avrebbe introdotto nella corte di Francia nel 1571. Per altri, il padre di Cosimo sarebbe stato al seguito di Caterina de' Medici fin dal suo arrivo in Francia per le nozze con il futuro Enrico II nel 1533.\nLa reputazione di Cosimo quale uomo colto e intelligente gli valse il posto di precettore dei paggi di Elisabetta d\u2019Austria, la moglie del futuro re Carlo IX.\nUna lettera del 26 aprile 1574 dell'ambasciatore Alamanni informa che il Ruggieri \u00abfaceva professione, tra l'altro, di astrologia e astrologia giudiziaria, in grado, cio\u00e8, di predire il futuro [...] arrivando a un tal credito presso la Regina madre da stare continuamente all'orecchio di Sua Maest\u00e0, sapendo cos\u00ec un'infinit\u00e0 di cose, fu scelto, pochi mesi fa, a insegnare la lingua toscana al figlio di Caterina, il duca d'Alen\u00e7on, traendone considerevoli profitti\u00bb. Lo scopo di Caterina era quello di far sorvegliare il proprio figlio Francesco, appartenente al partito dei \"politici\" o \"malcontenti\", oppositori del regime assoluto che si era introdotto in Francia; inoltre, egli avrebbe anche consigliato Caterina sulla condotta da tenere nei confronti degli Ugonotti.\nLa congiura di La M\u00f4le e Coconas.\nIl suo interesse negli affari politici finirono per coinvolgerlo nella congiura ordita da Joseph Boniface de La M\u00f4le e da Annibal de Coconas. Costoro, con la complicit\u00e0 di Margherita di Valois, amante di La M\u00f4le e di diverse dame di corte, come la duchessa di Nevers e la duchessa di Retz, ordirono un colpo di stato che avrebbe dovuto defenestrare Carlo IX in favore del duca d'Alen\u00e7on. Il complotto fu sventato per le delazioni del duca di Montmorency e dello stesso Ruggieri, che avrebbero informato Caterina.\nL'8 aprile 1574, Carlo IX ordin\u00f2 l'arresto dei congiurati e, malgrado l'intervento del duca Francesco d'Alen\u00e7on e della stessa sorella Margherita, La M\u00f4le e i suoi complici furono rinchiusi nella Conciergerie e torturati.\nLa scoperta, nella casa di La M\u00f4le, di una figurina di cera trafitta da aghi, che si pensava raffigurasse il re, il cui stato di salute appariva allora molto compromesso, fece ritenere che si fosse in presenza di atti di magia nera: la statuina venne attribuita a Ruggeri che, saputo dell'ordine di arresto ai suoi danni, il 22 aprile 1574 si rifugi\u00f2 nella casa di campagna dell'ambasciatore di Toscana, presso Parigi. Venne tuttavia arrestato poco dopo nella foresta di Saint-Germain, camuffato da contadino.\nMentre La M\u00f4le e Coconas vennero decapitati il 30 aprile 1574, Ruggeri fu condannato ai remi della galera, pena per la quale tuttavia ebbe trattamenti di favore, alloggiando nella cabina stessa del capitano, facendone \u00abun'accademia di matematica e d'astrologia\u00bb.\nGraziato da Caterina qualche tempo dopo, Ruggeri riapparve a corte e nel 1585 gli fu concessa la commenda dell'abbazia di Saint-Mathieu, in Bretagna, come ricompensa della sua attivit\u00e0 di spionaggio a favore dei reali delle attivit\u00e0 del duca di Alen\u00e7on.\nNuova accusa.\nNel 1598, a Nantes, Ruggieri fu nuovamente sospettato di partecipazione all'attentato contro Enrico IV perch\u00e9 venne rinvenuta nella sua casa una statuetta di cera raffigurante il re, trafitto al cuore da uno spillone. Arrestato, Ruggieri si difese sostenendo di aver salvato il re, con le sue arti, al tempo del Massacro di San Bartolomeo e venne liberato per ordine dello stesso Enrico IV, scettico riguardo a queste pretese arti magiche.\nSotto la reggenza di Maria de' Medici Ruggieri frequent\u00f2 il circolo del favorito Concino Concini e della moglie Leonora Dori Galigai, i quali \u00abapprezzavano quel bello spirito\u00bb, e pubblic\u00f2 un almanacco sotto lo pseudonimo di \"Querberus\": con esso prediceva il futuro godendo della protezione di influenti personaggi della corte francese.\nLa morte.\nCosimo Ruggieri mor\u00ec il 28 marzo 1615: durante il suo funerale vi furono incidenti nella strade di Parigi, a causa della sua fama di ateo. Al confessore venuto a portargli l'estrema unzione, Ruggeri avrebbe gridato dal suo letto di morte:\nL'episodio, ripreso anche dal gesuita Fran\u00e7ois Garasse (1585-1631) ha tuttavia il sapore della leggenda, volta in questo caso a diffamare ulteriormente un personaggio controverso."}
{"id": "2267321", "revid": "57342", "url": "https://it.wikipedia.org/wiki?curid=2267321", "title": "Globo d'oro", "text": "Il Globo d'oro \u00e8 un premio cinematografico italiano assegnato con cadenza annuale dai giornalisti della stampa estera accreditata in Italia. \nStoria.\nNel 1959 l'Associazione stampa estera in Italia, alla quale facevano riferimento su tutti i critici John Francis Lane, Melton Davis e Klaus Rh\u00fcle, volle rendere omaggio al cinema italiano, all'apice della cultura mondiale in quel momento, creando un premio \"ad hoc\" sulla scia dei Golden Globe del cinema statunitense. La prima premiazione si tenne nel 1960 e decret\u00f2 la vittoria del film \"Un maledetto imbroglio\" di Pietro Germi. Nel corso degli anni, le categorie del premio vennero ampliate e furono inclusi anche i professionisti del settore, oltre che i film.\nL'edizione 1981-1982 vide la partecipazione del presidente della Repubblica Italiana Sandro Pertini. Nel 1995 venne creato il Premio alla carriera e nel 2001 il premio al miglior film europeo. Ad oggi \u00e8 considerato fra i pi\u00f9 importanti premi cinematografici italiani, insieme al David di Donatello, al Nastro d'argento e al Ciak d'oro."}
{"id": "2267326", "revid": "729019", "url": "https://it.wikipedia.org/wiki?curid=2267326", "title": "Pallavolo femminile ai VII Giochi panamericani", "text": "Il VI campionato di pallavolo femminile ai Giochi panamericani si \u00e8 svolto dal 13 al 25 ottobre 1975 a Citt\u00e0 del Messico, in Messico, durante i VII Giochi panamericani. Al torneo hanno partecipato 7 squadre nazionali nordamericane e sudamericane e la vittoria finale \u00e8 andata per la seconda volta consecutiva a Cuba.\nPodio.\nCampione.\nCuba(Secondo titolo)\nSecondo posto.\nPer\u00f9\nTerzo posto.\nMessico"}
{"id": "2267327", "revid": "1680141", "url": "https://it.wikipedia.org/wiki?curid=2267327", "title": "James Purefoy", "text": "Biografia.\nAll'et\u00e0 di 16 anni abbandon\u00f2 la scuola inglese di Taunton nel Somerset. Inizi\u00f2 subito a lavorare, come stalliere di un allevamento di maiali e successivamente come portantino. Decise, poi, di tornare a scuola ed ottenne il diploma. Dopo alcuni anni riusc\u00ec a farsi ammettere al \"Central School of Speech and Drama\". Da l\u00ec cominci\u00f2 la sua carriera da attore.\nSi fece notare nel film \"Camere e corridoi\", ma fu la serie televisiva \"Roma\" a dargli lo slancio per il successo.\nVita privata.\nDal 1996 al 2002 Purefoy \u00e8 stato sposato con l'attrice Holly Aird, da cui ha avuto un figlio, Joseph, nato nel 1997. Dopo il divorzio, dal 2004 l'attore ha ora una relazione con la produttrice televisiva Jessica Adams, da cui ha avuto una figlia, Rose, nata nell'ottobre 2012. \u00c8 tifoso dello Yeovil Town Football Club.\nDoppiatori italiani.\nNelle versioni in italiano dei suoi lavori, James Purefoy \u00e8 stato doppiato da:\nDa doppiatore \u00e8 sostituito da:"}
{"id": "2267330", "revid": "61051", "url": "https://it.wikipedia.org/wiki?curid=2267330", "title": "Nobuhiro Tajima", "text": "\u00c8 conosciuto per la sua collaborazione con Suzuki, per le sue partecipazioni alla Pikes Peak International Hill Climb.\nCarriera.\nTajima debutt\u00f2 nel mondo delle corse nel 1968 nell\"'All Japan Dirt Trial Championship\" dove vinse la sua prima gara. Il suo coinvolgimento nel Campionato del mondo rally risale al Lombard RAC Rally del 1981.\nNel 1983 ha aperto il Monster International, un negozio per la messa a punto nelle competizioni. Nel 1986 \u00e8 partita la sua collaborazione con Suzuki dopo aver fondato la Suzuki Sports, il reparto corse ufficiale della casa giapponese. Nello stesso anno ha fatto il suo ritorno sulla scena del mondiale rally guidando una Suzuki Cultus nell'Olympus Rally.\nNel 1987 ha preso parte al FIA Asia Pacific Rally Championship e nell'Olympus Rally dello stesso anno \u00e8 arrivato quindicesimo assoluto vincendo la sua classe e nell'anno successivo ha bissato il successo di classe arrivando settimo assoluto.\nQuando nel 2001 \u00e8 partito il progetto del Junior World Rally Championship Tajima ha deciso di ritirarsi dalle competizioni l'anno seguente per diventarne il manager. Da quel momento in poi si \u00e8 dedicato principalmente alle cronoscalate, ci\u00f2 per cui \u00e8 conosciuto in tutto il mondo.\nRecentemente ha rinnovato il suo impegno nella Suzuki Sports vanificato dall'abbandono dei rally della casa giapponese.\nCronoscalate.\nLa sua prima cronoscalata risale al 1992 quando corse con una Suzuki Cultus bimotore preparata appositamente per correre nella categoria \"Senza limiti\". Nel 1995 si dedic\u00f2 per la prima volta a modificare una Suzuki Escudo (Grand Vitara) e l'anno successivo partecip\u00f2 per la prima volta alla Pikes Peak International Hill Climb con l'auto che lo ha reso famoso: la Suzuki Escudo Pikes Peak equipaggiata con un motore V6 di 2,5 litri sovralimentata con doppio turbo. Il prototipo \u00e8 in grado di sviluppare a 8100 giri al minuto. La Suzuki Escudo Pikes Peak Version ha un rapporto peso/potenza inferiore a uno. Nell'edizione 1996 della Pikes Peak International Hill Climb Tajima arriv\u00f2 secondo dietro la Toyota Celica di Rod Millen. La prima vittoria arriv\u00f2 nel 1998 al Queenstown Gold Rush International Auto Hill Climb che si ripet\u00e9 anche nei due anni successivi. Nel 2007 Tajima ha battuto il record assoluto della Pikes Peak International Hill Climb detenuto da Rod Millen dal 1994 correndo in 10:01.408. Ha ripetuto il successo anche nel 2008 ma senza migliorare il suo record. Nell'edizione 2011 della Pikes Peak, Tajima ha vinto infrangendo il suo vecchio record del 2007 e portandolo a 9:51.278 nella categoria Unlimited."}
{"id": "2267343", "revid": "986502", "url": "https://it.wikipedia.org/wiki?curid=2267343", "title": "Jean Astruc", "text": "Astruc fu professore di medicina a Montpellier e Parigi.\nUn suo breve libro pubblicato anonimamente nel 1753, \"Conjectures sur les m\u00e9moires originaux don't il paroit que Moyse s'est servi pour composer le livre de la G\u00e9n\u00e8se. Avec des remarques qui appuient ou qui \u00e9claircissent ces conjectures\" (\"Congetture sui documenti originali che Mos\u00e9 sembra aver usato nella composizione del Libro della Genesi. Con riflessioni che sostengono o gettano luce su queste congetture\"), gioca un ruolo di rilievo nell'origine della critica testuale applicata alla Bibbia; Astruc fu il primo a dimostrare, attraverso l'uso dell'analisi testuale gi\u00e0 adottata con i testi classici, la teoria che la \"Genesi\" fu composta basandosi su diverse fonti o tradizioni, un approccio detto \"ipotesi documentale\"."}
{"id": "2267344", "revid": "110157", "url": "https://it.wikipedia.org/wiki?curid=2267344", "title": "Cappelletta di Legino", "text": "La Cappelletta eretta nel 1700, \u00e8 sita nel quartiere di Legino della citt\u00e0 di Savona, un tempo era un'area campestre, circondata da orti, prati e qualche mulattiera, oggi si trova circondata da una strada a forte scorrimento veicolare ed al centro di una grande rotatoria di traffico circolare, che unisce il centro e la zona del porto commerciale al casello dell\u2019autostrada, all'ingresso dell'abitato del quartiere di Legino.\nFino agli anni '80 del '900 davanti al portone di ingresso scendeva Via Costacavalli e si intersecava Via San Cristoforo.\n\u00c8 dedicata a San Cristoforo patrono dei viandanti e dei viaggiatori.\nEx cappella gentilizia della famiglia Garroni Carbonara cui appartiene ancora oggi.\nLa chiesina di famiglia sembra per\u00f2 destinata a rimanere in disuso ancora per un po\u2019.\nSarebbe difficile, oggigiorno, ritirarsi al suo interno per un attimo di preghiera, nel frastuono dei camion in transito o dello sferragliare dei treni merci nelle vicine aree di propriet\u00e0 delle ferrovie.\nIl progresso ha ormai avvolto la chiesina: indietro non si pu\u00f2 tornare, i leginesi possono comunque godere della sua presenza passeggiando nelle aiuole che il Comune ha ricavato tutto intorno. E chi transita in macchina, spesso immerso in ben altri pensieri, pu\u00f2 regalarsi un attimo di riflessione su come sia cambiato, in questi anni, il volto della citt\u00e0.\nLa famiglia di appartenenza.\nLa famiglia Garroni Carbonara possidenti dei terreni adiacenti, ora tutti concessi e ceduti, ha usato la Cappelletta come chiesa di famiglia, ed \u00e8 stata nel tempo anche adibita a sepoltura con le salme di alcuni membri, l'ultima nel 1926 circa.\nLa famiglia annovera nel proprio albero genealogico, personaggi di grande rilievo storico, un prefetto di Savona, Umberto ed un senatore del Regno d\u2019Italia, ministro di Stato e ambasciatore di Turchia, Camillo. \n\u00abFu lui a consegnare all\u2019Impero ottomano, la dichiarazione di guerra italiana durante la compagna di Libia\u00bb e nel 1922, proprio in veste di ambasciatore, partecip\u00f2 alla Conferenza di Losanna. \nEntrambi i fratelli sono morti nel 1935. .\nCaratteristiche.\nLa piccola cappella a navata unica e con campanile a vela, ha la facciata colorata a strisce bicolori. \nL'interno \u00e8 decorato da pitture e denota uno stato di abbandono che si protrae da diversi anni. \nLa chiesina \u00e8 ben tenuta se guardata dall\u2019esterno, ma all\u2019interno cade a pezzi, purtroppo servirebbe un grosso investimento per ristrutturarla e riportarla alle sue condizioni originarie.\nSopra l'altare si trovava una tela forse raffigurante la \"Vergine\". \nL'epoca di costruzione non \u00e8 chiara, ma non \u00e8 certamente anteriore al XVII secolo. \nIn facciata \u00e8 riportata su una lastra di marmo la data del 1880, ma \u00e8 probabile che si riferisca pi\u00f9 ad un intervento di restauro che all'indicazione del periodo di costruzione."}
{"id": "2267349", "revid": "729019", "url": "https://it.wikipedia.org/wiki?curid=2267349", "title": "6\u00ba Battaglione carabinieri &quot;Toscana&quot;", "text": "Il 6\u00ba Battaglione carabinieri \u201cToscana\u201d \u00e8 un reparto dell'organizzazione mobile dell'Arma dei Carabinieri, inquadrato nel 5\u00ba Reggimento carabinieri \"Emilia-Romagna\" e dislocato a Firenze, nella caserma intitolata nel 1920 al generale Antonio Baldissera\nStoria.\nCostituito il 2 maggio 1920 come Battaglione mobile carabinieri di Firenze, venne sciolto con regio decreto del 30 dicembre 1923.\nIl 10 dicembre 1940, a seguito dell'entrata in guerra dell'Italia, viene costituito il VI Battaglione carabinieri mobilitato che oper\u00f2 sul fronte greco-albanese sino all'8 settembre 1943.\nIl 6 settembre 1945 il Battaglione viene ricostituito con la denominazione originale e il 30 marzo 1963 viene posto alle dipendenze del 2\u00ba Reggimento carabinieri di Roma.\nIl 1\u00ba settembre 1977, posto alle dipendenze dell'11\u00aa Brigata carabinieri, con funzioni di comando di corpo, assume l'attuale denominazione di 6\u00ba Battaglione carabinieri \u201cToscana\u201d.\nIl 21 dicembre 1977 ha ricevuto la bandiera di guerra, concessa con decreto presidenziale 7 ottobre 1977 n. 861.\nIl 2 maggio 2000 il Reparto ha celebrato l'80\u00ba anniversario della sua costituzione in occasione della quale \u00e8 stata realizzata una cartolina commemorativa e un annullo filatelico celebrativo.\nIl 1\u00ba ottobre 2007 il Reparto, a seguito dell'assegnazione di un ufficiale del ruolo t.l. - specialit\u00e0 amministrazione, \u00e8 stato riconfigurato da distaccamento minore a distaccamento ordinario, acquisendo conseguentemente la piena autonomia amministrativo-finanziaria, necessaria per fronteggiare con tempestivit\u00e0 ed efficienza le esigenze correlate ai compiti specifici di ordine pubblico e pubblica sicurezza.\nNel settembre 2012 il battaglione passa alle dipendenze del neocostituito Comando 5\u00ba Reggimento carabinieri \"Emilia-Romagna\".\nIl 9 maggio 2018 presso la Caserma A. Baldissera \u00e8 stato celebrato il 40\u00ba Anniversario della concessione da parte del Presidente della Repubblica, della bandiera di guerra al 6\u00ba Battaglione Carabinieri 'Toscana'.\nCompiti.\nDopo le recenti modifiche ordinative che hanno interessato l'organizzazione mobile e specializzata dell'Arma, il 6\u00ba Battaglione \u201cToscana\u201d \u00e8 inquadrato nel 5\u00ba Reggimento carabinieri \"Emilia-Romagna\" che opera alle dipendenze della 1\u00aa Brigata Mobile di Roma, che coordina l'impiego dei reggimenti mobili.\nLa struttura ordinativa del 6\u00ba Battaglione consente al reparto di operare con spiccata reattivit\u00e0, massima flessibilit\u00e0 nonch\u00e9 rapidit\u00e0 d'intervento nell'assolvimento dei propri compiti connessi con il concorso alla difesa integrata del territorio nazionale, la partecipazione ai servizi di ordine pubblico nel corso di grandi manifestazioni ed eventi quali le manifestazioni sportive, concerti, la vigilanza ad obiettivi sensibili militari e a quelli di natura civile definiti, di volta in volta, dall'autorit\u00e0 di pubblica sicurezza, il supporto dell'organizzazione territoriale della Legione carabinieri \"Toscana\" per incrementare il controllo del territorio nelle grandi aree urbane, extra urbane e rurali nelle zone pi\u00f9 sensibili sotto il profilo della sicurezza pubblica nonch\u00e9 le esigenze di protezione civile.\nOrganizzazione.\nCompagnia di intervento operativo.\nPresso il Battaglione di Firenze come peraltro nei battaglioni di Milano, Napoli, Bari, Palermo, Roma e Mestre \u00e8 stata recentemente costituita una Compagnia di intervento operativo che, grazie al particolare addestramento del personale e alla cospicua dotazione di mezzi e materiali, consente di fronteggiare, con la necessaria tempestivit\u00e0, improvvise situazioni di pericolo per la pubblica sicurezza.\nSquadra Operativa di Supporto.\nCostituite dal Comando Generale dell\u2019Arma dei Carabinieri per contrastare la minaccia terroristica\nReparto di soccorso.\nInoltre, per far fronte alle emergenze in caso di pubblica calamit\u00e0, presso il 6\u00ba Battaglione - come in tutti gli altri Battaglioni mobili - viene costituito, all'occorrenza, uno speciale reparto di soccorso preventivamente addestrato e dotato di mezzi e materiali che assicurano una prima assistenza alle popolazioni colpite in attesa dell'intervento della protezione civile. L'area di competenza del 6\u00ba Battaglione comprende le regioni Toscana e Umbria.\nLa caserma \"Baldissera\".\nLa Caserma \"Antonio Baldissera\" nel 1945 accolse gli uffici della III Brigata carabinieri e il VI Battaglione carabinieri e nel 1970 due compagnie della \"Scuola sottufficiali carabinieri\", oggi Scuola allievi marescialli e brigadieri carabinieri, .. Dal 2016 la Scuola ha sede nella nuova caserma \"Felice Maritano\" di Firenze Castello, mentre la \"Baldissera\" \u00e8 sede del battaglione e del Comando Legione Toscana.\nLo stemma araldico.\nLo stemma: inquartato; nel primo di blu e rosso il distintivo della 11\u00aa Brigata Carabinieri; nel secondo d'argento al giglio di Firenze di rosso, a richiamare la citt\u00e0 di Firenze; nel terzo d'oro a cinque tortebisanti di rosso disposte, 2,2,1, e sormontate da un bisante d'azzurro caricato di tre gigli d'oro male ordinati, a ricordare la Toscana; nel quarto partito di rosso e di nero, caricato dell'elmo di Scandenberg, a richiamare la campagna di guerra greco-albanese. Sopra lo scudo, Corona Turrita; sotto lo scudo, su lista bifida e svolazzante d'oro, il motto, in lettere maiuscole di nero: \u00ab\"Sub pedibus alae\"\u00bb."}
{"id": "2267354", "revid": "115769123", "url": "https://it.wikipedia.org/wiki?curid=2267354", "title": "Don Chisciotte (Carmelo Bene)", "text": "Don Chisciotte \u00e8 uno spettacolo teatrale del 1968, tratto dal romanzo di Miguel de Cervantes, diretto e interpretato da Carmelo Bene con la collaborazione di Leo de Berardinis.\nNel 1970 un \"Don Chisciotte\" televisivo commissionato dalla Rai sfum\u00f2 poich\u00e9 il progetto venne ritenuto \"impopolare\". Il cast d'eccezione contemplava, oltre a Carmelo Bene, artisti di fama come Eduardo De Filippo, il clown sovietico Popov e Salvador Dal\u00ed (scenografo).\nTrama.\nIl nobile spagnolo Alonso Quixano decide di diventare Don Chisciotte della Mancia, prode cavaliere cristiano che accorre in aiuto dei soppressi e delle vittime dell'ingiustizia. Oltre a queste prodezze, egli vorrebbe anche essere ricordato come i grandi cavalieri della letteratura e dei poemi epici, combattendo mostri e giganti di ogni sorta. Ma egli \u00e8 nella vita reale e non si accorge di quel che fa, perch\u00e9 \u00e8 vittima di sogni inconsci e di visioni generate dalla sua stessa mente. Tutto ci\u00f2 che egli vede non \u00e8 reale, neanche la sua dama, Dulcinea del Toboso, che in realt\u00e0 \u00e8 una prostituta.\nCollegamenti esterni.\nCarmelo Bene e i critici - Prove del Don Chisciotte con Leo de Berardinis (1968) su \"Youtube\""}
{"id": "2267360", "revid": "830939", "url": "https://it.wikipedia.org/wiki?curid=2267360", "title": "Wilhelmina Drucker", "text": "Biografia.\nEra nata, fuori dal matrimonio, da Constantia Lensing, una ragazza madre in condizioni di bisogno. \nSuo padre, Louis Drucker, era un ricco bancario che non riconobbe la paternit\u00e0 della bambina, non trasferendo alla figlia il proprio cognome. Wilhelmina Drucker frequent\u00f2 una scuola cattolica ma, affidata alle cure della madre, non ricev\u00e9 un'attenta educazione.\nNel 1884 rimase orfana di suo padre, di cui acquis\u00ec parte del patrimonio in eredit\u00e0 soltanto dopo un processo con il suo fratello il politico Hendrik Lodewijk Drucker, ottenendosi l'indipendenza economica per il resto della vita. Nel 1886 si inser\u00ec nel movimento socialista del suo paese, mostrandosi attiva soprattutto come giornalista. \nNel 1899 Wilhelmina Drucker fond\u00f2 la \"Vrije Vrouwen Vereeniging\" (Societ\u00e0 delle donne libere) che, nel 1894, divenne la \"Vereeniging voor Vrouwenkiesrecht\" (Associazione per l'emancipazione della donna), la prima organizzazione femminile a sfondo socialista. Per la promozione delle sue idee si serv\u00ec della rivista \"Evolutie\" (\"Evoluzione\"), che fu attiva dal 1893 al 1926. In uno degli incontri dell'associazione conosce la sarta Roosje Vos e le consiglia di creare il proprio sindacato che diventer\u00e0 la prima unione sindacale delle donne nei Paesi Bassi, \"Naaistersbond Allen Een\" (\"Unione di Tutte le Sarte\").\nIl soprannome dell\u2019attivista era \"Ijzeren Mina\", in italiano traducibile come \u201cMina di ferro\u201d, da Mina diminutivo di Wilhelmina. Proprio da Ijzeren Mina le femministe degli anni Sessanta presero spunto per il movimento Dolle Mina fondato nel 1969 (dove dol in olandese significa pazzo).\nEra sorella del politico liberale Hendrik Lodewijk Drucker."}
{"id": "2267362", "revid": "1868193", "url": "https://it.wikipedia.org/wiki?curid=2267362", "title": "Le\u00f3n (Messico)", "text": "Le\u00f3n, ufficialmente Le\u00f3n de los Aldama, \u00e8 una citt\u00e0 di abitanti del Messico, capoluogo del municipio omonimo, nello stato del Guanajuato, di cui \u00e8 il centro pi\u00f9 popoloso. \u00c8 la quarta citt\u00e0 messicana per popolazione e tra le cinque maggiori citt\u00e0 del Messico, insieme alla capitale, Guadalajara, Monterrey e Puebla, nonch\u00e9 il principale centro della regione del Baj\u00edo.\nFondata il 20 gennaio 1576, sorge a 384 km dalla capitale Citt\u00e0 del Messico ed \u00e8 il polo principale di una vasta area metropolitana (comprendente anche Silao de la Victoria, San Francisco del Rinc\u00f3n, Pur\u00edsima del Rinc\u00f3n) che risulta, per popolazione, la settima del paese e la prima della regione del Baj\u00edo, con poco pi\u00f9 di 2 115 000 abitanti.\n\u00c8 conosciuta anche come \"la perla\" e la \"capitale mondiale della calzatura\". Dagli anni '40 del XIX secolo l'economia della citt\u00e0 ruota, infatti, attorno alla catena di produzione di pelletteria e calzature, sebbene all'inizio del XXI secolo si sia orientata verso il settore dei servizi e dell'industria automobilistica. Altre vocazioni economiche di Le\u00f3n, consolidatesi negli anni, sono l'assistenza sanitaria e la diagnosi altamente specializzate, l'istruzione superiore e la ricerca, nonch\u00e9 il turismo d'affari. Pertanto, pur non essendo la capitale politica dello stato, ne \u00e8 considerata la capitale economica, sociale, commerciale e dei servizi.\nStoria.\nLa citt\u00e0 fu fondata il 20 gennaio 1576 da Mart\u00edn Enr\u00edquez de Almanza con il nome di \"Villa de Le\u00f3n\" e assunse l'attuale denominazione nel 1830 in onore dei fratelli Ignacio e Juan Aldama, che parteciparono alla guerra d'indipendenza messicana.\nNel 1580 il centro fu elevato alla categoria di comune separato da Guanajuato, con giurisdizione sull'attuale territorio comunale.\nNel giugno 1830 fu ufficialmente adottato il nome di \"Le\u00f3n de los Aldama\". Durante le sommosse per l'indipendenza del Messico, la citt\u00e0 ha sofferto economicamente, socialmente e politicamente. Quando le miniere di Guanajuato furono abbandonate a causa della guerra, molti lavoratori si stabilirono a Le\u00f3n. L'agricoltura \u00e8 stata la principale attivit\u00e0 economica fino al XVIII secolo, quando l'artigianato e le calzature iniziarono a competere con il settore primario.\nGli anni successivi alla Rivoluzione segnarono la prosperit\u00e0 e il progresso di Le\u00f3n, nonch\u00e9 la crescita della popolazione. Lo sviluppo economico fu evidente nella straordinaria mostra industriale, agricola e zootecnica del 1923.\nSimboli.\nLo stemma del Comune si presenta inquartato: nel primo quarto \u00e8 rappresentato san Sebastiano martire, patrono della citt\u00e0, la cui festa si celebra il 20 gennaio, lo stesso giorno in cui Le\u00f3n venne fondata. Nel secondo quarto un leone, simbolo di Le\u00f3n in Spagna, da cui deriva il nome della citt\u00e0. Nel terzo si trovano le insegne del vicer\u00e9 della Nuova Spagna Mart\u00edn Enr\u00edquez de Almanza, a cui si deve l'atto di fondazione di Le\u00f3n del 1576. Nel quarto vi sono un alveare e tre api a simboleggiare l'operosit\u00e0 della sua popolazione. Al di sotto dello scudo, un nastro con il motto latino \"Labor omnia vincit\" (\"Il lavoro vince tutto\").\nGeografia fisica.\nGeografia.\nLa citt\u00e0 si trova nella zona settentrionale dello stato di Guanajuato, a -101\u00b0 41' di longitudine ovest e 21\u00b0 di latitudine nord; ad un'altitudine di 1 798 metri sul livello del mare. La superficie comunale comprende 1 183,20 km\u00b2, equivalenti al 3,87% della superficie totale dello stato di Guanajuato. Il comune confina a nord con San Felipe; a est con Guanajuato (citt\u00e0) e Silao; a sud con Silao, Romita, e San Francisco del Rinc\u00f3n; a ovest con Pur\u00edsima del Rinc\u00f3n e lo stato di Jalisco.\nClima.\nIl clima \u00e8 temperato, semisecco, con piogge durante il periodo estivo, da maggio a ottobre, mentre la stagione secca va da novembre ad inizio maggio.\nIl mese pi\u00f9 caldo \u00e8 maggio, il pi\u00f9 freddo gennaio, la temperatura \u00e8 condizionata anche dai rilievi, per il terreno irregolare della zona in cui sorge la citt\u00e0.\nEconomia.\nNel 2011 ha ricevuto una menzione d'onore in occasione della consegna del premio \"Sustainable Transport\" insieme a Canton, San Francisco e Zurigo.. Si classifica al terzo posto in America latina per estensione della rete di piste ciclabili.\nNel marzo 2012 ha ricevuto il premio di citt\u00e0 \"campione d'acqua\", insieme a Buenos Aires, Rotterdam e Lione, assegnato al World Water Council di Marsiglia, per aver mostrato grandi progressi nell'igiene e nel riutilizzo delle risorse residue e nella cogenerazione di energia dal biogas.\nNel febbraio 2018, Le\u00f3n \u00e8 stata inserita tra le 100 citt\u00e0 pi\u00f9 rinnovabili del mondo, in base al risultato del Progetto di Divulgazione di Carbonio (CDP), pubblicato da Bloomberg. La citt\u00e0 di Leon risalta perch\u00e9 il 76% dell'energia che si usa nella regione \u00e8 rinnovabile. I risultati del CDP menzionano i seguenti dati: nella citt\u00e0 si utilizza il 2,5% di energia solare, il 73,86% di energia geotermica e il 23,64% di gas. Un'altra particolarit\u00e0 \u00e8 che risulta l'unica citt\u00e0 messicana in questa lista.\nIndustria calzaturiera.\nLe\u00f3n \u00e8 una citt\u00e0 nota per la sua importante industria scarpiera. Secondo l'Archivio storico municipale, la fabbricazione delle prime scarpe \u00e8 iniziata nel 1645; a quell'epoca i calzolai artigiani lavoravano con attrezzi rudimentali, ma gi\u00e0 nel 1872, con l'apertura della prima fabbrica, si cominci\u00f2 ad utilizzare macchinari specializzati.\nCon l'inaugurazione della ferrovia, la citt\u00e0 di Leon fu pioniera nell'esportazione di questo prodotto verso gli Stati Uniti. Dal 1920 molte delle officine si trasformarono in grandi imprese.\nAttualmente l'industria calzaturiera Le\u00f3n copre il 72% della produzione nazionale del settore.\nFestival.\nFestival internazionale dei palloncini.\nLa citt\u00e0 \u00e8 famosa perch\u00e9 sede, dell'annuale festival internazionale della mongolfiera, che si svolge nell'arco di quattro giorni nel mese di novembre e conta oltre 200 partecipanti e pi\u00f9 di spettatori. Si svolge nel parco metropolitano con la partecipazione di piloti di tutto il mondo, \u00e8 il pi\u00f9 grande del suo genere in America Latina e il terzo al mondo.\nCampionato mondiale di rally.\nIl Rally del Messico \u00e8 un grande evento di auto da rally. \u00c8 la data del World Rally Championship (WRC) della FIA, appuntamento fisso del calendario della Coppa del mondo dak 2003 e attualmente l'unico evento WRC tenuto in Nord America.\nCampionato mondiale di motocross.\nIl Le\u00f3n MX1, che si svolge nel Parque Metropolitano della citt\u00e0, \u00e8 una competizione di motocross regolamentata dalla Federazione Internazionale di Motociclismo (FIM) ed \u00e8 la penultima data del calendario mondiale del campionato di motocross. Il campionato fu inaugurato nel 1957, dopo il campionato europeo, che aveva avuto luogo dal 1952. Inizialmente la competizione era riservata alla categoria 500 cc, ma nel 1962 fu aperta ala categoria 250 cc e nel 1975 alla categoria 125 cc.\nMotofiesta.\nLe\u00f3n \u00e8 il sito del pi\u00f9 importante evento motociclistico in America Latina, dall'ultimo gioved\u00ec di ottobre all'ultima domenica di ottobre: la Motofiesta si svolge nelle strutture di La Feria de Le\u00f3n, con numerosi ospiti speciali e attivit\u00e0 internazionali.\nPorto interno (area industriale).\n\u00c8 un importante porto industriale e una piattaforma di esportazione globale. \u00c8 sorto nel 2006 per promuovere lo sviluppo dello stato di Guanajuato, con sede nella regione metropolitana di Le\u00f3n. Attualmente ospita una delle aree industriali pi\u00f9 importanti della regione di Baj\u00edo. L'area di Guanajuato Puerto Interior comprende anche un parco industriale e commerciale in via di sviluppo. Questa zona \u00e8 progettata per ospitare aziende commerciali e servizi complementari alle attivit\u00e0 logistiche e produttive che si stanno stabilendo a Guanajuato Puerto Interior. Alcuni usi previsti per quest'area sono business hotel, servizi bancari e finanziari, servizi alimentari e di convenienza, servizi di trasporto e logistica e uffici per vari usi. Si trova nella zona strategica della ZML, tra Le\u00f3n e Silao, molto vicino alla fabbrica automobilistica General Motors.\nDieci anni dopo la sua attuazione, Guanajuato Puerto Interior (GPI) si \u00e8 posizionata come il motore dello sviluppo statale e il pi\u00f9 importante complesso logistico non solo in Messico ma anche in America Latina.\nTra le aziende che sono state aggiunte a quest'area ci sono produttori di livello mondiale, come:\nStrategicamente situato vicino agli stati di Aguascalientes, San Luis Potos\u00ed e Quer\u00e9taro; Nel raggio di 160 km, le case automobilistiche sono: Mazda, Toyota, Honda, GM, VW, Nissan e BMW, rendendolo il pi\u00f9 grande gruppo automobilistico in America.\nNel territorio di questo parco industriale, i prodotti al di fuori del Messico vengono introdotti, fabbricati, immagazzinati e spediti senza il pagamento di tasse sul commercio estero e IVA, a condizione che ritornino all'estero.\nQuesto centro \u00e8 stato progettato per servire le aziende situate a Guanajuato Puerto Interior e i loro dipendenti. Contiene un asilo nido, una caserma dei pompieri e un centro sanitario con aree per cure mediche e pronto soccorso. Queste strutture sono incluse in un parco ricreativo e sportivo.\nMonumenti e luoghi d'interesse.\nLa piazza principale, detta \"Z\u00f3calo\", si distingue per le arcate antiche. Qui si trova anche la cattedrale barocca del XVIII secolo. Del \"Palacio Municipal\" \u00e8 notevole la facciata riccamente decorata.\nLa \"chiesa del castigo\" neogotica, costruita nel XX secolo, ha pi\u00f9 di venti altari e numerose cripte, che servirono da nascondiglio durante la guerra di Cristero, tra il 1926 e il 1929.\nSport.\nHa sede in citt\u00e0 il Club Le\u00f3n, squadra di calcio fondata nel 1944 e laureatasi campione nazionale per 8 volte, il che ne fa la quinta squadra con pi\u00f9 titoli nel paese.\nLa citt\u00e0 ha anche una squadra di pallacanestro che milita nella massima serie nazionale, Las Abejas de Le\u00f3n, e una di baseball, Los Bravos de Leon.\nSociet\u00e0.\nReligione.\nGuanajuato \u00e8 lo stato con il maggior numero di cattolici nel paese con il 94%.."}
{"id": "2267365", "revid": "339392", "url": "https://it.wikipedia.org/wiki?curid=2267365", "title": "Nawal Al Saadawi", "text": ""}
{"id": "2267368", "revid": "339392", "url": "https://it.wikipedia.org/wiki?curid=2267368", "title": "Nawal al-Sa\u2018adawi", "text": ""}
{"id": "2267371", "revid": "247933", "url": "https://it.wikipedia.org/wiki?curid=2267371", "title": "Le\u00f3n (Guanajuato)", "text": ""}
{"id": "2267380", "revid": "100418342", "url": "https://it.wikipedia.org/wiki?curid=2267380", "title": "Gary Osborne", "text": "Biografia.\nNasce nel Regno Unito, anche se viene educato in Svizzera; \u00e8 introdotto nel mondo della musica all'et\u00e0 di quindici anni (agli inizi della sua carriera fa anche parte di una band come musicista).\nGary diviene parte dello staff A&amp;R della \"RCA Records\", componendo diversi jingle per la pubblicit\u00e0 (per esempio per la Pepsi, la \"Shredded Wheat\" e la \"Abbey National\"). Inoltre, inizia a lavorare con la cantante Kiki Dee (\u00e8 suo il testo del brano \"Amoureuse\").\nOsborne \u00e8 comunque divenuto famoso collaborando con Elton John, precisamente lavorando alla stesura dei testi dei suoi brani. Verso la fine degli anni settanta la rockstar ha infatti interrotto la collaborazione con lo storico paroliere Bernie Taupin; inizia quindi a lavorare con Gary (tutti i testi delle canzoni dell'album del 1978 \"A Single Man\" sono stati scritti da lui, e anche i testi di alcuni brani degli album \"21 at 33\", \"The Fox\" e \"Jump Up!\" sono firmati Osborne, pi\u00f9 le liriche della canzone \"Memory of Love\" dell'album \"Leather Jackets\"). Cambia anche il metodo di composizione: i brani sono realizzati prima musicalmente e solo dopo viene aggiunto il testo (al contrario di quanto accadeva con Bernie). Questa partnership, tutto sommato breve (Elton si riconcilier\u00e0 con Taupin pochi anni dopo), dar\u00e0 alla luce tre hit singles: \"Part-time Love\" (1978), \"Little Jeannie\" (1980) e \"Blue Eyes\" (1982).\nGary collabora anche con Albert Hammond (nel suo album \"Somewhere in America\"), Lalo Schifrin e Jeff Wayne; \u00e8 presente ai cori delle canzoni \"Sugar Baby Love\" e \"Gonna Make You A Star\", mentre alcuni brani da lui composti sono registrati da artisti come Alice Cooper, Cliff Richard, Wilson Pickett, Jennifer Warnes e i Righteous Brothers.\nOsborne ha recentemente provveduto alla stesura dei testi delle canzoni del primo album di Lil'Chris (inclusa la numero 3 UK \"Checkin' It Out\")."}
{"id": "2267382", "revid": "1305772", "url": "https://it.wikipedia.org/wiki?curid=2267382", "title": "Matamoros", "text": ""}
{"id": "2267383", "revid": "38120", "url": "https://it.wikipedia.org/wiki?curid=2267383", "title": "Combattenti per la libert\u00e0", "text": ""}
{"id": "2267385", "revid": "1543377", "url": "https://it.wikipedia.org/wiki?curid=2267385", "title": "SliTaz", "text": "SliTaz (abbreviazione di \"Simple Light Incredible Temporary Autonomous Zone\") \u00e8 una distribuzione Linux, nata nel 2006 da Christophe Lincoln. Questo sistema operativo ha un filesystem di circa 100 MB, e l'immagine ISO per l'installazione occupa circa 30 MB. Queste caratteristiche lo rendono utilizzabile per hardware datato, oppure come LiveCD di backup. Infatti, Slitaz si presenta come un ambiente minimale, ma completo.\nDurante il boot, il sistema operativo viene decompresso in RAM, occupando circa 80 MiB, e da quel momento viene eseguito completamente in essa. Questa soluzione, adottata anche da altre distribuzioni minimali come Damn Small Linux o Puppy Linux, permette di ottenere un sistema reattivo anche su hardware obsoleto e poco prestazionale. Slitaz dispone inoltre di un'apposita opzione di boot (slitaz-loram) che gli permette di avviarsi anche con computer con appena 64 MiB di RAM.\nLa distribuzione include anche un gestore di pacchetti, tazpkg, per installare altri programmi."}
{"id": "2267411", "revid": "104092715", "url": "https://it.wikipedia.org/wiki?curid=2267411", "title": "La cena delle beffe (Carmelo Bene)", "text": "La cena delle beffe \u00e8 uno spettacolo teatrale del 1974, riedito nel 1989, diretto e interpretato da Carmelo Bene, rivisitazione dell'omonima opera di Sem Benelli.\nSeconda edizione"}
{"id": "2267435", "revid": "38120", "url": "https://it.wikipedia.org/wiki?curid=2267435", "title": "I superamici", "text": ""}
{"id": "2267452", "revid": "1632387", "url": "https://it.wikipedia.org/wiki?curid=2267452", "title": "Two-Faced", "text": "Two-Faced \u00e8 il sesto album in studio del gruppo musicale tedesco Tankard, pubblicato nel marzo 1994.\nTracce.\nNel 2005 l'album \u00e8 stato rimasterizzato con l'aggiunta di cinque tracce bonus tratte dal live in vhs Open All Night"}
{"id": "2267455", "revid": "104216", "url": "https://it.wikipedia.org/wiki?curid=2267455", "title": "Matamoros (Tamaulipas)", "text": "Matamoros, ufficialmente Heroica Matamoros, \u00e8 una citt\u00e0 del Messico situata nel nord dello stato di Tamaulipas prossima alla frontiera con gli Stati Uniti d'America, lungo la sponda destra del Rio Grande, capoluogo dell'omonima municipalit\u00e0. Al censimento del 2010 la municipalit\u00e0 possedeva una popolazione di abitanti ed aveva un'estensione di .\nStoria.\nLa citt\u00e0 fu fondata nel 1686 durante la colonizzazione spagnola del Tamaulipas e fu chiamata inizialmente \"Los Esteros Hermosos\" (\"Gli Estuari Belli\" in italiano). Nel 1826 venne ribattezzata in \"Matamoros\" in ricordo di padre Mariano Matamoros.\nNel 1846 durante la guerra Messico-Stati Uniti avvenuta nel corso della presidenza di James Knox Polk, Matamoros fu la prima citt\u00e0 messicana ad essere conquistata ed il generale Zachary Taylor la utilizz\u00f2 come base di attacco contro Monterrey.\nDurante la guerra di secessione americana, dato che tutte le rotte commerciali con gli stati confederati erano bloccate, Matamoros divenne il maggiore centro di commercio, dove gli Stati del Sud potevano scambiare il cotone da loro prodotto con armi e rifornimenti.\nOggi Matamoros possiede alcune zone industriali ed inoltre \u00e8 il centro di una vasta zona agricola.\nLuoghi d'interesse.\nPlaya Bagdad.\nSituata a circa 37\u00a0km ad est del centro cittadino, ha una ampia spiaggia dove gli abitanti locali vengono a trascorrere le torride giornate estive.\nIl nome originale era \"Playa Lauro Villar\" o anche \"Washington Beach\", ma venne cos\u00ec ridenominata per ricordare la cittadina di \"Bagdad\", che era posta lungo la foce del Rio Grande, prospera durante la guerra di secessione americana, ma poi distrutta da uragani, alluvioni ed infine attacchi militari (\"battaglia di Bagdad\" - 4 gennaio 1866)."}
{"id": "2267460", "revid": "767487", "url": "https://it.wikipedia.org/wiki?curid=2267460", "title": "La morte di Mario Ricci", "text": "La morte di Mario Ricci \u00e8 un film del 1983, diretto da Claude Goretta.\nFu presentato in concorso al 36\u00ba Festival di Cannes, dove Gian Maria Volont\u00e9 vinse il premio per la migliore interpretazione maschile.\nTrama.\nBernard Fontana \u00e8 un reporter televisivo che arriva in una cittadina svizzera per intervistare un sociologo tedesco studioso della fame del mondo. Durante la sua permanenza il giornalista viene a conoscenza dei retroscena riguardo a un incidente stradale in cui ha perso la vita un giovane immigrato italiano. Gradualmente, con molta pazienza e attenzione, il protagonista riuscir\u00e0 a risolvere l'enigma, salvando un uomo da una infondata accusa di omicidio e a portare a termine l'intervista, con risultati sorprendenti."}
{"id": "2267461", "revid": "1216132", "url": "https://it.wikipedia.org/wiki?curid=2267461", "title": "TestDisk", "text": "TestDisk \u00e8 un software libero e Open Source che serve per il recupero dei dati e delle partizioni anche se non pi\u00f9 avviabili, su diverse piattaforme e file system. \u00c8 corredato da PhotoRec, altro software per il recupero di file cancellati che, a dispetto del nome, \u00e8 in grado di riportare alla luce numerosi altri formati, anche non fotografici.\nNon ha un'interfaccia grafica perch\u00e9 viene eseguito da terminale ma l'uso del software risulta molto semplice.\nSistemi Operativi supportati.\nTestDisk e PhotoRec funzionano con i seguenti sistemi operativi:\nFile system supportati.\nTestDisk pu\u00f2 trovare partizioni perse o lavorare su partizioni danneggiate dei seguenti file system :"}
{"id": "2267466", "revid": "986213", "url": "https://it.wikipedia.org/wiki?curid=2267466", "title": "Luca Ridolfucci Gentili", "text": "La formazione.\nNacque a Camerino e fu il primo importante membro della famiglia Gentili e spesso viene indicato come Luca Ridolfucci Gentili.\nOttenne il dottorato in diritto canonico, fu un giuriconsulto particolarmente abile e arcidiacono di Camerino.\nIl cursus honorum.\nIl 21 luglio 1363 venne eletto vescovo di Nocera Umbra e il 21 dicembre dello stesso anno il cardinale Gil \u00c1lvarez de Albornoz, vescovo di Sabina e legato pontificio, lo consacr\u00f2 tale nella chiesa francescana di Ancona. Nel 1378 divenne vicario di papa Gregorio XI.\nIl 18 settembre 1378, fu creato cardinale del titolo di San Sisto che mantenne fino alla morte.\nDal 1380 al 1388 fu Governatore del Ducato di Spoleto e nel 1386 fu l'artefice della pace a Todi.\nMor\u00ec a Perugia il 18 gennaio 1389, ma il suo corpo fu trasferito a Camerino e venne sepolto nella Cattedrale dove ancora \u00e8 presente l'epitaffio alla memoria dedicato.\nGenealogia episcopale.\nLa genealogia episcopale \u00e8:"}
{"id": "2267469", "revid": "253269", "url": "https://it.wikipedia.org/wiki?curid=2267469", "title": "Daniel Roebuck", "text": "Conosciuto principalmente per i ruoli di Cliff Lewis e Rick Bettina rispettivamente nelle serie televisive \"Matlock\" e \"Nash Bridges\".\nBiografia.\nNato a Bethlehem in Pennsylvania si diploma nella Bethlehem Catholic High School a Bethlehem.\nNel 1981 appare per la prima volta in un film. Dal 1992 al 1995 recit\u00f2 nella serie televisiva poliziesca e giudiziaria \"Matlock\", dove interpreta il ruolo dell'assistente di Andy Griffith, sostituendo Clarence Gilyard durante la stagione 1993-94. Ha avuto anche un ruolo ricorrente nella serie televisiva \"Nash Bridges\" dove interpreta un ufficiale di polizia corrotto, l'ispettore Rick Bettina. \u00c8 apparso come ospite in numerose altre serie televisive e appare anche in numerosi film tra i quali vanno ricordati \"I ragazzi del fiume\", \"Dudes\" e \"Final Destination\". Altri ruoli importanti si hanno nei film \"Il fuggitivo\" e \"U.S. Marshals - Caccia senza tregua\", dove interpreta il maresciallo degli Stati Uniti Bob Biggs, e in \"Agente Cody Banks\" e il suo sequel \"Agente Cody Banks 2 - Destinazione Londra\" dove interpreta Mr. Banks.\nUno dei ruoli pi\u00f9 memorabili di Roebuck fu quello di Jay Leno nel film TV della HBO \"The Late Shift\". Leno ha fatto spesso commenti positivi sulla performance dell'attore, ogniqualvolta un ospite del suo programma iniziava a parlare di questo film. Nel 2000 ha la parte del protagonista nel film Disney per la televisione \"Una culla per cinque\".\nNel 2003 recit\u00f2 nella produzione \"Cappuccetto rosso\". Questo film, diretto da Randal Kleiser, \u00e8 stato girato interamente in 3D.\nNel 2005 appare nella popolare serie televisiva \"Lost\", interpretando la parte del Dr. Leslie Arzt.\n\u00c8 stato scrittore e produttore per la serie \"Monsterama\", nella quale appare anche in alcuni episodi.\nNel 2008 \u00e8 apparso come guest star in un episodio di \"Bones\", l'anno dopo ha dato la voce a Morris Green nel film animato di Rob Zombie \"The Haunted World of El Superbeasto\". Nel 2014 \u00e8 apparso nel ruolo del protagonista nel film \"A Fork in the Road\".\nVita privata.\nDopo un primo matrimonio con Leslie Meredith Merkel (durato dal 1983 al 1987), si \u00e8 risposato nel 1994 con Kelly Durst da cui ha avuto due figli.\nDoppiatori italiani.\nNelle versioni in italiano dei suoi film, Daniel Roebuck \u00e8 stato doppiato da:"}
{"id": "2267470", "revid": "37401", "url": "https://it.wikipedia.org/wiki?curid=2267470", "title": "Vangelo di Tommaso", "text": "Il Vangelo secondo Tommaso (), noto anche come Vangelo di Tommaso, \u00e8 un vangelo che non narra la vita di Ges\u00f9 ma ne raccoglie i detti (114 o 121 a seconda della numerazione proposta dagli studiosi moderni).\nL'attribuzione interna del vangelo \u00e8 all'apostolo \u00abDidimo Giuda Tommaso\u00bb; la visione che emerge dal \"Vangelo secondo Tommaso\" \u00e8 che il Regno di Dio sia gi\u00e0 presente sulla Terra e che la luce divina, presente all'interno di tutti gli uomini, pu\u00f2 permettere loro di vedere il Regno ed entrarvi.\nIl vangelo \u00e8 noto in forma completa tramite la versione in lingua copta conservata in uno dei manoscritti di Nag Hammadi, scoperti nel 1945 nell'omonima localit\u00e0 egiziana; il manoscritto, un codice, \u00e8 legato con un metodo ora noto come legatura copta, risale al 340 circa ed \u00e8 conservato al Museo copto del Cairo. Fu solo dopo il ritrovamento di questo manoscritto completo in lingua copta che gli studiosi si accorsero che diversi frammenti della versione originale in lingua greca erano stati gi\u00e0 scoperti: tre erano tra i Papiri di Ossirinco scoperti nel 1897, altri due furono trovati sempre a Ossirinco nel 1903, apparentemente provenienti dalla stessa raccolta di detti che conteneva i frammenti in greco del \"Vangelo secondo Tommaso\" (P. Oxy. I 1; IV 654; IV 655) e datati alla prima met\u00e0 del III secolo, mentre un ulteriore frammento greco scoperto nel 1905 \u00e8 stato datato a prima del 200.\nSecondo il criterio di analisi hapax legomenon, il \"Vangelo secondo Tommaso\" \u00e8 indipendente dal testo dei vangeli canonici per il 60-70% delle sentenze o detti. Data la sua relazione con questi testi, la sua data di composizione \u00e8 dibattuta tra gli studiosi: alcuni lo ritengono contemporaneo dei vangeli sinottici, se non addirittura antecedente a questi, risultando in una datazione intorno al 50/60 ma comunque non posteriore alla fine del I secolo; la maggioranza degli studiosi ritiene che sia successivo, in quanto mostrerebbe una dipendenza parziale dai vangeli canonici, e lo datano tra il 120 e il 140 circa.\nTestimonianze patristiche e manoscritti.\nIl \"Vangelo secondo Tommaso\" scomparve quando lo Gnosticismo fu soppresso dai proto-ortodossi. Per secoli ne rimasero disponibili solo citazioni indirette da parte di alcuni Padri della Chiesa.\nTra il 222 e il 235, nella sua opera \"Refutatio omnium haeresium\" (5.7.20), Ippolito di Roma riporta una variante del detto 4, che Ippolito dice di aver preso da un testo intitolato \"Vangelo secondo Tommaso\": \u00ab[i Naasseni] [...] conservano una tradizione al riguardo nel vangelo intitolato \"Secondo Tommaso\", che afferma espressamente, \"Colui che mi cerca mi trover\u00e0 in bambini di sette anni e pi\u00f9, poich\u00e9 l\u00ec, nascosto nel quattordicesimo eone, io sono rivelato\"\u00bb. Si tratta dell'unica chiara citazione del \"Vangelo secondo Tommaso\".\nIn altri autori del Cristianesimo delle origini \u00e8 citato il titolo del \"Vangelo secondo Tommaso\", come ad esempio in Origene (\"Omelia su Luca\", 1; 233 circa), mentre nel IV e V secolo, diversi Padri della Chiesa scrissero che il \"Vangelo secondo Tommaso\" era tenuto in gran considerazione da Mani, anche se potrebbero riferirsi al \"Vangelo dell'infanzia di Tommaso\"; altri autori, come Clemente Alessandrino, affermano che vi fossero paralleli tra il \"Vangelo secondo Tommaso\" e altri vangeli non canonici, come il \"Vangelo degli Ebrei\" e il \"Vangelo greco degli Egiziani\".\nTra gli studiosi pressoch\u00e9 nessuno considera questo vangelo come realmente scritto da San Tommaso.\nIn epoca moderna ne sono stati ritrovati alcuni testimoni frammentari:\nContenuto.\nIl manoscritto contiene 114 \"loghia\", ossia frasi attribuite a Ges\u00f9, che riporta in terza persona (\"Ges\u00f9 disse\"), e che richiamano alcuni passi dei vangeli canonici.\nLe somiglianze fra numerosi detti riportati nei vangeli canonici con quello di Tommaso ha portato molti studiosi a ritenere che entrambi abbiano una fonte comune, chiamata fonte Q, dal tedesco \"Quelle\", da parte degli studiosi dei vangeli canonici. Questa ipotesi, suggerita da alcuni papiri di Ossirinco che riportano tre frammenti con \"loghia\" contenute anche nel \"Vangelo secondo Tommaso\", sembra ulteriormente confermata da questo manoscritto. In alternativa alla fonte Q si pu\u00f2 ipotizzare una comune derivazione dal cosiddetto vangelo degli Ebrei che, a differenza della prima, \u00e8 citato dai Padri della Chiesa come realmente esistente e scritto in aramaico. La terza posizione, ancora minoritaria ma di sicuro interesse, di una parte della comunit\u00e0 scientifica \u00e8 riassunta da Bruce quando afferma che Tommaso si presenta come il prodotto di una tradizione orale dei detti di Ges\u00f9 unita all'influenza dei vangeli canonici. Una conferma potrebbe arrivare da un parallelo tra \"Tommaso\" e alcuni libri canonici, come la \"Prima lettera ai Corinzi\" (: \u00abCi\u00f2 che occhio non vide e orecchio non ud\u00ec e mai entr\u00f2 in cuore d'uomo, questo Dio ha preparato per quelli che lo amano\u00bb), simile al detto di \"Tommaso\" che dice \u00abIo vi dar\u00f2 ci\u00f2 che occhio non ha veduto e orecchio non ha udito e mano non ha toccato e non ha mai dimorato nel cuore dell'uomo\u00bb.\nIl gruppo \"Jesus Seminar\" ritiene che il \"Vangelo secondo Tommaso\" contenga pi\u00f9 materiale storicamente affidabile del \"Vangelo secondo Giovanni\", ed infatti lo include tra i \"cinque vangeli\".\nTale manoscritto \u00e8 suddiviso in una parte che riporta le frasi attribuite a Ges\u00f9 e un commento alle stesse attribuito all'apostolo Tommaso.\nIl dibattito sulla data di composizione.\nLa datazione del \"Vangelo secondo Tommaso\" \u00e8 molto discussa; gli studiosi hanno proposto datazioni alte come il 60 e basse come il 140, \u00aba seconda se il \"Vangelo secondo Tommaso\" sia identificato con il nucleo originario di detti, o con il testo pubblicato dall'autore, o con i testi greci o copti, o con i paralleli con altri testi\u00bb. Datare \"Tommaso\" \u00e8 difficile in quanto, essendo una collezione di \"loghia\" senza struttura narrativa, i singoli detti potrebbero essere stati aggiunti gradualmente nel tempo.\nLa comunit\u00e0 degli studiosi (fatta eccezione per il Jesus Seminar) concorda su una datazione prossima alla met\u00e0 del secondo secolo (140). Arland J. Hultgren elenca il gruppo di coloro che propendono per una datazione anteriore: Helmut Koester (I secolo), Stevan Davies (50-70), Ron Cameron (tra la fine del I secolo e l'inizio del II), Stephen Patterson, Dominic Crossan (componente del Jesus Seminar); tuttavia la maggioranza degli studiosi, tra cui Guillaumont, Puech, Cullmann, Quispel, Wilson, Gartner, Frend, Fieger, Hengel opta per il II secolo, e gli scopritori dei frammenti di Ossirinco, Bernard Grenfell e Arthur S. Hunt confermano come possibile data del \"Vangelo di Tommaso\" il 140.\nLe datazioni possono essere quindi divise in due gruppi: le datazioni \"alte\", nel caso in cui il nucleo del vangelo sia datato tra il 50 e il 100, dunque prima o all'incirca contemporaneamente alla composizione dei vangeli canonici, e le datazioni \"basse\", successive alla composizione dei canonici.\nDatazione alta.\nLa datazione alta \u00e8 sostenuta in base a diverse argomentazioni, che riguardano la forma o struttura del vangelo, la sua indipendenza dai vangeli canonici e il ruolo di alcuni apostoli.\nForma del vangelo.\nGerd Theissen e Annette Merz sostengono che il genere letterario delle collezioni di detti fu una delle forme pi\u00f9 antiche in cui il materiale su Ges\u00f9 fu tramandato. Asseriscono che altre collezioni di detti, come la fonte Q e la collezione sottostante Marco 4, furono assorbiti in narrazioni pi\u00f9 ampie e non esistono pi\u00f9 come documenti indipendenti, e che nessuna collezione successiva \u00e8 sopravvissuta. Meyer afferma anche che il genere letterario delle \"collezioni di detti\" \u00e8 indicativo di una composizione risalente al I secolo, e che, in particolare, \u00abl'uso di parabole senza amplificazioni allegoriche sembra essere antecedente ai vangeli canonici\u00bb.\nIndipendenza dai vangeli sinottici.\nStevan L. Davies sostiene che l'apparente indipendenza tra l'ordine dei detti in \"Tommaso\" e dei loro paralleli nei vangeli sinottici, mostra che \"Tommaso\" non fu composto a partire da questi e che probabilmente li precedette. Un certo numero di studiosi sostiene che quando i \"logia\" di \"Tommaso\" hanno paralleli nei sinottici, le versioni di \"Tommaso\" sembrano essere spesso pi\u00f9 vicine alle fonti; Theissen e Merz ritengono che i detti 31 e 65 siano un esempio di questo fenomeno. Allo stesso modo Earl Doherty sostiene che quando il \"Vangelo secondo Tommaso\" segue la fonte Q o il Nuovo Testamento, mostra una forma meno sviluppata, pi\u00f9 \"primitiva\" o \"originale\" dei suoi paralleli. Koester concorda, citando in particolar modo le parabole di Ges\u00f9 contenute nei detti 8, 9, 57, 63, 64 e 65. Nei pochi casi in cui la versione di \"Tommaso\" e quella dei sinottici sembrano collegate, ci\u00f2 dipenderebbe dall'intervento del traduttore dal greco al copto.\nKoester sostiene anche che l'assenza in \"Tommaso\" di materiali narrativi, come quelli che si trovano nei vangeli canonici, rende improbabile che quello di Tommaso sia \u00abun estratto eclettico dei vangeli del Nuovo Testamento\u00bb; Koester cita anche l'assenza dei detti escatologici caratteristici di Q come prova dell'indipendenza di \"Tommaso\" da questa fonte.\nIndipendenza dal \"Vangelo secondo Giovanni\".\nUn altro argomento per una datazione alta di \"Tommaso\", presentato come argomento centrale del libro \"Il vangelo segreto di Tommaso\" di Elaine Pagels, \u00e8 l'apparente conflitto tra il \"Vangelo secondo Giovanni\" e il \"Vangelo secondo Tommaso\". Alcuni passaggi di \"Giovanni\" possono essere compresi solo presumendo l'esistenza di una comunit\u00e0 basata sugli insegnamenti teologici del \"Vangelo secondo Tommaso\", condivisi quasi completamente dalla comunit\u00e0 di cui \"Giovanni\" \u00e8 espressione eccetto uno: se la comunit\u00e0 che si rifaceva al \"Vangelo secondo Giovanni\" sosteneva la risurrezione dei corpi, il \"Vangelo secondo Tommaso\" \u00e8 espressione di una comunit\u00e0 che credeva nella risurrezione spirituale rigettando quella fisica. Il \"Vangelo secondo Giovanni\" \u00e8 l'unico vangelo canonico che fa parlare Tommaso apostolo, in tre episodi in cui l'apostolo non dimostra di aver compreso ci\u00f2 che Ges\u00f9 dice; \u00e8 infatti l'unico vangelo che contiene l'episodio dell'incredulit\u00e0 di Tommaso, in cui Tommaso, secondo il racconto di \"Giovanni\", \u00e8 costretto a riconoscere la fisicit\u00e0 del Ges\u00f9 risorto. Questa interpretazione del \"Vangelo secondo Giovanni\", presuppone l'esistenza della comunit\u00e0 di Tommaso all'epoca della composizione del vangelo giovanneo, datata tra il 90 ed il 120, che dunque deve essere posteriore al \"Vangelo secondo Tommaso\".\nPossibile dipendenza dal Vangelo degli Ebrei.\nUna teoria che potrebbe sostenere le ragioni della datazione alta se non di Tommaso almeno di una parte dei loghia in esso contenuti, \u00e8 prodotta da Gilles Quispel. In svariati articoli questo autore ha cercato di dimostrare che il Vangelo secondo Tommaso, in cui l'impronta gnostica deriverebbe da interpolazioni successive, pi\u00f9 che ai vangeli canonici, si ispirasse a fonti ebraiche indipendenti come il vangelo degli Ebrei, scritto in aramaico, del quale restano le citazioni dei Padri della Chiesa (di Papia di Ierapoli, Egesippo, Ireneo di Lione, Clemente Alessandrino, Origene, Eusebio di Cesarea, Epifanio di Salamina e Sofronio Eusebio Girolamo) e ritenuto il vangelo originale di Matteo. Una tesi che, se dimostrata, porterebbe ad ammettere un originale semitico alla base dei vangeli pervenutici in greco, il che sposterebbe la loro realizzazione a ridosso delle vicende di Ges\u00f9, ed accrediterebbe definitivamente gli evangelisti come testimoni diretti delle vicende narrate. Tuttavia, nonostante la speculazione di Quispel riscontri un discreto fascino ed abbia incontrato il favore di altri autori, resta ampia la convinzione che Tommaso poggi sui canonici scritti in greco.\nRuolo degli apostoli.\nAlbert Hogeterp afferma che il detto 12 del vangelo, che attribuisce la guida della comunit\u00e0 a Giacomo il Giusto piuttosto che a Pietro, concorda con la descrizione della Chiesa di Gerusalemme delle origini fatta da Paolo di Tarso in , descrivendo una tradizione antecedente all'anno 70. Meyer elenca anche l'\u00abincertezza riguardo Giacomo il giusto, fratello di Ges\u00f9\u00bb come una caratteristica di un'origine nel I secolo.\nNel detto 13, Pietro e Matteo sono rappresentati come incapaci di comprendere il vero scopo o l'identit\u00e0 di Ges\u00f9. Secondo Patterson questa potrebbe essere interpretata come una critica contro la corrente cristiana legata al \"Vangelo secondo Matteo\" e che \u00abquesto genere di rivalit\u00e0 sembra pi\u00f9 adatta al I secolo che dopo\u00bb, quando tutti gli apostoli divennero figure riverite.\nAltre argomentazioni.\nJoseph Lumpkin fa riferimento al viaggio di Tommaso apostolo in India e, nei suoi libri \"The Tao of Thomas\" e \"The Gospel of Thomas\" afferma che l'ispirazione del \"Vangelo secondo Tommaso\" potrebbe non essere affatto gnostica: la lista dei detti potrebbe essere stata scritta da Tommaso dopo che fu esposto alla saggezza del misticismo orientale in Asia Minore e poi interpretata come gnostica. Lumpkin sostiene anche che il \"Vangelo secondo Tommaso\" potrebbe essere stato scritto prima del \"Vangelo secondo Marco\": \"Marco\" \u00e8 infatti considerata la fonte degli altri vangeli canonici e il fatto che \"Tommaso\" ne sia indipendente testimonierebbe che fu scritto separatamente da \"Marco\" o addirittura prima di esso.\nDatazione bassa.\nLa datazione bassa di \"Tommaso\" lo vuole composto qualche tempo dopo il 100, generalmente attorno alla met\u00e0 del II secolo.\nUno spunto interessante arriva da Arland J. Hultgren: egli sottolinea che nel logion 52 di Tommaso c'\u00e8 un evidente riferimento ai 24 libri dell'Antico Testamento, e ci\u00f2 presuppone come gi\u00e0 avvenuta la canonizzazione del Vecchio Testamento secondo il sistema numerico ebraico. Questo riferimento, osserva l'autore, colloca il \"Vangelo secondo Tommaso\" necessariamente nel II secolo, quando fu fissato il canone ebraico.\nLa dipendenza dal Diatessaron.\nUna delle teorie che ha influenzato la ricerca esegetica sul \"Vangelo secondo Tommaso\" \u00e8 quella dello studioso Nicholas Perrin. La tesi dell'esegeta americano \u00e8 che \"Tommaso\" sia dipendente dal \"Diatessaron\" siriaco, composto poco dopo il 172. Se Tommaso, come ritiene gran parte dei ricercatori - argomenta Perrin - fosse stato scritto ad Edessa, in Siria, \u00e8 logico pensare che esso abbia un originale in siriaco successivamente tradotto in greco, come dimostrerebbe implicitamente il fatto che Tommaso non segue l'ordine dei vangeli sinottici. Perrin ne deduce che Tommaso presenta una marcata influenza, nella disposizione dei detti e nel contenuto, del \"Diatessaron\" di Taziano, scritto intorno al 173. Inoltre, poich\u00e9 alcune questioni forti di Tommaso sono il tema della povert\u00e0, del vegetarianesimo e dell'astinenza sessuale, Perrin indica la somiglianza con Taziano il Siro, concludendo che Tommaso \u201cappartiene alla costellazione di testi che trova la sua stella polare nell'autore del Diatessaron\u201d.\nProbabile origine gnostica.\nUna prova a sostegno della datazione bassa di \"Tommaso\" \u00e8 il suo riconoscimento come opera gnostica; lo gnosticismo \u00e8 uno sviluppo successivo, mentre il cristianesimo delle origini, come evidente dalle lettere di Paolo, fu pi\u00f9 ebraico che gentile e concentrato sulla morte e risurrezione di Ges\u00f9 pi\u00f9 che sulle sue parole. A tal riguardo, il Ges\u00f9 di \"Tommaso\" non sembra molto ebreo, e la sua forma corrente potrebbe riflettere l'influsso del pensiero gnostico del II secolo, come il rifiuto del mondo fisico. In questa direzione molti studiosi ritengono che i vangeli di Tommaso e di Filippo, scoperti a Nag Hammadi, rivelano uno gnosticismo cristiano con un orientamento valentiniano o ermetico. Nessun documento gnostico viene datato anteriormente all'epoca neotestamentaria, inoltre gli elementi cristiani presenti nel corpus gnostico si comprendono meglio come influenze del cristianesimo sullo gnosticismo piuttosto che il contrario.\nSi \u00e8 per\u00f2 iniziato a mettere in discussione l'identificazione di \"Tommaso\" con un documento gnostico, in quanto, a differenza di tutti i testi gnostici, il \"Vangelo secondo Tommaso\" non comprende una grandiosa cosmologia mitologica, un sistema complesso di eoni, e neppure una narrazione continua; inoltre non vi si trova menzione di una visione negativa del mondo fisico. Tuttavia anche Stephen Patterson, che parla di una \"autonomia\" di Tommaso dai vangeli canonici e che \u00e8 stato restio a classificarlo come testo esempio di un mero gnosticismo, non esita a parlare di un \"dualismo cosmico gnostico\", e presenta il Ges\u00f9 di Tommaso come \"un redentore inviato da Dio in un mondo ostile e malvagio per riscattare una razza di persone elette\". \nUn'opinione condivisa da Bentley Layton che ritiene il \"Vangelo secondo Tommaso\" scritto in Siria nel primo periodo post-apostolico, in cui \u00e8 presente l'influenza della teologia gnostica anche se non di una setta in particolare. Secondo Cattaneo la supposta anteriorit\u00e0 di questo vangelo \u00e8 tutta da dimostrare: si tratta di materiale che solo in parte trova corrispondenza nei sinottici o nella ipotetica fonte Q e che risente di evidenti influssi gnostici. Tali influssi si evincono anche dall'incipit del testo di Tommaso: \u00abSono queste le parole segrete che Ges\u00f9, il vivente, ha proferito e Didimo Giuda Tommaso ha messo in iscritto\u00bb. Parole simili all'incipit del \"Libro di Tommaso\": \u00abSono queste le parole segrete che il Salvatore ha detto a Giuda Tommaso e che io stesso, Matteo, ho messo per iscritto, mentre passeggiavo, li udii discorrere insieme\u00bb; a quelle del Vangelo di Giuda: \u00abSpiegazione segreta della rivelazione che Ges\u00f9 rese conversando con Giuda per una settimana, tre giorni prima di celebrare la Pasqua\u00bb; a quelle dell'apocrifo di Giovanni: \u00abQuesti misteri nascosti egli [il Salvatore] li rivel\u00f2 in un silenzio (\u2026) e li insegn\u00f2 a Giovanni, il quale vi prest\u00f2 attenzione\u00bb (Traduzione di L. Moraldi, in Testi gnostici, p.\u00a0124).\nIl \"Vangelo secondo Tommaso\" non assomiglia al modello dei Vangeli canonici; \u00e8 \u00abvangelo\u00bb in quanto il messaggio in esso contenuto si propone come via di salvezza: quest'ultima pu\u00f2 venire raggiunta mediante il distacco radicale dal mondo e il ripiegamento nella propria interiorit\u00e0, per conoscere se stessi come figli del Padre vivente.\nPossibile dipendenza dai vangeli canonici e da altri scritti cristiani.\nSecondo Gilles Quispel e Ioan Petru Culianu, nel Logion 76 del vangelo copto di Tommaso, ritrovato a Nag Hammadi, si trovano non solo reminiscenze del \"Vangelo secondo Matteo\" (), ma anche di altri passi dei vangeli sinottici: , , , . Il logion dice: \u201cIl regno del padre \u00e8 simile ad un mercante che possedeva una bisaccia e trov\u00f2 una perla. Quel mercante era saggio. Egli vendette la bisaccia e compr\u00f2 la perla\u201d. Altri studiosi evidenziano come molte sentenze contenute nel \"Vangelo secondo Tommaso\" abbiano paralleli nella tradizione canonica: si continua a discutere se lo scritto dipenda dai vangeli canonici oppure rappresenti una tradizione parallela dei detti di Ges\u00f9 (tuttavia questa seconda ipotesi appare non improbabile).\nJohn Paul Meier e Henri-Charles Puech parlano di una dipendenza del \"Vangelo secondo Tommaso\" dai canonici. Anche Jacques \u00c9tienne M\u00e9nard si pronuncia contro la presenza di tradizioni indipendenti o anteriori ai vangeli sinottici nel \"Vangelo secondo Tommaso\", e Craig L. Blomberg ritiene sia probabile che il \"Vangelo secondo Tommaso\" abbia subito l'influenza dai Vangeli sinottici: in Tommaso, infatti, il detto 66 segue il 65, e ci\u00f2 avviene per nessuna ragione apparente se non quella relativa alla sequenza riscontrata nei sinottici. \nChristoph Greiner radicalizza questa posizione: \"Non conosco nessuno studioso che sosterrebbe l'ingenua dichiarazione secondo la quale Tommaso contiene le parole pi\u00f9 pure ed originali che possediamo di Ges\u00f9 Cristo\". \nAlcuni studiosi sottolineano la possibile dipendenza del Vangelo secondo Tommaso da altri scritti cristiani. Secondo Morrice una parte del detto 22 del \"Vangelo secondo Tommaso\", assente negli scritti canonici, si ritrova nella cosiddetta Seconda lettera di Clemente ai Corinzi, scritta intorno alla met\u00e0 del II secolo. Morrice evidenzia anche che la risposta che Ges\u00f9 d\u00e0 ai discepoli che lo interrogavano sulla circoncisione, nel detto 53 del \"Vangelo secondo Tommaso\", assente negli scritti canonici, \u00e8 identica a quella data da Tineo Rufo, governatore romano della Giudea dal 132, in una disputa col rabbino Aqiba, morto nel 135.\nDatazioni bassissime.\nAlcuni autori si spingono a postdatare ulteriormente il Vangelo secondo Tommaso. James D. G. Dunn, per esempio, mette a confronto questo vangelo con uno scritto che alcuni studiosi reputano essere una versione precedente e parziale del documento trovato in Ossirinco, in Egitto. Dunn osserva che il papiro di Ossirinco pu\u00f2 essere datato a partire dalla fine della seconda o della prima met\u00e0 del III secolo, mentre il \"Vangelo secondo Tommaso\" probabilmente \u00e8 stato scritto non prima del IV secolo\". Secondo Dunn la versione di Nag Hammadi di Tommaso mostra una precisa \"colorazione gnostica\" e non fornisce alcuna prova \"circa la tesi di una forma di cristianesimo gnostico gi\u00e0 esistente nel primo secolo\".\nAltre argomentazioni.\nTra le ragioni a sostegno della datazione bassa va ricordato che sempre a Nag Hammadi si \u00e8 ritrovato il \"Vangelo secondo Filippo\" (forse della seconda met\u00e0 del III secolo): anch'esso contiene detti di Ges\u00f9 (17) e alcune storie su di lui, in parte risalenti al II secolo, ma nell'insieme appare come una raccolta di estratti di una catechesi sacramentale degli gnostici valentiniani. Gli studiosi ritengono che l'originale in greco del \"Vangelo di Filippo\" sia pi\u00f9 o meno coevo rispetto al \"Vangelo secondo Tommaso\" (come minimo dell'anno 90 e al massimo del 130)."}
{"id": "2267484", "revid": "2091899", "url": "https://it.wikipedia.org/wiki?curid=2267484", "title": "S.A.D.E.", "text": "S.A.D.E. ovvero: Libertinaggio e decadenza del complesso bandistico della Gendarmeria salentina \u00e8 uno spettacolo teatrale, \"in tre aberrazioni\", del 1974, riedito nel 1977, scritto, diretto e interpretato da Carmelo Bene. Musiche di Sante Maria Romitelli. Scene e costumi di G. Bignardi. Direttore d'orchestra: Luigi Zito.\nLo \"spettacolo\".\nLo spunto \u00e8 tratto da \"Le 120 giornate di Sodoma\" del Marchese de Sade, mentre la \"trama\", se cos\u00ec si pu\u00f2 dire, \u00e8 incentrata sul rapporto tra i due personaggi principali, il \"Servo\" che ha la fregola di soddisfare in tutti i modi e con qualsiasi mezzo il \"Padrone\" ad ottenere il suo orgasmo. Come spiega Gilles Deleuze\nDopo aver sperimentato a iosa ogni trasgressione e ogni possibile mezzo, senza successo, l'orgasmo tanto agognato subentra con l'irruzione delle forze dell'ordine.\nAlla prima al Teatro Manzoni il questore di Milano prescrive la sospensione dello spettacolo per oscenit\u00e0. La motivazione ufficiale di tale provvedimento indicherebbe la presenza dei nudi di donna sul palcoscenico.\nUn estratto dello spettacolo viene presentato nell'aprile del 1978 a Domenica In, dove Bene \u00e8 ospite del conduttore Corrado.\nCarmelo Bene definisce il suo S.A.D.E \"lo spettacolo pi\u00f9 ferocemente antisociale\".\nSeconda edizione.\nGi\u00e0 molto apprezzato in Francia per la sua produzione cinematografica, Carmelo Bene, con questa seconda edizione parigina di S. A.D. E. (undici repliche) insieme a quella di \"Romeo e Giulietta\" (sei repliche) ottiene un successo strepitoso, ma anche la solita spaccatura del pubblico in due, tra sostenitori e detrattori. Ci fu in modo particolare una violenta contestazione da parte delle femministe, che lanciarono sul palco uova marce, interpretando lo spettacolo come una brutalizzazione della figura femminile. Giudizio negativo su \"Le Figaro\" che esce con il titolo \"Anti-spettacolo a spese dello Stato\". A Parigi Bene conoscer\u00e0 Jean-Paul Manganaro e altri intellettuali francesi con i quali intesser\u00e0 rapporti duraturi e proficui. Nella capitale francese frequenta Gilles Deleuze, Pierre Klossowski, Michel Foucault, conosce Jacques Lacan ed altri."}
{"id": "2267490", "revid": "287204", "url": "https://it.wikipedia.org/wiki?curid=2267490", "title": "Guardarti dentro", "text": "Guardarti Dentro \u00e8 il 30\u00b0 singolo di Alexia pubblicato nel 2008.\nLa canzone.\n\u00c8 il secondo singolo promozionale estratto dall'album Al\u00e8 del 2008, che segna il ritorno dell'artista spezzina dopo ben tre anni di assenza dal panorama musicale.\nIl brano esce in anteprima su Music Box e Radio Italia il 19 settembre, mentre viene presentato ufficialmente il 26 ottobre a Domenica In e successivamente trasmesso nei principali network radiofonici.\nAttraverso questo singolo la cantante vuole continuare il suo viaggio di introspezione sul nuovo lavoro, affrontando una tematica universale come l'amore, soprattutto quello incerto, utopico e non sempre possibile.\nIl videoclip.\nPer la canzone \u00e8 stato girato un videoclip che vanta la partecipazione straordinaria di volti noti della fiction e della televisione italiana come: Roberto Farnesi, Kledi Kadiu, Primo Reggiani, Rossella Brescia, Giorgia Surina e Roberta Scardola. La regia \u00e8 curata da Gabriele Paoli che rende protagonista assoluta Alexia, che va in cerca, su di un vecchio pullman, del suo amore per dirgli che \"mi ami e non lo sai\".\nRiconoscimenti.\nIl videoclip \u00e8 stato premiato al Roma Videoclip Festival."}
{"id": "2267492", "revid": "54666", "url": "https://it.wikipedia.org/wiki?curid=2267492", "title": "Generalfeldmarschall", "text": ""}
{"id": "2267503", "revid": "121262266", "url": "https://it.wikipedia.org/wiki?curid=2267503", "title": "Torello (calcio)", "text": "Il torello \u00e8 un gioco derivato dallo sport del calcio."}
{"id": "2267506", "revid": "125257550", "url": "https://it.wikipedia.org/wiki?curid=2267506", "title": "Leonardo Manera", "text": "Biografia.\nNato a Sal\u00f2 in provincia di Brescia, si trasferisce a Milano dove frequenta il liceo; successivamente si iscrive a Giurisprudenza, senza per\u00f2 laurearsi.\nCabaret.\nCabarettista ed autore di molti dei suoi testi, ha ottenuto vari riconoscimenti a livello nazionale come ad esempio vincendo nel 1996 il \"Festival nazionale del Cabaret\" e l'anno seguente il \"Festival di cabaret Citt\u00e0 di Cremona\", oltre al premio della critica alla \"Zanzara d'oro\", trasmesso su Rai Uno. Nel 2011 vince il \"Delfino d'Oro\" alla carriera come miglior cabarettista dell'anno al Festival nazionale Adriatica cabaret.\nAlcuni suoi personaggi sono diventati particolarmente celebri, come il ventriloquo Vasco a cui hanno causato \"\"una lesione alla retina\", il mimo Mimmo, il depresso monocorde che invia \"Un saluto festoso a tutti\", l'alienato che ripete ossessivamente \"Adriana ... Adriana\"\", Sprecacenere Donato, un ragazzo analfabeta che scrive alla sua ex fidanzata, o Peter, parodia del ragazzo della provincia bresciana e Petrektek, insieme a Claudia Penoni che impersona Kripztak, nella parodia del cinema polacco (ispirandosi in realt\u00e0 ai film del regista finlandese Aki Kaurism\u00e4ki).\nCinema e teatro.\nDal 1999 inizia anche a impegnarsi come attore, recitando nei film \"La grande prugna\" (1999) di Claudio Malaponti e \"Ma femme s'appelle Maurice\" (2001) di Jean Marie Poiret.\nAttivo anche sulla scena teatrale, \u00e8 stato protagonista degli spettacoli \"Se non m'illudo mi chiudo\" (2000), \"Abbracciati da sola che c'ho d'andar via\" (2002), \"Aspetto e spero\", per la regia di Paola Galassi tra il 2003 e il 2005, \"Costole\" (2006-2008) e \"Notti amare\" (2008-2009) diretti da Marco Rampoldi. Tra il 2010 e il 2011, ancora diretto da Marco Rampoldi, ha portato sulle scene grazie ad una produzione indipendente il monologo \"Italian Beauty (Viaggio in un paese di mostri)\". Sempre con Rampoldi alla direzione nel 2013 porta in scena il fortunato monologo L'ottimista (il Candido di Voltaire e la Ricerca della felicit\u00e0).\nDal 2004 al 2014 come sodalizio stabile \u00e8 accompagnato nei suoi spettacoli dal vivo dalla band musicale de \"gli Inadatti\".\nA teatro nel 2011 \u00e8 autore ed interprete di \"Recital\", nel quale ripercorre i suoi quarantaquattro anni nell'Italia del XXI secolo attraverso un mix di ricordi personali, presentandolo anche al \"Dallo Sciamano allo Showman\"; nello stesso anno recita nella commedia nera \"Una notte da paura\", diretta da Claudio Fragasso.\nRadio.\nPer Radio 2, tra il 2004 e il 2005, ha condotto con Giovanna Zucconi \"Sumo\", programma di approfondimento e intrattenimento su temi di attualit\u00e0 e cultura.\nDal luglio 2014 conduce su Radio 24 \"Platone, la caverna dell'informazione\", insieme ad Alessandro Milan. Dal settembre 2017 al luglio 2018 conduce \"I Funamboli\"; dal 2018 inizia a condurre il programma \"Uno, nessuno, 100Milan\".\nTelevisione.\nPer la televisione ha partecipato a diversi programmi comici come \"State boni\", \"Seven Show\", \"Paperissima\", \"Quelli che il calcio\", \"Ciro\", \"Belli dentro\", \"Zelig\", \"Zelig Circus\", \"Zelig off\" e \"Colorado\". Nel 2009 \u00e8 stato il conduttore del variet\u00e0 televisivo \"Grazie al cielo sei qui\", in onda su LA7.\nVita privata.\nDal settembre 2015 \u00e8 testimonial ufficiale dell'associazione di volontariato dei City Angels."}
{"id": "2267507", "revid": "184755", "url": "https://it.wikipedia.org/wiki?curid=2267507", "title": "Romeo e Giulietta (Carmelo Bene)", "text": "Romeo e Giulietta \u00e8 uno spettacolo teatrale del 1976 diretto, curato e interpretato da Carmelo Bene. Il copione fu scritto in collaborazione con Roberto Lerici e Franco Cuomo. Musiche originali di Luigi Zito. Maestro d'armi: E. Musumeci Greco.\nTrama.\nDalla tragedia omonima di William Shakespeare, la storia comprende i protagonisti Romeo Montecchi e Giulietta Capuleti, giovani di due famiglie che si odiano da anni per via di onore. Mercuzio, parente del Principe della Scala, sempre intento a scherzare e a prendere la vita come un gioco pieno di occasioni da afferrare al volo, \u00e8 il migliore amico di Romeo. Egli infatti lo convince ad andare ad una festa dove Romeo incontra la bella Giulietta e se ne innamora. Tuttavia per\u00f2 il cugino Tebaldo Capuleti non sopporta quell'unione e tanto meno vuole Romeo come parente quando i due si sposano segretamente. Allora egli cerca battaglia con Romeo, che viene difeso in maniera burlescamente eroica da Mercuzio, che finisce ammazzato. Romeo allora si vendica uccidendo Tebaldo e per questo viene condannato in contumacia, mentre Frate Lorenzo che lo ha sposato con Giulietta pianifica una trovata per farli riunire.&lt;br&gt;Tuttavia un equivoco fa s\u00ec che Romeo non capisca una finta morte di Giulietta, nel frattempo promessa sposa al Principe Paride, cos\u00ec si prepara a morire. Giulietta, addormentatasi mortalmente con un infuso prezioso di Frate Lorenzo, viene condotta nella cripta di famiglia, dove viene raggiunta da Romeo che si uccide. Giulietta si risveglia non appena Romeo spira e cos\u00ec si uccide a sua volta per raggiungere il suo amore.\n\"Romeo e Giulietta\" a Parigi.\nCarmelo Bene port\u00f2 a Parigi questo suo spettacolo teatrale. Gi\u00e0 molto apprezzato in Francia per la sua produzione cinematografica, Carmelo Bene, con \"Romeo e Giulietta\" (sei repliche) insieme alla seconda edizione di S.A.D.E. (undici repliche) ottiene un successo grandioso. A Parigi avr\u00e0 modo di conoscere Jean-Paul Manganaro e altri intellettuali francesi con i quali intesser\u00e0 rapporti duraturi e proficui. Nella capitale francese frequenta Gilles Deleuze, Pierre Klossowski, Michel Foucault, conosce Jacques Lacan ed altri."}
{"id": "2267532", "revid": "339392", "url": "https://it.wikipedia.org/wiki?curid=2267532", "title": "Aeroporto KASTRUP", "text": ""}
{"id": "2267533", "revid": "1318658", "url": "https://it.wikipedia.org/wiki?curid=2267533", "title": "Friedrich S\u00e4misch", "text": "Pur essendo stato un forte giocatore, vincitore di numerosi tornei, Friedrich S\u00e4misch \u00e8 noto soprattutto per aver dato il suo nome a due importanti varianti di apertura:\nNel 1950 fu uno dei 27 giocatori che la FIDE nomin\u00f2 grande maestro quando il titolo venne ufficialmente creato.\nNel torneo di Carlsbad del 1929 non ottenne una buona posizione in classifica, ma vinse il premio di bellezza per la partita contro Ernst Gr\u00fcnfeld.\nNello stesso torneo vinse anche con Jos\u00e9 Ra\u00fal Capablanca. Il grande cubano fece una svista in apertura e perse un pezzo, ma anzich\u00e9 abbandonare, come avviene in questo caso nelle partite di alto livello, tent\u00f2 di resistere. Lo svantaggio si dimostr\u00f2 troppo grande anche per un giocatore della sua classe. Questa sconfitta cost\u00f2 a Capablanca il primo posto nel torneo (si classific\u00f2 pari secondo a mezzo punto da Aaron Nimzowitsch).\nTornei e competizioni individuali.\nAlcune partite notevoli:"}
{"id": "2267538", "revid": "1573940", "url": "https://it.wikipedia.org/wiki?curid=2267538", "title": "Chiesa del Nome di Maria (Savona)", "text": "La chiesa del Nome di Maria, meglio conosciuta come chiesa dei due leoni, \u00e8 un edificio religioso ubicato su una collina in localit\u00e0 Rocca di Legino, nel comune di Savona.\nCaratteristiche.\nLa chiesetta ha navata unica con piccolo campanile a vela. In facciata presenta un pronao sorretto da due colonne poggianti su leoni di arenaria (da cui la denominazione di chiesa dei due leoni). L'interno \u00e8 scandito da una colorazione a fasce bicolore bianche e nere in tipico stile ligure."}
{"id": "2267544", "revid": "38120", "url": "https://it.wikipedia.org/wiki?curid=2267544", "title": "Infinity Man", "text": ""}
{"id": "2267546", "revid": "599013", "url": "https://it.wikipedia.org/wiki?curid=2267546", "title": "Carlo Laverda", "text": "Biografia.\nHa iniziato l'attivit\u00e0 di atletica a Firenze nel 1961, quando studiava al Collegio Alla Querce, con la Societ\u00e0 Assi Giglio Rosso dell'indimenticato Prof.Betti e nella categoria allievi \u00e8 stato primatista italiano dei 250 metri ad ostacoli e coprimatista dei 60 metri ad ostacoli vincendo i rispettivi titoli nazionali allievi. Rientrato a Vicenza dove termin\u00f2 il liceo classico fu allenato dal Prof. Guido Perraro e sotto la sua guida conquist\u00f2 due titoli studenteschi con il Liceo Pigafetta e nel 1964 entr\u00f2 a far parte della nazionale Juniores di atletica 100, 200 e staffetta 4x100) partecipando a numerose manifestazioni internazionali. \u00c8 poi approdato alla Nazionale maggiore nel 1966, quando il responsabile del settore velocit\u00e0 e ostali era il grande Saldro Calvesi, come componente della staffetta 4x100 assieme a Berruti, Giani, Giannattasio, Ottolina, Preatoni e Sguazzero.\nNel 1968 ha partecipato ai Giochi della XIX Olimpiade di Citt\u00e0 del Messico come riserva della staffetta 4\u00d7100 metri i cui titolari, settimi in finale, erano Livio Berruti, Ennio Preatoni, Sergio Ottolina e Angelo Sguazzero.\nNel 1969 vinse il titolo italiano di staffetta 4x100 assieme a Preatoni, Cellerino e Sguazzero con i colori dell'Aeronautica Militare.\nI suoi primati personali (con cronometraggio manuale) sono: 100 m. 10\"4 - 200 m. 21\"1 - 400 m. 49\"9"}
{"id": "2267548", "revid": "438678", "url": "https://it.wikipedia.org/wiki?curid=2267548", "title": "Dharmak\u1e63ema", "text": "Originario dell'India centrale dove nacque nel 385, Dharmak\u1e63ema si trasfer\u00ec nel Kashmir e, quindi, a Kucha da dove intraprese la Via della Seta per raggiungere G\u016bz\u00e1ng (\u59d1\u81e7, oggi nella provincia di Gansu) nel 412, all'epoca capitale della dinastia dei Liang settentrionali. Risiedette a G\u016bz\u00e1ng fino al 421 e l\u00ec tradusse numerosi testi buddhisti dal sanscrito al cinese. Rientrato in Occidente, nel Regno di Khotan, torn\u00f2 ancora una volta a G\u016bz\u00e1ng, ma, tra il 433 e il 436, lungo la via del successivo ritorno verso l'India, fu assassinato. \nLe opere tradotte.\nA Dharmak\u1e63ema si attribuisce, tra le altre, la traduzione dal sanscrito al cinese delle seguenti opere del Canone cinese:\nLa tradizione monastica gli attribuisce anche la prima traduzione in cinese del \"La\u1e47k\u0101vat\u0101ra s\u016btra\" (\u695e\u4f3d\u7d93 \"L\u00e8ngqi\u00e9j\u012bng\") andata tuttavia perduta."}
{"id": "2267549", "revid": "287204", "url": "https://it.wikipedia.org/wiki?curid=2267549", "title": "Dharmaksema", "text": ""}
{"id": "2267550", "revid": "114065025", "url": "https://it.wikipedia.org/wiki?curid=2267550", "title": "You Need Love", "text": "You Need Love \u00e8 il 22\u00b0 singolo di Alexia pubblicato nel 2004.\nLa canzone.\n\u00c8 il primo singolo promozionale estratto dall'album \"Gli occhi grandi della Luna\" del 2004 che vanta prestigiose collaborazioni internazionali.\nIl brano \u00e8 scritto da Sam Watters and Simone Hines, produttore e autore dei pi\u00f9 grandi successi di Anastacia, mentre la versione in italiano ovvero \"Come tu mi vuoi\", \u00e8 stata tradotta e adattata dalla cantante con Roberto Ferri.\nLa canzone registrata a Los Angeles come altri pezzi dell'album, partecipa ai pi\u00f9 importanti show televisivi e musicali come il Festivalbar dove ottiene un discreto successo, ed \u00e8 inoltre programmata dai pi\u00f9 importanti network radiofonici.\nDel singolo \u00e8 stata fatta soltanto un'edizione internazionale."}
{"id": "2267552", "revid": "1305772", "url": "https://it.wikipedia.org/wiki?curid=2267552", "title": "The One (Michael Jackson)", "text": "The One \u00e8 un documentario sull'artista Michael Jackson pubblicato su DVD nel 2004.\nTrama.\nL'opera \u00e8 divisa in 4 parti e descrive la carriera di Jackson sin da bambino arrivando all'et\u00e0 adulta. Il documentario parte dai suoi primi successi dell'epoca dei Jackson 5 e da quelli da solista, come il suo album \"Ben\" e arrivando all'album \"\", con i commenti di molti artisti famosi come i cantanti Pharrell Williams e Beyonc\u00e9.\nIl DVD contiene anche la prima della canzone \"One More Chance\", pubblicata nel Greatest Hits \"Number Ones\".\nContenuti.\nAlcune delle canzoni contenute nel documentario:"}
{"id": "2267553", "revid": "217830", "url": "https://it.wikipedia.org/wiki?curid=2267553", "title": "Gran Premio motociclistico d'Australia 1999", "text": "Il Gran Premio motociclistico d'Australia 1999 corso il 3 ottobre, \u00e8 stato il tredicesimo Gran Premio della stagione 1999 e ha visto vincere nella classe 500 la Honda di Tadayuki Okada, nella classe 250 l'Aprilia di Valentino Rossi e nella classe 125 la Honda di Marco Melandri."}
{"id": "2267558", "revid": "124123", "url": "https://it.wikipedia.org/wiki?curid=2267558", "title": "Julius Wellhausen", "text": "Biografia.\nNacque ad Hameln, nel Regno di Hannover. Dopo aver studiato teologia protestante e lingue semitiche (ebraico, aramaico e arabo) all'Universit\u00e0 di Gottinga con il professor Heinrich Ewald, vi insegn\u00f2 Storia dell'Antico Testamento come \"Privatdozent\". Nel 1872 divenne professore ordinario di teologia all'Universit\u00e0 di Greifswald, ma si dimise nel 1882 per ragioni di coscienza e divenne professore straordinario di Lingue orientali alla Facolt\u00e0 di filologia ad Halle; venne eletto professore ordinario a Marburgo nel 1885, e infine, nel 1892, fu trasferito a Gottinga, dove rimase fino alla morte.\nEsegesi biblica.\nWellhausen \u00e8 famoso per i suoi studi nel campo dell'esegesi biblica, in particolare sulla storia dell'Antico Testamento e dell'\"Esateuco\", il cui approccio deduttivo, senza compromessi, lo misero in aperta contrapposizione con la vecchia scuola degli studiosi biblici. Il suo maggior lavoro \u00e8 \"Prolegomena zur Geschichte Israels\" (\"Prolegomeni alla storia di Israele\"), del 1883 (la prima edizione, del 1878, si intitolava \"Geschichte Israels\", \"Storia di Israele\"). In questa opera Wellhausen present\u00f2 la formulazione definitiva dell'ipotesi documentale, secondo la quale il Pentateuco fu redatto a partire da quattro documenti indipendenti, successivi di diversi secoli a Mos\u00e8, tradizionalmente considerato il loro autore. Le ipotesi di Wellhausen rimasero il paradigma dominante per gli studi del Pentateuco tra i ricercatori non conservatori fino all'ultimo quarto del XX secolo, quando iniziarono ad essere messe in discussione da studiosi che hanno visto sempre pi\u00f9 autori all'opera, risalenti per di pi\u00f9 a periodi anche pi\u00f9 tardi di quelli indicati da Wellhausen.\nIl suo lavoro sul Nuovo Testamento (\"Das Evangelium Marci, \u00fcbersetzt und erkl\u00e4rt\", 1903), in cui sostenne la priorit\u00e0 del \"Vangelo secondo Marco\" sulla \"fonte Q\", non ebbe un'accoglienza entusiasta.\nLavori sull'et\u00e0 preislamica e omayyade.\nFondamentali furono i suoi lavori sull'et\u00e0 della \"J\u0101hiliyya\" (\"Reste arabischen Heidentums\", W. De Gruyter &amp; Co., Berlin-Leipzig, 1887) e sul califfato omayyade siriano (\"Das arabische Reich und sein Sturz\"). Quest'ultimo lavoro conobbe una traduzione in lingua inglese tuttora assai diffusa nel mondo degli studi storici islamistici (\"The Arab Kingdom and Its Fall\", Calcutta, University of Calcutta, 1927). "}
{"id": "2267559", "revid": "1573940", "url": "https://it.wikipedia.org/wiki?curid=2267559", "title": "Chiesa della Santissima Trinit\u00e0 (Savona)", "text": "La chiesa della Santissima Trinit\u00e0 \u00e8 un moderno edificio religioso che sorge in localit\u00e0 Chiavella, nel comune di Savona.\nCaratteristiche.\nLa chiesa fu costruita nel secondo dopoguerra a causa dell'espandersi in quegli anni di quartieri popolari lungo la collina della Rocca di Legino. L'edificio \u00e8 privo di un vero e proprio campanile e pur avendo uno stile architettonico molto moderno, riprende al suo interno la pianta classica di una chiesa a navata unica con cupola leggermente accennata sul presbiterio.\nStoria.\nLa chiesa \u00e8 stata inaugurata l'8 dicembre 1963."}
{"id": "2267560", "revid": "224230", "url": "https://it.wikipedia.org/wiki?curid=2267560", "title": "Neminem laedere", "text": ""}
{"id": "2267562", "revid": "767487", "url": "https://it.wikipedia.org/wiki?curid=2267562", "title": "Harry Potter e il principe mezzosangue (film)", "text": "Harry Potter e il principe mezzosangue (\"Harry Potter and the Half-Blood Prince\") \u00e8 un film del 2009 diretto da David Yates, trasposizione cinematografica dell'omonimo romanzo di J. K. Rowling, sesto capitolo della saga di \"Harry Potter\".\nTrama.\nUn gruppo di mangiamorte provoca disagi e magie oscure anche nel mondo dei babbani, in cui Voldemort si sta estendendo, distruggendo il Millennium Bridge e procurando molti danni. Il gruppo di mangiamorte arriva poi a Diagon Alley, dove i malvagi rapiscono il fabbricante di bacchette Olivander, per poi volatilizzarsi.\nHarry Potter viene raggiunto da Albus Silente a Londra: i due si Smaterializzano e giungono in un villaggio britannico. La loro missione \u00e8 quella di convincere il professor Horace Lumacorno a ritornare a Hogwarts, il quale, sebbene all'inizio riluttante, accetta; Silente a questo punto accompagna Harry alla Tana dove incontra i suoi migliori amici Ron e Hermione che gli rivelano le paure dei loro genitori, riluttanti perfino a rimandarli a Hogwarts a causa dei recenti avvenimenti.\nNel \"letamaio babbano\" di Spinner's End intanto, Narcissa Malfoy e Bellatrix Lestrange incontrano Severus Piton nella sua casa estiva. La speranza di Narcissa \u00e8 quella di convincere Piton ad aiutare Draco Malfoy ad uccidere Albus Silente. Piton accetta ma data la riluttanza di Bellatrix a crederlo un fedele seguace dell'Oscuro Signore, lo costringe a giurare il Voto Infrangibile, che se infranto comporta la morte del giuratore.\nSuccessivamente, a Diagon Alley, durante una visita ai Tiri Vispi Weasley, Harry, Ron ed Hermione si imbattono in Draco Malfoy, che si aggira per la strada magica con fare misterioso, diretto insieme alla madre verso la bottega \"Magie Sinister\". Dopo averlo seguito, i tre maghi notano l'interesse di Malfoy per un particolare armadio esposto nel negozio e l'inquietante presenza di alcuni Mangiamorte, tra cui Bellatrix Lestrange e il lupo mannaro Fenrir Greyback.\nMentre viaggiano sull'Hogwarts Express, Harry racconta ai suoi amici di come lui sia convinto che Draco Malfoy si sia unito ai Mangiamorte, ma i due non gli vogliono credere. Sorpreso poi da Malfoy ad origliare nel suo vagone, viene aggredito da Draco che lo copre sotto il suo mantello, con l'intenzione di non farlo ritrovare e di rispedirlo a Londra. Fortunatamente viene ritrovato poco dopo da Luna Lovegood.\nHarry comincia dunque il suo sesto anno scolastico. Durante l'anno \u00e8 capitano della squadra di Quidditch di Grifondoro, nella quale entrano a far parte sia Ron, sia Ginny Weasley. Da qui, nasceranno alcune storie d'amore, tra Ron e Lavanda Brown (facendo scatenare la gelosia di Hermione) e tra Ginny e Dean Thomas. L'insegnante Severus Piton viene nominato (finalmente) insegnante di Difesa Contro le Arti Oscure, mentre la cattedra di Pozioni viene assegnata a Lumacorno, tra lo stupore generale. Nel laboratorio di pozioni, Harry, in mancanza del suo libro di testo, ne prende uno usato, modificato da un misterioso \"Principe Mezzosangue\", esperto in pozioni, tanto da correggere le errate informazioni del libro, e ideatore di diversi incantesimi. Col passare del tempo, Harry sfrutta gli appunti del Principe Mezzosangue, ottenendo risultati sorprendenti in una materia nella quale aveva da sempre mostrato parecchie carenze. Dal manuale Harry impara, inoltre, un nuovo potente incantesimo, il \"Sectumsempra\", che si riveler\u00e0 un incantesimo di magia oscura.\nDopo aver ferito gravemente Draco Malfoy con l'incantesimo ideato dal Principe Mezzosangue, Harry viene persuaso dai suoi amici a sbarazzarsi del manuale, nascondendolo nella Stanza delle Necessit\u00e0. Ron, in seguito ad un litigio con Lavanda, si riappacifica con Hermione. Nel frattempo Malfoy continua ad essere sospettato da Harry di essere un Mangiamorte, dato che pensa sia stato Draco l'artefice di alcuni falliti attentati a Silente: prima passa una collana maledetta a Katie Bell da consegnare a Silente, ma la ragazza l'aveva indossata per s\u00e9, subendone la maledizione, poi, da' a Lumacorno un idromele avvelenato (che avrebbe dovuto a sua volta regalarlo a Silente) che per\u00f2, l'avido professore, tiene per s\u00e9 e ne scopre gli effetti dandolo a Ron (appena guarito da un filtro d'amore indirizzato a Harry) che viene poi guarito poi con un \"bezoar\".\nDurante l'anno Harry segue anche delle lezioni private con Silente, che riversa nel Pensatoio alcuni ricordi riguardanti avvenimenti fondamentali della vita di Lord Voldemort e del suo potere magico. Il compito pi\u00f9 importante di Harry nel corso dei giorni trascorsi a Hogwarts \u00e8 quello di ottenere un prezioso ricordo appartenente al professor Lumacorno, contenente informazioni di vitale importanza per conoscere e sconfiggere il Signore Oscuro. Il ricordo, cercato e poi ottenuto sotto l'effetto della \"Felix Felicis\" (vinta da Harry a lezione da Lumacorno stesso), svela il segreto degli Horcrux, oggetti o esseri viventi in cui Voldemort ha inserito in passato parte della propria anima, spezzatasi tramite l'omicidio, per garantirsi l'immortalit\u00e0 dello spirito: grazie a questa magia, se il suo corpo viene distrutto egli non pu\u00f2 morire, poich\u00e9 parti della sua anima restano legate alla Terra negli oggetti o esseri trasformati in Horcrux.\nPer questo motivo Voldemort non era morto nel tentativo di uccidere il piccolo Harry, quando la maledizione gli era rimbalzata addosso. Il potere degli Horcrux l'ha sempre lasciato in vita, anche dopo il suo ritorno. Gli Horcrux dovrebbero essere sei, poich\u00e9 Voldemort adolescente ipotizza nel ricordo di dividere la propria anima in sette parti (numero considerato magico dai maghi), ma due Horcrux sono gi\u00e0 stati eliminati: l'anello di Orvoloson Gaunt, distrutto quell'anno da Silente (rimasto per\u00f2 gravemente ferito dalla maledizione che lo aveva colpito quando l'aveva messo al dito) e il diario di Tom Riddle, distrutto da Harry nella Camera dei Segreti quattro anni prima. Se si eliminassero anche i restanti cinque Horcrux, Voldemort perderebbe la propria immortalit\u00e0 e i due realizzano che, per simbolismo, Voldemort potrebbe aver trasformato in Horcrux gli oggetti dei fondatori delle casate di Hogwarts, come la coppa di Tassorosso, il diadema di Corvonero e il pendente di Serpeverde (ma non, data la sua scomparsa, la spada di Grifondoro).\nSilente pare essere a conoscenza della locazione del pendente e chiede a Harry di accompagnarlo in una caverna per distruggerlo. I due maghi riescono a impossessarsi del medaglione, ma i potenti incantesimi posti a protezione dell'oggetto, tra i quali bere una pozione, indeboliranno seriamente Silente. Tornati a Hogwarts, Silente avverte il pericolo e ordina a Harry di nascondersi, ed egli obbedisce suo malgrado. Ad attendere il preside debole in cima alla torre di Astronomia c'\u00e8 Draco Malfoy che, dopo aver disarmato l'anziano mago, svela il suo piano; ormai appartenente alle file dei Mangiamorte, Malfoy ha il compito di uccidere Silente per ordine di Voldemort, altrimenti sarebbe stato ucciso (questo anche per via dei recenti insuccessi di suo padre, Lucius Malfoy). Era tutto l'anno che cercava di farlo, con la collana su Katie Bell destinata a lui e con il veleno al posto dell'idromele, dimostrando che Harry aveva ragione.\nCon l'armadio svanitore nella Stanza delle Necessit\u00e0 e grazie a un suo gemello presente nel negozio di Magie Sinister, Malfoy ha creato un passaggio grazie a cui \u00e8 riuscito a far arrivare al castello i Mangiamorte (impossibilitati dal penetrare a Hogwarts per via di speciali incantesimi di protezione), i quali lo raggiungono sulla torre. Tuttavia, Malfoy non trova il coraggio per uccidere Silente, e anche sotto l'incitamento di zia Bellatrix, tentenna. A sorpresa, interviene Piton che lo fa al suo posto, in virt\u00f9 del Voto Infrangibile stretto con la madre del ragazzo per proteggerlo. Mentre fugge dalla torre assieme agli altri Mangiamorte, con Harry che gli scaglia alle calcagna incantesimi del Principe Mezzosangue, Piton rivela al ragazzo di essere lui il Principe Mezzosangue e di essere lui l'inventore degli incantesimi che sta usando, prima di sparire nella notte insieme a Malfoy e ai seguaci di Voldemort. Dopo la morte di Silente, Harry scopre che l'Horcrux trovato \u00e8 un falso. Al suo interno c'\u00e8 un biglietto con scritto: \u00abAl Signore Oscuro,So che sar\u00f2 morto prima che tu legga questo, ma voglio che tu sappia che ho scoperto il tuo segreto. Ho rubato il vero Horcrux e intendo distruggerlo appena possibile. Affronto la morte nella speranza che, quando incontrerai il tuo degno avversario, sarai di nuovo mortale.R.A.B.\u00bb\nIl film si conclude con Harry, Ron e Hermione in cima alla torre di Astronomia; questi leggono il biglietto trovato all'interno del falso Horcrux e Harry decide di partire alla ricerca degli altri Horcrux; i suoi due amici per\u00f2 si rifiutano di lasciarlo da solo e decidono di seguirlo nella sua missione, sotto consiglio di Hermione. Il tutto, termina, con il sottofondo dello straziante canto di Fanny, la fenice di Silente, che come il suo padrone lascia Hogwarts per sempre, volando lontano.\nProduzione.\nQuesto \u00e8 il secondo film della saga diretto da David Yates, definito molto taciturno e mite da Radcliffe.\nLo sceneggiatore Steve Kloves, fuori dalla produzione nel quinto film per altre impegni cinematografici, \u00e8 stato ingaggiato per lavorare sul copione, ormai pronto. Kloves ha lavorato molto per rendere pi\u00f9 drammatica possibile la narrazione dei flashback del \"Principe Mezzosangue\", a suo parere: \u00ab\"Il Principe Mezzosangue\" \u00e8 in parte il libro pi\u00f9 riuscito della saga di J. K. Rowling, ma non ha la consistenza per essere adattato al cinema come gli altri libri. Ma le conversazioni e la figura del male impersonata da Voldemort sono affascinanti.\u00bb.\nLa pre-produzione del film del sesto capitolo di Harry Potter \u00e8 iniziata ufficialmente il 10 febbraio 2007, la rifinitura della trama \u00e8 stata completata nel corso dell'agosto 2007.\n\"Harry Potter e il Principe Mezzosangue\" \u00e8 costato in tutto 250 milioni di dollari, risultando ottavo nella classifica dei film pi\u00f9 costosi della storia del cinema.\nCast.\nI tre attori protagonisti, Daniel Radcliffe, Rupert Grint e Emma Watson, hanno firmato il contratto con la Warner Bros. per recitare sia in questo film che nel settimo e ultimo film della saga che verr\u00e0 diviso in due parti.\nGli agenti di Emma Thompson, l'attrice che interpreta Sibilla Cooman nella serie, hanno dichiarato che non prender\u00e0 parte al successivo film \"Harry Potter e i Doni della Morte - Parte 1\". Parteciper\u00e0 invece all'ultimo film della saga \"Harry Potter e i Doni della Morte - Parte 2\", sempre nelle vesti di Sibilla Cooman.\nMaggie Smith, che interpreta Minerva McGranitt, ha insistito nel terminare le sue riprese nonostante stesse combattendo il cancro al seno.\nIl 24 luglio 2007 \u00e8 circolata in rete la notizia che la Warner Bros. aveva ingaggiato, per il sesto film della saga, gli attori Naomi Watts (per il ruolo di Narcissa Malfoy, madre di Draco Malfoy e moglie di Lucius Malfoy) e Joseph Fiennes (fratello di Ralph Fiennes, che nella saga interpreta Lord Voldemort); questa notizia \u00e8 stata immediatamente smentita dalla produzione e dagli stessi attori.\nRiprese.\nLe riprese del film iniziarono ufficialmente il 17 settembre 2007, e si svolsero a Lacock Abbey localit\u00e0 medievale situata nello Wiltshire nel Sud Ovest dell'Inghilterra.\nLa troupe del regista David Yates ebbe il permesso di effettuare le riprese in orari che andavano dalle 17:00 di pomeriggio fino alle 5:00 del mattino. Durante le riprese la localit\u00e0 e le strade furono totalmente chiuse al pubblico.\nDavid Yates \u00e8 tornato nella localit\u00e0 dove in passato sono stati girati numerosi set dei precedenti film della saga. Le riprese terminarono ufficialmente il 17 maggio 2008.\nColonna sonora.\nLa colonna sonora del film, composta da Nicholas Hooper, \u00e8 stata resa disponibile su Amazon.com dal 14 luglio 2009.\nPromozione.\nIl 18 luglio 2008 viene proiettato con la versione IMAX statunitense de \"Il cavaliere oscuro\" il primo teaser trailer della pellicola, che arriva poi subito in rete: 15 secondi con schermo nero in cui, prima di apparire il titolo del film, si sente Albus Silente dire \u00abOnce again, I must ask too much of you, Harry\u00bb (\"Ancora una volta, devo chiederti troppo, Harry\"). Il 30 luglio 2008 alle 3:00 del mattino circa, \u00e8 stato reso disponibile in rete il teaser trailer del film, della durata di un minuto e quaranta secondi.\nA ottobre \u00e8 uscito il trailer internazionale, e a novembre quello cinematografico. A marzo \u00e8 uscito un altro trailer destinato alle sale cinematografiche IMAX. \u00c8 stato aperto il sito ufficiale del film. La notte del 17 aprile 2009 alle ore 3 del mattino la Warner Bros. ha reso disponibile in rete il trailer cinematografico del film dalla durata di 2'20\". Venerd\u00ec 10 luglio 2009 il canale italiano Coming Soon Television ha proposto un documentario speciale esclusivamente per l'Italia, grazie a un accordo tra il canale italiano e la Warner Bros.\nDistribuzione.\nData di uscita.\nLa pellicola era inizialmente programmata per uscire nelle sale cinematografiche mondiali per il 21 novembre 2008, ma a sorpresa il 15 agosto 2008 la Warner Bros. annunci\u00f2 ufficialmente il rinvio dell'uscita nelle sale per il 17 luglio 2009. Successivamente la Warner annunci\u00f2 l'uscita del film per il 15 luglio, due giorni prima dell'anteprima americana, e in anteprima assoluta mondiale il 12 luglio al Giffoni Film Festival. Un'altra anteprima italiana \u00e8 stata presentata due giorni dopo all'Aquila come iniziativa solidale per gli adolescenti colpiti dal terremoto del 2009.\nIl motivo di questo rinvio fu dovuto a una sorta di strategia commerciale. Secondo la casa, dopo il successo da record ottenuto con \"il cavaliere oscuro\" nel 2008 e nel 2007 con \"Harry Potter e l'Ordine della Fenice\", il box office estivo avrebbe fatto ottenere un successo pi\u00f9 alto a differenza di quello autunnale. La notizia fu male accolta dai milioni di fan della celebre saga nel mondo, che avevano gi\u00e0 avviato il loro conto alla rovescia per l'uscita del film a novembre.\nEdizioni home video.\nPoco dopo l'arrivo del film nei cinema di tutto il mondo, si \u00e8 gi\u00e0 iniziato a pensare all'arrivo del DVD e dell'edizione Blu-Ray Disc. Il film \u00e8 disponibile in DVD in Italia dal 17 novembre 2009, mentre in America dall'8 dicembre 2009. Il DVD in edizione speciale contiene due dischi; esiste anche una versione a disco singolo. Nell'edizione speciale due dischi vi sono molti contenuti speciali, tra cui trailer, il backstage di \"Harry Potter e i Doni della Morte\" e un'intervista esclusiva con la scrittrice J. K. Rowling.\nIncassi.\nIl primo fine settimana di apertura la pellicola incass\u00f2 dollari entrando nella classifica dei migliori incassi di tutti i tempi, per poi raggiungere la somma di dollari eguagliando il successo delle pellicole dedicate alla saga di Harry Potter che lo hanno preceduto, senza superare tuttavia \"Harry Potter e l'Ordine della Fenice\".\nAccoglienza.\nCritica.\nIl film viene accolto con recensioni positive. Sul sito Rotten Tomatoes ottiene l'83% delle recensioni professionali positive e su Metacritic raggiunge un punteggio di 78/100.\nAltri media.\nEA Games ha realizzato il videogioco ufficiale tratto dal film, disponibile per Nintendo Wii, Nintendo DS, Xbox 360, PlayStation 3, PlayStation 2, PSP, PC e macOS.\nQuando la Warner spost\u00f2 la data di uscita da novembre 2008 a luglio 2009, EA dichiar\u00f2: \u00abstiamo facendo un grande gioco, che i fan di Harry Potter adoreranno. Adesso stiamo valutando l'impatto dello spostamento dell'uscita del film\u00bb."}
{"id": "2267563", "revid": "984922", "url": "https://it.wikipedia.org/wiki?curid=2267563", "title": "Zermanson", "text": "Il rio Zermanson o Zermason \u00e8 un corso d'acqua del Veneto.\nSi origina in comune di Zero Branco, presso villa Guidini. Scorre verso sud-est sfiorando Sambugh\u00e8, Campocroce e Zerman per gettarsi infine nello Zero all'altezza di Marcon.\nNell'ambito del progetto Passante Verde, volto alla riqualificazione ambientale della zona attraversata dal Passante di Mestre, \u00e8 prevista la realizzazione di zone boschive e umide e la creazione di percorsi ciclo-pedonali lungo il percorso del fiume. \u00c8 anche al centro di studi e interventi ambientali condotti dal consorzio di bonifica Acque Risorgive, ente a cui compete la gestione del bacino."}
