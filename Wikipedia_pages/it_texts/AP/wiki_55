{"id": "2314931", "revid": "36426", "url": "https://it.wikipedia.org/wiki?curid=2314931", "title": "Linfangioleiomiomatosi", "text": "La linfangioleiomiomatosi (LAM) \u00e8 una rara patologia polmonare per cui si ha una proliferazione non controllata di cellule muscolari lisce, che invadono il polmone. Colpisce prevalentemente le donne, specialmente durante gli anni fertili.\nIl termine LAM sporadico viene utilizzato per i pazienti con LAM non associati al complesso della sclerosi tuberosa (TSC), mentre il TSC-LAM si riferisce al LAM associato al TSC.\nStoria.\nIndividuata per la prima volta nel 1918 da R. Lutembacher, da allora diversi studi cercarono di individuare un'eziologia, come quello di von Stossel nel 1937.\nEpidemiologia.\nPatologia rara, colpisce quasi esclusivamente il sesso femminile, infatti i casi in cui \u00e8 il sesso maschile ad essere interessato sono pochissimi, l'et\u00e0 pi\u00f9 colpita \u00e8 quella che intercorre dai 20 ai 40 anni, colpisce prevalentemente i caucasici. La sua incidenza \u00e8 stata calcolata in 1 ogni 400.000 persone.\nLa dispnea da sforzo (mancanza di respiro) e lo pneumotorace spontaneo (collasso polmonare) sono stati riportati come la presentazione iniziale della malattia rispettivamente nel 49% e nel 46% dei pazienti.\nSintomatologia.\nLa linfangioleiomiomatosi (chiamata anche, in breve, LAM) \u00e8 una malattia che pu\u00f2 presentarsi in forma isolata, definita \u201csporadica\u201d, o nel contesto di un'altra rara malattia, la sclerosi tuberosa: in questi casi la LAM rappresenta la forma di interessamento polmonare della sclerosi tuberosa. I sintomi possono includere mancanza di respiro, pneumotoraci, dolore toracico, tosse o fatica.\nCirca il 50% delle donne con LAM sviluppano un tumore benigno al rene chiamato angiomiolipoma, comunemente associato ad un'altra malattia rara, la sclerosi tuberosa. Nei primi stadi della malattia, le donne con LAM sentono affanno solamente durante l'esercizio fisico intenso, ma, con l'avanzare della malattia, l'affanno pu\u00f2 verificarsi anche quando sono a riposo. Possono inoltre sentire dolore al torace, o essere soggette a tosse, che a volte pu\u00f2 portarle ad espellere piccole quantit\u00e0 di sangue. Possono inoltre sviluppare in alcuni casi versamenti pleurici o ascitici di natura chilosa (costituiti cio\u00e8 da linfa) ed avere i linfonodi ingrossati. Poich\u00e9 alcuni di questi sintomi sono comuni ad altre condizioni come l'asma, l'enfisema e la bronchite cronica, le donne con LAM hanno spesso una diagnosi tardiva. La maggior parte delle donne con il LAM () \u00e8 soggetta a pneumotorace.\nLa LAM pu\u00f2 non essere sospettabile solo sulla base di una radiografia del torace; \u00e8 necessaria una TAC ad alta risoluzione al torace per porre una diagnosi definitiva. Una ecografia addominale e/o una TAC o RMN dell'addome possono permettere l'identificazione degli angiomiolipomi renali, presenti in circa il 30-50% delle donne con LAM. Con il progredire della malattia, la LAM porta ad una progressiva distruzione del tessuto polmonare, causato dalla formazione di cisti. La capacit\u00e0 polmonare declina progressivamente, con la conseguente necessit\u00e0 di ossigeno terapia. Nelle fasi avanzate, il trapianto di polmoni costituisce l'unica opzione terapeutica possibile.\n La LAM si verifica quasi esclusivamente in donne, e per questo motivo taluni ricercatori sostengono che la malattia possa avere una relazione con gli ormoni, anche se a tutt'oggi nessun approccio terapeutico con terapie ormonali ha sortito benefici certi. In alcune malate la gravidanza causa una accelerazione della malattia.\nPrognosi e Terapie.\nPer i pochi casi riportati non esiste una valutazione corretta della possibile prognosi. A volte \u00e8 mortale per via dell'insufficienza respiratoria sopravvenuta; si pensa che l'aspettativa di vita sia tra i 10 e i 20 anni dall'avvenuta scoperta della patologia. Nelle fasi avanzate il trapianto ai polmoni costituisce l'unica opzione terapeutica possibile.\nNon esiste una cura n\u00e9 un trattamento efficace, tuttavia sono in fase di sperimentazione diversi farmaci, come gli inibitori delle mTor (sirolimus, everolimus) che stanno aprendo nuove prospettive. Sono stati pubblicati sul New England Journal of Medicine (NEJM) i risultati positivi del MILES Trial ovvero la sperimentazione dello Sirolimus in pazienti con Linfangioleiomiomatosi.\n\u00c8 decollato anche in Italia il trial clinico dell'Everolimus per pazienti affetti da Linfangioleiomiomatosi presso l'Ospedale San Giuseppe a Milano.\nAssociazioni.\nNegli USA esistono la \"LAM foundation\" e la \"LAM Treatment Alliance\" che si occupano di ricerca e di supporto ai pazienti e alla loro famiglie, e negli ultimi anni sono nate molte altre organizzazioni anche in diversi paesi d'Europa.\nNegli ultimi anni sono stati fatti passi significativi nel comprendere, diagnosticare e trattare i sintomi e le complicazioni della LAM. Tuttavia esiste un urgente bisogno di accrescere la conoscenza della LAM in campo medico-scientifico e pubblico, affinch\u00e9 in futuro le donne possano arrivare ad una corretta diagnosi in tempi pi\u00f9 brevi. \u00c8 altres\u00ec estremamente importante raccogliere fondi per finanziare la ricerca sulla malattia, per arrivare a trovare un trattamento sicuro ed efficace nei tempi pi\u00f9 rapidi possibili.\nIn Italia esistono due associazioni di Volontariato Non Profit. Dal 2003 l'A.I.LAM - ONLUS (Associazione Italiana Linfangioleiomiomatosi) fornisce supporto alle pazienti e raccoglie fondi da destinare alla ricerca e dal 2009 LAM ITALIA ONLUS ( Associazione Italiana Linfangioleiomiomatosi), che promuove la ricerca sulla malattia ed ha organizzato la Prima Conferenza Europea Lam con lo scopo di accelerare la ricerca di un trattamento e cura per la LAM."}
{"id": "2314932", "revid": "709565", "url": "https://it.wikipedia.org/wiki?curid=2314932", "title": "Ch\u014d Sawagej\u014d", "text": " \u00e8 un personaggio fittizio del manga e dell'anime di Nobuhiro Watsuki \"Kenshin samurai vagabondo\". \u00c8 un collezionista di spade e membro de Le Dieci Spade.\nStoria.\nScontro con Kenshin.\nCh\u014d fa la sua prima apparizione nell'opera quando Kenshin e compagni lasciano la residenza di Seiku Arai. Ch\u014d viene a sapere che l'ultima spada del maestro Shakku Arai \u00e8 custodita nel tempio di famiglia e decide di rapire Iori, il piccolo figlio di Seiku, affinch\u00e9 l'uomo gli consegni la spada del padre. In un primo momento Seiku sembra titubante, poi sotto pressione della moglie decide di sottostare al ricatto dell'uomo, ma l'intervento di Kenshin complica i piani di Ch\u014d. Nonostante il samurai vagabondo abbia la sakabato spezzata, riesce a tenere testa al feroce membro delle \"Dieci Spade\". Contro Kenshin Ch\u014d \u00e8 costretto a sfoggiare tutta la sua collezione di spade e tutte le sue tecniche di utilizzo. Alla fine per\u00f2 \u00e8 costretto a tirar fuori la sua arma preferita: la Spada assassina dalla lama di velluto; ossia una spada flessibile che permette di colpire anche da lontano. Kenshin non si lascia per\u00f2 intimorire e affronta a viso aperto il nemico affidandosi ora esclusivamente al fodero della sua katana. Inaspettatamente Seiku consegna l'ultima spada del padre Shakku a Kenshin, che per\u00f2 si rifiuta di usare per non rompere il giuramento di \"non uccidere\". A questo punto Ch\u014d intravede la possibilit\u00e0 di prendere due piccioni con una fava, ovvero uccidere Battosai e prendere la \"spada proibita\" del maestro Arai. Per spronare Kenshin gli dice che prover\u00e0 la sua lama sul piccolo Iori; si tratta per\u00f2 di un tranello per attaccare Kenshin alle spalle, il quale per\u00f2 si divincola e lo colpisce col Lampo del dragone a turbine credendo di averlo ucciso. In realt\u00e0 l'ultima spada si Shakku Arai \u00e8 una sakabato e quindi Ch\u014d \u00e8 ancora vivo e viene consegnato alla polizia.\nIl secondo Ch\u014d.\nUna volta portato in carcere dalla polizia, Ch\u014d viene interrogato da Hajime Sait\u014d e gli svela molti dei segreti di Makoto Shishio; inoltre li mette in guardia da Usui Uonuma classificandolo come un assassino senza scrupoli. In galera fa la conoscenza anche di Sanosuke Sagara, prendendolo in antipatia e scambiando con lui continue offese.\nAlla fine della saga di Kyoto Ch\u014d diventa una spia al servizio di Saito e riferisce a Kenshin e compagni come si \u00e8 conclusa l'avventura del Juppongatana e quale strada hanno preso i superstiti.\nEquipaggiamento e abilit\u00e0.\nCh\u014d, pur non disponendo di un ampio repertorio di mosse, come molti altri personaggi del calibro di Kenshin o Shishio, porta con s\u00e9 un elevato numero di spade (ben cinque), che pu\u00f2 utilizzare per creare combinazioni precise e potenti; le armi di cui Ch\u014d \u00e8 in possesso sono:\nNon si conoscono le tecniche utilizzate da Ch\u014d."}
{"id": "2314934", "revid": "147489", "url": "https://it.wikipedia.org/wiki?curid=2314934", "title": "Curt Connors", "text": ""}
{"id": "2314940", "revid": "109873481", "url": "https://it.wikipedia.org/wiki?curid=2314940", "title": "Falsa Tartaruga", "text": "La Falsa Tartaruga (\"Mock Turtle\" nell'originale inglese) \u00e8 un personaggio del romanzo fantastico \"Alice nel Paese delle Meraviglie\" di Lewis Carroll. A seconda della traduzione italiana si chiama anche Tartaruga Finta e con altre denominazioni. Il nome \u00e8 un esempio dell'amore di Carroll per i giochi di parole basati sulla terminologia dell'etichetta e della moda vittoriane; deriva infatti dal nome di un piatto popolare nell'Inghilterra dell'epoca, \"mock turtle soup\", che significa \"falsa zuppa (o minestra) di tartaruga\" ma potrebbe essere interpretato anche come \"zuppa di falsa tartaruga\".\nNelle illustrazioni originali per \"Alice\", John Tenniel riprese il gioco di parole di Carroll rappresentando la Falsa Tartaruga come una sorta di chimera composta da parti di diversi animali, e in particolare proprio quelle con cui si preparava la \"mock turtle soup\", tra cui la testa, i piedi e la coda del vitello.\nDescrizione del personaggio.\nLa Falsa Tartaruga incontra Alice nel capitolo 9. Appare ad Alice come una creatura estremamente malinconica, e acconsente a raccontare la propria storia anche se \u00ab...\u00e8 una storia molto triste\u00bb. La Falsa Tartaruga racconta di essere stata, in passato, una vera tartaruga. Gran parte della sua storia riguarda le sue esperienze da piccola nella \"scuola del mare\", un passaggio che \u00e8 un susseguirsi di giochi di parole in gran parte intraducibili e che le edizioni italiane non rendono mai completamente nel testo.\nRiferimenti nella cultura.\nVideogiochi.\nLa Falsa Tartaruga appare in diversi videogiochi, fra cui \"American McGee's Alice\" e ' (dove si presenta con testa di toro e corpo di tartaruga) e ', dove il personaggio carrolliano pu\u00f2 essere incontrato attivando un \"easter egg\".\nMusica.\n\"The Mock Turtles\" sono stati un gruppo musicale di Manchester che godette di un breve periodo di popolarit\u00e0 nei primi anni novanta col brano \"Can You Dig It?\". La band jazz rock Steely Dan ha inciso un brano intitolato \"The Mock Turtle Song\", pubblicato solo in forma di demo, i cui versi erano tratti dalla \"Quadriglia delle aragoste\", una delle poesie contenute in \"Alice\". Il gruppo \"fusion\" \"Bruford\", fondato da Bill Bruford, ha realizzato un brano intitolato \"Fainting in Coils\", che comprende un estratto della storia della Falsa Tartaruga di \"Alice\".\nFumetti e serie animate.\n\"The Mock Turtle\" era un supercriminale ossessionato da \"Alice\" nei fumetti di \"Astro City\". Anche nella serie animata di \"Batman\" c'\u00e8 un riferimento alla Falsa Tartaruga.\nIn \"sword art online, alicization\" si fa riferimento a questo personaggio nel nome e nelle fattezze della base marina del \"rats\". Oltretutto l'intera storia fa continui riferimenti alla storia di \"alice, nel paese delle meraviglie\""}
{"id": "2314941", "revid": "271907", "url": "https://it.wikipedia.org/wiki?curid=2314941", "title": "Nenecija", "text": ""}
{"id": "2314945", "revid": "14691", "url": "https://it.wikipedia.org/wiki?curid=2314945", "title": "Finta Tartaruga", "text": ""}
{"id": "2314946", "revid": "14691", "url": "https://it.wikipedia.org/wiki?curid=2314946", "title": "Tartaruga Finta", "text": ""}
{"id": "2314968", "revid": "226458", "url": "https://it.wikipedia.org/wiki?curid=2314968", "title": "L'Aquila Rugby 2007-2008", "text": "Nella stagione 2007-2008 L'Aquila Rugby ha disputato il campionato di Serie A1, in virt\u00f9 della retrocessione avvenuta l'anno prima, classificandosi al terzo posto ed ottenendo l'accesso ai play off. Dopo aver vinto le semifinali contro i Cavalieri Prato, \u00e8 stata battuta nella finale dalla Rugby Roma mancando quindi la promozione in Super 10. Durante la stagione \u00e8 stata sponsorizzata dalla Easy Leaving.\nRosa.\nLa rosa dell'Aquila Rugby 2007-2008 era cos\u00ec composta:"}
{"id": "2314981", "revid": "125376258", "url": "https://it.wikipedia.org/wiki?curid=2314981", "title": "Sacrificio di Isacco (Brunelleschi)", "text": "Il Sacrificio di Isacco \u00e8 una formella bronzea con dorature di Filippo Brunelleschi fusa in occasione della partecipazione al concorso del 1401 per la porta nord del Battistero di Firenze. Oggi si trova nel Museo del Bargello a Firenze.\nStoria.\nIl concorso del 1401.\nLa competizione, alla quale parteciparono anche Lorenzo Ghiberti, Jacopo della Quercia e altri, fu vinta da Ghiberti e il confronto con la sua formella (le uniche due superstiti), testimonia straordinariamente le tendenze della scultura fiorentina dell'epoca durante il trapasso da gotico internazionale al rinascimento.\nIl rinnovo delle forme artistiche a Firenze concise infatti con due strade principali: da un lato l'importazione degli stilemi del gotico, che nel secolo precedente erano stati rifiutati dalla scuola locale, dall'altro l'adesione a un pi\u00f9 radicale classicismo, in linea con la valorizzazione della tradizione locale e delle origini romane della citt\u00e0 promossa dai cancellieri della Repubblica come Coluccio Salutati.\nUna commissione valut\u00f2 le opere pervenute, che dovevano raffigurare un \"Sacrificio di Isacco\" entro un quadrilobo, come quelli gi\u00e0 usati da Andrea Pisano nella porta pi\u00f9 antica. Le figure presenti dovevano essere Abramo nell'atto di sacrificare il figlio su un altare, l'angelo che interviene per fermarlo, l'ariete che dovr\u00e0 essere immolato al posto di Isacco e infine il gruppo con l'asino e i due servitori.\nLa vittoria and\u00f2 a Ghiberti, seppur di stretta misura. Dopo la sconfitta Brunelleschi comp\u00ec un viaggio a Roma dove pot\u00e9 studiare i modelli classici che saranno alla base della sua produzione artistica.\nVicende successive.\nIl Vasari ricorda come la formella vene pi\u00f9 tardi donata a Cosimo il Vecchio, che la fece collocare nell'altare della Sagrestia Vecchia di San Lorenzo. Passata al guardaroba granducale, venne donata da Pietro Leopoldo agli Uffizi e nella seconda met\u00e0 del XIX secolo pass\u00f2 al Bargello.\nLa formella di Brunelleschi.\nBrunelleschi divise la scena in due zone orizzontali, con le figure che occupano tutto lo spazio disponibile, decentrate, adattandosi alle linee curve e dritte del quadrilobo. In basso l'asino, con accanto i servitori seduti, con le schiene che seguono il semicerchio del bordo. Il personaggio di sinistra \u00e8 una citazione dello Spinario\", opera ellenistica oggi agli Uffizi; questo gruppo forma la base per la costruzione piramidale della parte superiore della formella. Qui al vertice, con uno stile asciutto e apparentemente pi\u00f9 arcaico di quello di Ghiberti, \u00e8 raffigurato lo scontro delle tre volont\u00e0 dei protagonisti della scena, culminante nel nodo delle mani di Abramo, del collo di Isacco e del braccio dell'angelo, che ferma Abramo afferrandolo. Lo scontro \u00e8 anche sottolineato dal corpo di Abramo, tutto scattante in avanti, tanto da lasciarsi dietro un lembo del mantello al vento, e da quello efebico di Isacco, deformato dal terrore e piegato in senso contrario a quello paterno, come a divincolarsi. La calma della parte inferiore, accentua per contrasto la tensione di quella superiore.L'altare \u00e8 composto in tre dimensioni illusorie e decorato da un rilievo bizantineggiante sulla fronte.Le figure sono ben staccate dallo sfondo, quasi proiettate verso lo spettatore, con un senso di movimento scattante ripreso da Giovanni Pisano e attualizzato con un'attenzione al naturalismo di matrice nordica e citazioni dirette dell'antico, come lo Spinario\" e il rilievo dell'altare. La formella di Brunelleschi \u00e8 quindi pi\u00f9 drammatica e originale nel modo di far rivivere l'azione, per questo pi\u00f9 proiettata verso il futuro, mentre quella di Ghiberti \u00e8 pi\u00f9 accondiscendente al gusto tradizionale. La forza espressiva della formella di Brunelleschi \u00e8 tale da far apparire al confronto la formella di Ghiberti una pacata recitazione. La vittoria spett\u00f2 a Ghiberti, segno di come Firenze non fosse ancora pronta al classicismo innovativo che fu all'origine del Rinascimento, proprio in scultura prima che in pittura: di l\u00ec a poco la committenza si apr\u00ec, per circa un decennio, ai modi del gotico internazionale, come dimostrano altre opere di Ghiberti, come il San Giovanni Battista, o di altri artisti attivi in citt\u00e0 quali Lorenzo Monaco e Gentile da Fabriano.\nConfronto con Lorenzo Ghiberti.\nGhiberti divise la scena invece in due zone verticali armonizzate da uno sperone roccioso leggermente inclinato. Le figure appaiono inscritte in un quadrato che non sfrutta tutto lo spazio disponibile e la presenza dello sfondo roccioso crea un trapasso graduale tra figure e sfondo, privo dei forti chiaroscuri presenti nell'opera di Brunelleschi: lo spazio sembra cos\u00ec \"avvolgente\" (non pi\u00f9 un semplice supporto dove collocare le figure), facendo da modello agli esperimenti di \"stiacciato\" di Donatello.\nNonostante alcuni dettagli espressivi, come il volto di Abramo, la narrazione \u00e8 piuttosto pacata, con il calmo atteggiarsi di Isacco e il distaccato passeggiare dei due servitori in conversazione tra loro. Le figure hanno pose eloquenti, ma senza trasalimenti n\u00e9 scatti. Vi convivono con straordinaria sintesi sia elementi del gotico (come l'arcaicistica roccia spigolosa, antiquata gi\u00e0 al tempo di Giotto) e del tardo gotico (come l'elegante e cadenzata linea del panneggio), sia elementi aggiornati all'antico, come le proporzioni dei corpi, soprattutto quello nudo di Isacco, dal perfetto modellato, che ricorda, assieme alle girali a rilievo sull'altare, opere dell'arte ellenistica."}
{"id": "2314982", "revid": "767487", "url": "https://it.wikipedia.org/wiki?curid=2314982", "title": "Grant Hart", "text": "Biografia.\nDopo lo scioglimento del gruppo nel 1987, Hart form\u00f2 i Nova Mob, in cui militava come cantante e chitarrista. Dissoltasi anche questa band nel 1997, Hart si concentr\u00f2 sulla propria carriera solista.\nI testi di Hart, quando ancora faceva parte degli H\u00fcsker D\u00fc, furono elogiati dai critici per la notevole sensibilit\u00e0 (in particolare \"The Girl Who Lives on Heaven Hill\" e \"Turn on the News\"). I temi delle sue canzoni, che spaziavano dall'alienazione giovanile in \"Standing by the Sea\" alla descrizione di un omicidio in \"Diane\", erano decisamente diversi da quelli della maggior parte delle band hardcore punk. Il suo stile vocale, a differenza di quello di Bob Mould (l'altra mente degli H\u00fcsker D\u00fc), era pi\u00f9 tranquillo e melodico.\nGrant Hart era dichiaratamente bisessuale mentre Bob Mould \u00e8 gay; i due, comunque, hanno fermamente negato di aver mai avuto una relazione durante l'esistenza della band. Hart \u00e8 morto a 56 anni il 13 settembre 2017, alle 9:02, presso il centro universitario di Fairview del Minnesota Hospital, a causa di un cancro al fegato."}
{"id": "2314986", "revid": "1305772", "url": "https://it.wikipedia.org/wiki?curid=2314986", "title": "Tema dell'Expo 2015", "text": "Nutrire il pianeta, energia per la vita \u00e8 il tema che fu scelto per la Esposizione Universale di Milano 2015. Questa scelta voleva trattare delle tecnologie, dell'innovazione, della cultura, delle tradizioni e della creativit\u00e0 legati al settore dell'alimentazione e del cibo. Riprendendo tematiche gi\u00e0 sviluppate in precedenti edizioni della manifestazione (come ad esempio il tema dell'acqua dell'Expo 2008 di Saragozza), le si \u00e8 voluto riproporre alla luce dei nuovi scenari globali e dei nuovi problemi, focalizzandosi sull'asse principale del diritto ad un'alimentazione sana, sicura e sufficiente per tutti gli abitanti della Terra.\nQuesto tema fu scelto per la preoccupazione per la \"qualit\u00e0 del cibo ma anche per riflettere sull'educazione alimentare e sulla fame nel mondo.\" Queste \"preoccupazioni\" gi\u00e0 avanzate da studi del MIT per il Club di Roma erano state trascurate in epoche in cui sembrava che l'aumento delle risorse disponibili fossero maggiori dell'incremento dei consumi. \u00c8 bastato il rapido riassorbimento dei surplus agricoli per far nascere di nuovo il problema di come \"Nutrire il Pianeta\" e scongiurarne la .\nCome si leggeva dal sito ufficiale della manifestazione, gli obiettivi primari di Expo 2015 sono stati:\nDurante i mesi dell'Expo sono stati inoltre affrontate tematiche legate alle tecnologie applicate al settore alimentare, focalizzandosi in particolare sul: \nGrande importanza \u00e8 stata data anche al valore del cibo come espressione di una cultura e veicolo di socializzazione, oltre che ai temi legati alle attivit\u00e0 produttive agricole, alla ristorazione e ai centri di ricerca; in particolare i dibattiti Expo riguarderanno:\nIl coinvolgimento del territorio.\nIl coinvolgimento del territorio locale \u00e8 avvenuto tramite il bando di un concorso, per iniziativa della Provincia di Milano aperto a istituzioni e associazioni il Parco Progetti Expo dei Territori.\nIl dibattito.\nL'attualit\u00e0 del tema \u00e8 testimoniato dall'ampio dibattito suscitato. Nell'aprile 2009 la sede di Piacenza dell'Universit\u00e0 Cattolica che comprende una Facolt\u00e0 di Agraria dedic\u00f2 a tale tema la prolusione accademica, con l'intervento del prof. Francesco Salamini per anni direttore del Max-Planck-Gesellschaft zur F\u00f6rderung der Wissenschaften che espresse le preoccupazioni del mondo scientifico sulla capacit\u00e0 del pianeta di nutrire i suoi abitanti e della necessit\u00e0 quindi di impegnarsi per risolvere i gravi problemi.. In questa prospettiva, secondo questa scuola di pensiero, quello del cibo, a livello mondiale, \u00e8, gi\u00e0 da ora, ma soprattutto in una prospettiva futura, innanzi tutto un problema di scarsit\u00e0 delle risorse alimentari. La tematica \u00e8 stata oggetto di un vivo dibattito anche in manifestazioni autonome come nel convegno per i 150 anni del giornale La Nazione .\nIl premio Nobel, Norman Borlaug, padre della rivoluzione verde che ha permesso un grande aumento di disponibilit\u00e0 di grano, \u00e8 tra gli scienziati preoccupati per il futuro . Su una posizione opposta \u00e8 il premio Nobel Amartya Sen, preside di uno dei pi\u00f9 prestigiosi college di Oxford: \"\".\nPrima di uscire di carica, il sindaco di Milano Moratti ribad\u00ec la centralit\u00e0 della lotta alla fame come punto di forza del tema dell'Expo 2015. Anche il \"nuovo\" sindaco Giuliano Pisapia ha intitolato un suo articolo sul \"Corriere della Sera\" Sono d'accordo, usiamo l'Expo per aiutare a nutrire il Pianeta \nNon sono mancate, infine, le voci di chi vede come centrale il problema della sicurezza alimentare soprattutto come legata alla salubrit\u00e0 e \"naturalit\u00e0\" dei cibi.\nIl comitato scientifico.\nLo sviluppo del tema \"nutrire il Pianeta\" \u00e8 stato affidato ad un comitato scientifico di 20 personalit\u00e0, molte di rilievo internazionale, incaricato di selezionare i progetti\nMembri del comitato.\nMembri\nOspite speciale Carlo Scano\nVertice mondiale sulla sicurezza alimentare.\nIl Vertice mondiale sulla sicurezza alimentare ha posto sotto gli occhi dell'opinione pubblica mondiale il problema che quello della obiettiva scarsit\u00e0 delle risorse alimentari affligge un numero sempre crescente di abitanti del pianeta in una ottica in cui non si tratta solo di cattiva distribuzione delle risorse tra un Nord del mondo dominato dagli sprechi e un Sud del mondo che presenta gravi carenze. La stretta correlazione tra il tema dell'Expo 2015 e quello del \"Vertice mondiale\" ha portato alla stesura di un Memorandum Expo 2015-Fao sulla sicurezza alimentare. Anche l'ambiente scientifico, che si esprime soprattutto nei convegni \u00e8 spaccato tra chi vede ulteriori progressi nella lotta alla fame e chi vede futuri scenari sempre pi\u00f9 foschi.\nCritiche.\nProfonde critiche al modo di gestire la tematica sono state avanzate (Arcipelago Milano)"}
{"id": "2314987", "revid": "1005847", "url": "https://it.wikipedia.org/wiki?curid=2314987", "title": "Elezioni europee del 2009 nel Regno Unito", "text": "Le elezioni del 2009 per il Parlamento europeo si sono tenute nel Regno Unito il 4 giugno."}
{"id": "2314991", "revid": "196390", "url": "https://it.wikipedia.org/wiki?curid=2314991", "title": "Nutrire il Pianeta, Energia per la Vita", "text": ""}
{"id": "2314992", "revid": "6923", "url": "https://it.wikipedia.org/wiki?curid=2314992", "title": "Austin A60", "text": ""}
{"id": "2314993", "revid": "306856", "url": "https://it.wikipedia.org/wiki?curid=2314993", "title": "Meinl Percussion", "text": "La Meinl Percussion \u00e8 un'industria produttrice di piatti musicali e strumenti a percussione la cui sede principale si trova in Germania, a Gutenstetten. Fu fondata da Roland Meinl nel 1951."}
{"id": "2314998", "revid": "729019", "url": "https://it.wikipedia.org/wiki?curid=2314998", "title": "Claveria (Masbate)", "text": "Claveria \u00e8 una municipalit\u00e0 di Quarta classe delle Filippine, situata nella Provincia di Masbate, nella Regione di Bicol.\nLa municipalit\u00e0 \u00e8 una delle 2 che compongono l'isola di Burias.\nClaveria \u00e8 formata da 22 baranggay:"}
{"id": "2315005", "revid": "124469561", "url": "https://it.wikipedia.org/wiki?curid=2315005", "title": "Anna Kendrick", "text": "Il suo primo ruolo \u00e8 stato nel musical \"High Society\", a Broadway, con il quale ha ottenuto una candidatura ai Tony Award come miglior attrice non protagonista in un musical. Ha debuttato al cinema nella commedia musicale \"Diventeranno famosi\", ed \u00e8 salita alla ribalta con la partecipazione alla saga cinematografica di \"Twilight\".\nNel 2009 ottiene il plauso della critica per la performance nel film \"Tra le nuvole\", con cui si aggiudica una candidatura al Premio Oscar, al Golden Globe, ai British Academy Film Awards, ai Critics' Choice Awards e ai Screen Actors Guild Award, come miglior attrice non protagonista.\nBiografia.\nAnna Kendrick \u00e8 nata il 9 agosto 1985, a Portland nel Maine. Figlia di Janice Cooke, ragioniera, e di William Kendrick, insegnante di storia, che aveva lavorato in precedenza in finanza. Ha un fratello maggiore, Michael Cooke Kendrick, anch'egli attore. Ha frequentato la Deering High School a Portland.\n1998-2007: Inizi, teatro e debutto al cinema.\nKendrick inizia la sua carriera da bambina, con i primi provini per le produzioni teatrali di New York. A 12 anni, nel 1998, ottiene il suo primo ruolo da attrice nel musical di Broadway \"High Society\", in cui interpreta Dinah. Per la sua interpretazione venne candidata al Theatre World Award, al Drama Desk Award ed al Tony Award. Dopo \"High Society\", ottenendo il ruolo di Friedrika nella produzione teatrale del musical di Stephen Sondheim, \"A Little Night Music\", andato in scena alla New York City Opera per 15 repliche dal 7 al 29 marzo 2003.\nFa il suo debutto al cinema nel 2003 con la commedia musicale \"Diventeranno famosi\", la cui interpretazione venne candidata nel 2004 all'Indipendent Spirit Award nella categoria miglior performance di debutto. Nel 2007 torna sul grande schermo con \"Rocket Science\", dal quale ottenne la candidatura all'Independent Spirit Award nella categoria miglior attrice non protagonista.\n2008-2011: \"Twilight\" e \"Tra le nuvole\".\nKendrick diventa popolare nel 2008 grazie al film \"Twilight\", adattamento cinematografico dell'omonimo romanzo di Stephenie Meyer. L'attrice interpreta Jessica Stanley, amica della protagonista Bella Swan, anche nel sequel del film, \"\".\nNel 2009 \u00e8 nella commedia \"Un microfono per due\" interpretando il suo primo ruolo da protagonista nel thriller \"Elsewhere.\" Lo stesso anno recita accanto a George Clooney in \"Tra le nuvole\", diretto da Jason Reitman. Per la sua performance ottiene il plauso della critica, e la sua prima candidatura all'Oscar nella categoria miglior attrice non protagonista, al Golden Globe, ai British Academy Film Awards, ai Critics' Choice Awards, ed ai Screen Actors Guild Award.\nNel 2010 appare nuovamente nei panni di Jessica Stanley in '. Nello stesso anno poi \u00e8 nel cast di \"Scott Pilgrim vs. the World\" e l'anno successivo nel film drammatico \"50 e 50\", in cui interpreta una inesperta terapista per il personaggio di Joseph Gordon-Levitt. Nel 2011 poi appare per l'ultima volta nella saga di \"Twilight\" in '.\n2012-2015: \"Pitch Perfect\" ed \"Into the Woods\".\nNel 2012 recita accanto a Chace Crawford in \"Che cosa aspettarsi quando si aspetta\", adattamento cinematografico dell'omonima guida best seller scritta da Heidi Murkoff e Sharon Mazel. Nello stesso anno prende parte al film d'animazione \"ParaNorman\", interpreta l'interesse romantico del personaggio di Jake Gyllenhaal in \"End of Watch - Tolleranza zero\" ed appare nel thriller politico \"La regola del silenzio - The Company You Keep\" per la regia di Robert Redford.\nIl film di maggior successo del 2012 dell'attrice \u00e8 \"Voices\", uscito successivamente anche in Italia col titolo originale \"Pitch Perfect\". Affiancata da un cast che include Skylar Astin, Brittany Snow, Anna Camp, Rebel Wilson ed Adam DeVine, la Kendrick interpreta la protagonista del film, Beca, ragazza piuttosto alternativa che si unisce al gruppo di canto a cappella dell'universit\u00e0 chiamato Barden Bella's.\nAl Sundance Film Festival del gennaio 2014 la Kendrick \u00e8 nel cast di tre film. Interpreta la protagonista nel film commedia \"Happy Christmas\" e nel film horror \"The Voices\", che hanno entrambi ricevuto recensioni positive dai critici cinematografici, ed ha un ruolo di supporto in \"Life After Beth - L'amore ad ogni costo\", commedia zombie.\nAl Festival internazionale del cinema di Toronto del settembre 2014, invece, la Kendrick \u00e8 nel cast di due film. Recita accanto a Jeremy Jordan nell'adattamento cinematografico del musical commedia-drammatico di Broadway del 2002 \"The Last Five Years\", nonostante la pellicola abbia ricevuto critiche miste, la performance della Kendrick \u00e8 stata ampiamente lodata\".\" Ha anche un piccolo ruolo nel film drammatico \"Cake\" con Jennifer Aniston.\nInoltre durante lo stesso anno interpreta Cenerentola in \"Into the Woods\", diretto da Rob Marshall e basato sull'omonimo musical di Stephen Sondheim a sua volta ispirato da celebri fiabe tradizionali come \"Cenerentola\", \"Cappuccetto Rosso\" e \"Raperonzolo\" dei Fratelli Grimm e \"Jack e la pianta di fagioli\". L'attrice era parte di un ampio cast composto da Meryl Streep, Emily Blunt, James Corden, Chris Pine, Johnny Depp e Billy Magnussen.\nSuccessivamente recita in \"Un tranquillo weekend di mistero\" che \u00e8 stato presentato in anteprima il 26 gennaio al Sundance Film Festival 2015. Nel maggio 2015 riprende il ruolo di Beca Mitchell in \"Pitch Perfect 2\", film campione di incassi che sorpassa anche il predecessore.\n2016-presente.\nNel 2016 \u00e8 nel cast di \"Mr. Right\" presentato al Festival internazionale del cinema di Toronto nel 2015 e partecipa anche a \"The Hollars\" diretto da John Krasinski. Sempre nello stesso anno recita in \"Mike &amp; Dave - Un matrimonio da sballo\" accanto a Zac Efron, Adam DeVine ed Aubrey Plaza, doppia uno dei personaggi principali di \"Trolls\", Poppy, ed \u00e8 la protagonista di \"The Accountant\" con Ben Affleck. Il 15 novembre 2016 viene pubblicato il suo libro di memorie, \"Scrappy Little Nobody.\" Nel 2017 recita in \"Tavolo n.19\" e riprende il suo ruolo di Beca Mitchell in \"Pitch Perfect 3\", distribuito il 22 dicembre 2017. Nel settembre 2018 \u00e8 nei panni di Stephanie Smothers nel film thriller \"Un piccolo favore.\"\nNel 2019 prende parte alla commedia satirica \"Verr\u00e0 il giorno...\" e recita nel film Disney natalizio \"Noelle\". Ha inoltre doppiato un personaggio nella serie animata \"Human Discoveries\", distribuita su Facebook Watch. Nel 2020 riprende il ruolo di Poppy nel sequel \"Trolls World Tour,\" e recita nella serie comica di Quibi \"Dummy\", di cui \u00e8 anche produttrice esecutiva. Grazie a questa performance ottiene la sua prima candidatura al Premio Emmy. Lo stesso anno prende parte alla serie antologica \"Love Life,\" di cui \u00e8 produttrice esecutiva. Nel 2021 \u00e8 protagonista della pellicola di fantascienza \"Estraneo a bordo\", distribuito su Netflix.\nVita privata.\nDa febbraio 2014 ha una relazione con il direttore della fotografia Ben Richardson, incontrato sul set di \"Drinking Buddies - Amici di bevuta\".\nRiconoscimenti.\nPremio Oscar\nGolden Globe\nBritish Academy of Film and Television Arts\nCritics' Choice Awards\nEmpire Awards\nIndipendent Spirit Award\nMTV Movie &amp; TV Awards\nPremio Emmy\nSatellite Award\nScreen Actors Guild Award\nTeen Choice Award\nTony Award\nDoppiatrici italiane.\nNelle versioni in italiano dei suoi lavori, Anna Kendrick \u00e8 stata doppiata da:\nCome doppiatrice, viene sostituita da:"}
{"id": "2315010", "revid": "287204", "url": "https://it.wikipedia.org/wiki?curid=2315010", "title": "Mattia Stabingher", "text": "Biografia.\nEgli era figlio dell'oboista tedesco Melchior Stabinger, dal quale si presume ricevette i suoi primi rudimenti musicali. In seguito studi\u00f2 flauto sotto la guida di Nicolas D\u00f4thel, flautista francese attivo presso la corte fiorentina. Nel 1772 fu direttore dei concerti dell'Acad\u00e9mie des Beaux-Arts di Lione, dove fu anche attivo come compositore e flautista. Dal 1778 al 1781 ottenne ampi successi come compositore di balletti e \"direttore d'orchestra per i balli\" a Milano, Venezia, Roma e Palermo. In seguito fu nominato \"maestro di cembalo\" a Varsavia e con la compagnia Mattei-Orecia si rec\u00f2 prima a San Pietroburgo e successivamente a Mosca, dove fu direttore dell'Opera Italiana al teatro Petrovsky; per questo palcoscenico compose l'opera \"Il finto pazzo per amore\" e l'oratorio metastasiano \"Betulia liberata\". Tornato in Italia nel 1783, diede a Venezia, in occasione del Carnevale del 1784, \"L'astuzie di Bettina\" e scrisse musica da balletto per Vicenza e Cremona. Nel 1785, giunto nuovamente a Mosca, riprese la posizione che teneva precedentemente al teatro Petrovsky e successivamente riscuotendo numerosi consensi per produzione di due sue opere basate su un libretti in russo. Verso la fine del secolo lasci\u00f2 la Russia e ritorn\u00f2 in Italia. Gli ultimi suoi anni di vita sono quelli pi\u00f9 oscuri, in quanto ci giungono scarse informazioni sul suo conto; molto probabilmente fu a Lucca al servizio al servizio della Regina Maria Luisa di Etruria. Tuttavia rimane completamente sconosciuta la sua data precisa di morte, che avvenne probabilmente attorno al 1815 a Venezia.\nConsiderazioni sull'artista.\nLa maggior parte della musica di Stabingher \u00e8 andata perduta, ma rimangono due suoi lavori teatrali, dall'analisi dei quali si osserva che egli fu un abile compositore.\nNell'ambito della musica strumentale Stabingher prefer\u00ec dedicarsi ai vari generi di composizioni da camera (con l'impiego prevalente del flauto). I suoi quartetti op.6 sono i primi lavori noti di questa forma musicale ad essere stati scritti per quattro flauti senza una parte di basso."}
{"id": "2315011", "revid": "647919", "url": "https://it.wikipedia.org/wiki?curid=2315011", "title": "Terremoto calabro-siculo del 1908", "text": ""}
{"id": "2315013", "revid": "767487", "url": "https://it.wikipedia.org/wiki?curid=2315013", "title": "Dimasalang", "text": "Dimasalang \u00e8 una municipalit\u00e0 di Quarta classe delle Filippine, situata nella Provincia di Masbate, nella Regione di Bicol.\nDimasalang \u00e8 formata da 20 baranggay:"}
{"id": "2315018", "revid": "767487", "url": "https://it.wikipedia.org/wiki?curid=2315018", "title": "Bamako (film)", "text": "Bamako \u00e8 un film del 2006 diretto da Abderrahmane Sissako.\nPresentato al 27\u00ba Festival del Cinema Africano di Verona, fuori concorso al Festival di Cannes nel 2006, al Festival di Cartagine e al Fespaco 2007.\nTrama.\nMel\u00e9 \u00e8 una cantante di bar; suo marito, Chaka, disoccupato, si rinchiude sempre pi\u00f9 in s\u00e9 stesso. Nonostante li unisca la loro figlia, il loro rapporto si rovina sempre pi\u00f9. Vivono in una casa condivisa con diverse altre famiglie. Nel cortile comune si tiene frattanto un sorprendente avvenimento: un processo che vede la societ\u00e0 civile africana accusare la Banca Mondiale e il Fondo Monetario Internazionale!\nParticolarit\u00e0.\nQuesto film mescola una parte di finzione secondo una sceneggiatura scritta da Sissako e un processo improvvisato da veri avvocati (tra cui i francesi Fran\u00e7ais William Bourdon e Roland Rappaport), presidente della giuria e testimoni. I diversi \"attori\" del processo hanno dunque elaborato da s\u00e9 i propri argomenti e arringhe, dando una visione interessante della mondializzazione e delle sue conseguenze in Africa.\nDurante una scena in cui alcuni personaggi guardano la televisione maliana, questa trasmette un (finto) film in stile spaghetti western, \"Death in Timbuktu\" (Morte a Timbuct\u00f9), che ironizza sul mondo attuale e mostra la complessit\u00e0 delle cose: bianchi e neri uccidono dei neri, simbolo di una corresponsabilit\u00e0 degli effetti negativi della mondializzazione attuale nei paesi del sud del mondo. I cowboys sono impersonati dallo stesso Sissako, da Danny Glover (co-produttore del film) e da altri amici personali di Sissako: tutti hanno accettato di recitare questa parte gratuitamente."}
{"id": "2315019", "revid": "1305772", "url": "https://it.wikipedia.org/wiki?curid=2315019", "title": "Roger Miret", "text": "Biografia.\nMiret \u00e8 nato a L'Avana, Cuba. \u00c8 il fratellastro maggiore del frontman dei Madball, Freddy Cricien. I due hanno la stessa madre, che \u00e8 di origine cubana, e padri diversi, da cui i cognomi diversi. Miret e la sua famiglia sono fuggiti da Cuba per sfuggire al regime di Fidel Castro\nNel 1982, assieme a Vinnie Stigma, fond\u00f2 gli Agnostic Front che nel 1983 pubblic\u00f2 con una etichetta discografica indie un EP con il quale debuttarono, \"United Blood\". A questo primo disco segu\u00ec \"Victim in Pain\", pubblicato nel 1984 con il contributo di Peter Steele dei Carnivore per quanto riguarda i testi. Nel 1986 venne pubblicato \"Cause for Alarm\", disco che ebbe una gestazione molto difficoltosa visti i continui cambi di formazione. Pubblicato dalla Combat Records, \"Cause for Alarm\" aggiunse influenze thrash metal, creando un nuovo genere.\nDopo un nuovo cambio di formazione, il gruppo pubblic\u00f2, nel 1987, \"Liberty &amp; Justice\". Nel frattempo la scena hardcore era saturata, ed il disco fu un vero e proprio fallimento se comparato ai due precedenti. Inoltre poco dopo la pubblicazione lo storico chitarrista Vinnie Stigma, unico componente originale assieme a Roger Miret, lasci\u00f2 il gruppo causando un brusco cambiamento di formazione, con l'aggiunta di Alan Peterson al basso, Whill Sheplar alla batteria e Steve Martin, ex Straw Dogs, alla chitarra.\nNel 1989 poco dopo la pubblicazione del disco Live at CBGB, Miret venne arrestato per possesso di droghe, e trascorse due anni in carcere, mentre Stigma ed il resto del gruppo iniziarono un lungo tour in Europa. In un'intervista del 2011, ha dichiarato di essersi fatto coinvolgere in attivit\u00e0 illecite perch\u00e9 viveva in povert\u00e0, e la sua compagna di allora era incinta. Dopo essere stato rilasciato, ha iniziato a sostenere le campagne PETA, cos\u00ec come altre organizzazioni senza scopo di lucro, e ha seguito una dieta vegetariana per molti anni.\nNel 2002, Miret cominci\u00f2 a lavorare su un side project, Roger Miret and the Disasters, ispirato soprattutto alla vecchia scuola del punk rock e dell'Oi!.\nNel 2019 ha pubblicato la sua autobiografia, \"My Riot\u00a0\u2013 Agnostic Front: La mia vita hardcore\"."}
{"id": "2315028", "revid": "363629", "url": "https://it.wikipedia.org/wiki?curid=2315028", "title": "Fascio ionico focalizzato", "text": "Il fascio ionico focalizzato (noto pure come FIB, dall'inglese \"Focused Ion Beam\") \u00e8 una tecnica usata particolarmente nei campi dei semiconduttori e delle scienze dei materiali per analisi puntualizzate, deposizioni, e ablazioni di materiali. Il FIB \u00e8 uno strumento scientifico che rassomiglia ad un microscopio a scansione elettronico (SEM). Tuttavia, mentre il SEM usa un fascio focalizzato di elettroni per raffigurare il campione nella camera, un FIB invece usa un fascio focalizzato di ioni.\nPrincipio di funzionamento.\nMaggiormente diffusi sono gli strumenti facenti uso di sorgenti di ioni di gallio. Il gallio \u00e8 scelto poich\u00e9 \u00e8 facile realizzare una sorgente di ioni di gallio liquido (LMSI). In un LMSI al gallio, il metallo di gallio \u00e8 posto a contatto con un ago di tungsteno e riscaldato. Il gallio inumidisce il tungsteno, ed un enorme campo elettrico (maggiore di 108 volt per centimetro) fa emettere ed ionizzare gli atomi di gallio. Il FIB pu\u00f2 pure essere conglobato in un sistema con entrambe le colonne di ioni ed elettroni, consentendo che lo stesso aspetto sia analizzato usando sia l'uno che l'altro dei fasci.\nQuesti ioni sono poi accelerati a un'energia di 5-50 KeV, e quindi focalizzati sul campione da lenti elettrostatiche. Un moderno FIB \u00e8 capace di inviare al campione una corrente di decine di nanoampere, e pu\u00f2 ritrarre un campione con una grandezza puntiforme di nanometri.\nDiversamente dal microscopio elettronico, il FIB \u00e8 inerentemente distruttivo per il campione. Quando gli ioni di Gallio ad alta energia colpiscono il campione, schizzeranno degli atomi dalla superficie. Degli atomi di Gallio saranno pure impiantati nei pochi nanometri superiori, e la superficie diventer\u00e0 amorfa.\nApplicazioni.\nPer la sua capacit\u00e0 di sputtering, il FIB \u00e8 impiegato come macchina utensile micrometrica, per modificare o lavorare materiali su scala micro o nanometrica. La lavorazione micrometrica a FIB \u00e8 diventata un campo vasto, ma la lavorazione nanometrica col FIB \u00e8 un campo che necessita ancora dello sviluppo. La corrente dimensione del pi\u00f9 piccolo fascio \u00e8 di 4-6 nm.\nLe attrezzature FIB sono progettate per incidere o lavorare le superfici, un FIB ideale potrebbe abradere uno strato di atomi senza alcuna disgregazione dello strato di atomi contiguo, o qualunque disgregazione in superficie. Ma attualmente a causa dello sputter la lavorazione a macchina normalmente irruvidisce le superfici su scala submicrometrica.\nIl FIB pu\u00f2 pure essere utilizzato per depositare del materiale tramite una sedimentazione indotta da un fascio ionico. Un deposito assistito dal FIB di vapori si verifica quando un gas, quale il carbonio di tungsteno (W(CO)6), viene introdotto nella camera del vuoto e consentito di fissarsi per adsorbimento sul campione. Scansionando un'area col fascio, il gas reagente verr\u00e0 decomposto in componenti volatili e non volatili, il componente non volatile, come il tungsteno, rimarr\u00e0 sulla superficie come un deposito. Ci\u00f2 \u00e8 utile, poich\u00e9 il metallo depositato pu\u00f2 essere usato come strato superficiale, per proteggere il campione sottostante dall'assorbimento chimico distruttivo del fascio. Altri materiali come il platino possono essere depositati.\nIl FIB \u00e8 sovente usato nell'industria dei semiconduttori per riparare alla meglio o modificare un dispositivo a semiconduttori esistente. Per esempio, in un circuito integrato, un fascio di gallio potrebbe essere usato per tagliare delle connessioni elettriche indesiderate, o per depositare del materiale conduttore per fare delle connessioni.\nIl FIB \u00e8 pure in modo comune usato per approntare i campioni per il microscopio elettronico a trasmissione (TEM). Il TEM richiede campioni molto sottili, tipicamente dell'ordine dei 100 nanometri. Altre tecniche possono venire impiegate, quali abrasione ionica o pulitura elettrolitica, per approntare tali sottili campioni. Peraltro, la risoluzione a scala nanometrica del FIB consente l'esatta scelta della regione sottile. Ci\u00f2 \u00e8 essenziale, per esempio, nelle analisi dei guasti dei circuiti integrati. Se un particolare transistor su parecchi milioni su un microcircuito integrato \u00e8 difettoso, l'unico attrezzo capace di approntare il campione per la microscopia elettronica di quel singolo transistor \u00e8 il FIB.\nLo svantaggio della preparazione del campione mediante FIB \u00e8 il danno superficiale e l'impiantazione, che producono evidenti effetti quando siano usate tecniche quali la TEM per ritrarre il reticolo cristallino ad elevata risoluzione o la spettrografia delle perdite di energia degli elettroni. Questi danni superficiali possono venire minimizzati mediante abrasione a fascio ionico focalizzato a bassa tensione, o con un'ulteriore abrasione a fascio di ioni di argon a bassa tensione dopo il completamento del processo FIB.\nL'approntamento tramite FIB pu\u00f2 pure essere impiegato con campioni congelati criogenicamente in uno strumento equipaggiato idoneamente, che consente l'analisi di sezioni trasverse di campioni contenenti liquidi o grassi, come i campioni biologici-farmaceutici, schiume, inchiostri o prodotti alimentari.\nLe tecnologie FIB del futuro saranno molto pi\u00f9 veloci delle attuali che hanno dei tempi di sosta di circa 100 ns, che li rendono troppo lenti per una competizione diretta nella produzione di dispositivi elettronici. Nanostrutture del diametro di 10 nm cresciute serialmente attraverso una fetta di silicio singola di 12 pollici richiederebbero pi\u00f9 di due anni, senza considerere il tempo a portare il FIB da una nanostruttura alla successiva.. Anche il tipo di lavoro taglia e rappezza che il FIB pu\u00f2 eseguire lo render\u00e0 sempre pi\u00f9 indispensabile.\nI primi sistemi FIB basati sulla tecnologia di emissione di campo furono sviluppati da Levi-Setti [Levi-Setti, R., Scanning Electron Microscopy, (1974), p125] e da Orloff e Swanson [Orloff, J. and Swanson, L., Jour. Vac. Sci. Tech. 12 (1975) p1209] e impiegavano delle sorgenti di ionizzazione di campo a gas, GFIS.\nMicroscopio a ioni di elio.\nAltra sorgente di ioni che si pu\u00f2 riscontrare negli strumenti disponibili commercialmente \u00e8 una sorgente di ioni di elio, che \u00e8 meno inerentemente dannosa per il campione della sorgente di ioni al Gallio. Poich\u00e9 gli ioni di elio possono essere focalizzati in una sonda di pi\u00f9 piccole dimensioni e causano un'interazione molto pi\u00f9 piccola col campione degli elettroni nel SEM, il microscopio ad ioni di elio pu\u00f2 produrre delle immagini di uguale o maggiore risoluzione con un buon contrasto materiale e una maggiore profondit\u00e0 di fuoco. Gli strumenti sul mercato sono capaci di risoluzioni al di sotto di 10nm.\nNote.\n8. Tescan FIB a doppia colonna Elettronica e Ionica (litografia e nanomanipolatori)"}
{"id": "2315030", "revid": "287204", "url": "https://it.wikipedia.org/wiki?curid=2315030", "title": "Segovia (disambigua)", "text": ""}
{"id": "2315034", "revid": "6923", "url": "https://it.wikipedia.org/wiki?curid=2315034", "title": "Wolseley 15/60", "text": ""}
{"id": "2315037", "revid": "1123126", "url": "https://it.wikipedia.org/wiki?curid=2315037", "title": "Chiesa cattolica in Polinesia francese", "text": ""}
{"id": "2315040", "revid": "23181324", "url": "https://it.wikipedia.org/wiki?curid=2315040", "title": "Satelliti naturali di Haumea", "text": ""}
{"id": "2315048", "revid": "767487", "url": "https://it.wikipedia.org/wiki?curid=2315048", "title": "Marcel Sch\u00e4fer", "text": ""}
{"id": "2315051", "revid": "729019", "url": "https://it.wikipedia.org/wiki?curid=2315051", "title": "Esperanza (Masbate)", "text": "Esperanza \u00e8 una municipalit\u00e0 di Quinta classe delle Filippine, situata nella Provincia di Masbate, nella Regione di Bicol.\nEsperanza \u00e8 formata da 20 baranggay:"}
{"id": "2315053", "revid": "486946", "url": "https://it.wikipedia.org/wiki?curid=2315053", "title": "Antica Lingua", "text": ""}
{"id": "2315055", "revid": "121836", "url": "https://it.wikipedia.org/wiki?curid=2315055", "title": "Cavaliere dell'Ordine del Cardo", "text": ""}
{"id": "2315067", "revid": "287204", "url": "https://it.wikipedia.org/wiki?curid=2315067", "title": "Adorazione dei Magi (Lorenzo Monaco)", "text": "L'Adorazione dei Magi \u00e8 un dipinto di Lorenzo Monaco conservato agli Uffizi di Firenze. Si tratta di una tempera su tavola (115\u00d7183 cm), dipinta secondo lo stile gotico internazionale. \u00c8 datata al 1420-1422.\nL'opera \u00e8 spesso indicata come il capolavoro di Lorenzo, che raggiunge un vertice dello stile gotico internazionale, abbracciato fin dalla svolta del 1404, quella legata all'influenza di Gherardo Starnina e Lorenzo Ghiberti.\nStoria.\nDell'opera si conosce una discreta documentazione. Venne commissionata a Lorenzo Monaco che vi lavor\u00f2 assieme a tre aiutanti. L'opera, di dimensioni non particolarmente grandi, venne pagata l'altissima somma di 182 fiorini, che testimonia il prestigio del pittore al culmine della sua carriera. Alcuni, sulla base di una menzione di Vasari nelle Vite, presuppongono che questa sia la tavola per l'altare maggiore della chiesa di Sant'Egidio, dove venne magari dipinta per la solenne riconsacrazione da parte di Martino V, evento di estrema risonanza cittadina. Documenti d'archivio riportano comunque come la pala fosse anticamente conservata in un ambiente affacciato sul primo chiostro del convento di San Marco, dove venne sicuramente vista da Beato Angelico: nel 1810 ricordano come la tavola fosse stata all'epoca attribuita proprio all'Angelico.\nLa tavola venne riquadrata da Cosimo Rosselli nel XV secolo, che aggiunse i \"Profeti\" e l'\"Annunciazione\" in alto. In tutta probabilit\u00e0 era anticamente corredata anche di predella. \nLa pala \u00e8 stata restaurata nel 1995.\nDescrizione.\nL'opera \u00e8 concepita in maniera originale, come un'unica grande rappresentazione con un ridotto uso del fondo oro, ormai quasi fuori moda. La cornice per\u00f2 richiama ancora la forma del trittico, con le cornici degli archetti che invadono la parte superiore della scena. A sinistra si trova la capanna della Nativit\u00e0, costruita come un palazzetto con un cortile a arcate (dove stanno il bue e l'asinello) dalla prospettiva antinaturalistica, alla maniera di Giotto, probabilmente un effetto arcaicizzante voluto, in risposta alla \"fredda\" prospettiva matematica di Brunelleschi e Masaccio. La Madonna, avvolta in un manto blu notte con fodera dorata, sta seduta su una roccia con le gambe distese e mostra il Bambino agli astanti; sulla sua veste (capo e spalle) si trovano le tre stelle simbolo di verginit\u00e0. San Giuseppe siede invece nell'angolo in basso a sinistra e guarda in alto. Le parti centrale e destra sono occupate dal fiabesco corteo dei Magi. Essi sono in primo piano al centro ed hanno gi\u00e0 deposto le corone, che si trovano in terra (due) e in mano al servitore con la spada e il vestito violetto (una); il primo e il terzo, rispettivamente quello anziano e quello giovane, sono gi\u00e0 inginocchiati e il Magio dalla barba bianca sta contemplando il Bambino ai piedi del quale ha gi\u00e0 deposto il suo regalo; il Magio di et\u00e0 matura sta invece ancora in piedi tra i due compagni, con in mano una preziosa ampolla e, nell'altra, un lembo della veste che viene rovesciata mostrando la fodera argentea; lo sguardo \u00e8 fisso sul Bambino. Essi, diversamente dalla tradizione evangelica che li voleva tutti anziani, compongono le tre et\u00e0 dell'uomo. \nNel corteo sono presenti i pi\u00f9 disparati tipi umani (dai tartari ai mori), abbigliati da vesti dai colori sgargianti e da cappelli dalle fogge originali ed esotiche. I due cavalieri con turbante in primo piano hanno i corpi sinuosamente allungati e piegati all'indietro, in modo da creare un gioco di linee ritmato, che crea un effetto di grande raffinatezza. All'estrema destra si trovano dei partecipanti ancora a cavallo, con un cammello e un levriero da caccia, mentre stanno chiedendo la via e un passante indica loro la stella cometa, che non \u00e8 altro che il gruppo di angeli luminosi fermatosi davanti alla parete della capanna. In alto si trova un paesaggio di rocce spigolose (derivate da Giotto), sulle quali si erge uno spinoso castello e, al centro, avviene l'annuncio ai pastori ad opera di un altro angelo luminoso, dipinta sapientemente in monocromo per dare l'effetto notturno.\nAlcune notazioni esotiche sono le scritte in arabo antico sui manti del Magio in piedi e su quello della figura a lui vicina. \nStile.\nLo stile di Lorenzo Monaco in quest'opera raggiunge il culmine di preziosit\u00e0 della linea, con le falcate ritmiche dei corpi e degli abiti dei personaggi, che creano un raffinato gioco ottico. Il naturalismo cortese qui \u00e8 quasi del tutto assente (eccetto soltanto gli animali, in particolare il levriero da caccia), le ambientazioni sono arcaicizzanti, la spazialit\u00e0 quasi assente, per creare un mondo illusorio e fiabesco, in contrapposizione con lo stile rinascimentale. Le proporzioni sono allungatissime, evidenziate anche dai fantasiosi copricapo, le membra in movimento, i gesti essenziali e appena accennati, i colori brillanti e antinaturalistici, ottenuti con lacche e polvere di lapislazzuli per il blu. Tutti questi elementi riescono a spiritualizzare le immagini, dando loro un forte senso religioso, grazie a questo accentuato distacco dalla realt\u00e0.\nPitture di corredo.\nLa cornice \u00e8 corredata da altre pitture che completano l'insieme. Nelle cuspidi si trovano un \"Redentore benedicente\", al centro, e due \"Profeti\" (\"Isaia\" e forse \"David\"). La pala originariamente aveva le cuspidi pi\u00f9 altre e isolate, che vennero scorciate e rese quadrate a fine del Quattrocento, quando vennero anche aggiunte le pitture di altri due profeti (alle estremit\u00e0) e un'\"Annunciazione\", con l'\"Angelo annunciante\" a sinistra e la \"Vergine annunciata\" a destra, su opera di Cosimo Rosselli."}
{"id": "2315068", "revid": "174925", "url": "https://it.wikipedia.org/wiki?curid=2315068", "title": "Castello Caldora (Civitaluparella)", "text": ""}
{"id": "2315069", "revid": "125879274", "url": "https://it.wikipedia.org/wiki?curid=2315069", "title": "Messico", "text": "Il Messico (in spagnolo: \"M\u00e9xico\"; in nahuatl: \"M\u0113xihco\"), ufficialmente gli Stati Uniti Messicani (in spagnolo: \"Estados Unidos Mexicanos\"; in nahuatl: \"M\u0113xihcatl Tlacetil\u012blli Tlahtohc\u0101y\u014dtl\"), \u00e8 una democrazia rappresentativa composta da trentadue entit\u00e0 federative (31 stati e Citt\u00e0 del Messico). Secondo la Costituzione messicana, la sede dei poteri della federazione e capitale dello Stato \u00e8 Citt\u00e0 del Messico. Occupa la parte meridionale dell'America settentrionale, e la parte settentrionale dell'America Latina.\nIl Messico \u00e8 delimitato a nord dal confine con gli Stati Uniti d'America, a est dal golfo del Messico e dal mare Caraibico, a sud-est dal Belize e dal Guatemala e ad ovest dall'oceano Pacifico. Con una superficie di 1.972.550\u00a0km\u00b2 il Messico \u00e8 il 14\u00ba paese pi\u00f9 esteso del mondo mentre, con pi\u00f9 di 129.976.000 abitanti, oltre ad essere il 10\u00ba paese pi\u00f9 popoloso del mondo, \u00e8 anche lo Stato ispanofono pi\u00f9 popoloso e il secondo Stato cattolico dopo il Brasile. Lo spagnolo \u00e8 parlato in Messico con molte lingue indigene, ufficialmente riconosciute.\nL'insediamento umano in questo territorio risale a circa undicimila anni fa, e da allora si succedettero svariati popoli, sia agricoltori della Mesoamerica sia nomadi. Dopo la conquista spagnola, il Messico cominci\u00f2 la sua lotta per l'indipendenza politica nel 1810. In seguito, per quasi un secolo il paese \u00e8 stato coinvolto in una serie di guerre interne e d'invasioni straniere che hanno avuto un impatto forte in tutti gli ambiti della vita messicana. Per la maggior parte del XX secolo (principalmente per la prima met\u00e0) si assistette a un periodo di forte crescita economica nel contesto di una politica dominata da un unico partito politico.\nPer volume di prodotto interno lordo (PIL) nominale, il Messico \u00e8 considerata la quattordicesima economia mondiale. Tuttavia la distribuzione della ricchezza \u00e8 estremamente diseguale, tanto che gli indici di sviluppo umano possono variare enormemente fra zona e zona del paese. Per una buona parte del XX secolo la principale fonte di ricchezza del paese \u00e8 stato il petrolio, anche se il processo di industrializzazione del paese ha permesso la diversificazione dell'economia. Le rimesse dei lavoratori all'estero sono aumentate di anno in anno e rappresentano il 3% del PIL, costituendo un'importante fonte di valuta estera per il paese accanto ai proventi delle esportazioni di petrolio e del turismo. Dopo la cattura di Pablo Escobar, la lotta per il controllo delle rotte della droga per gli Stati Uniti d'America attraverso il Messico ha prodotto una vera e propria guerra civile tra i vari cartelli della droga, che ha portato a oltre 100.000 morti.\nIl Messico \u00e8 una potenza regionale e uno dei quattro paesi dell'America Latina insieme al Cile, la Colombia e la Costa Rica a essere membro dell'Organizzazione per la cooperazione e lo sviluppo economico (OCSE).\nEtimologia.\nDalla sua creazione come Stato federale il nome ufficiale del Paese \u00e8 Stati Uniti Messicani, anche se nella Costituzione del 1824 venivano utilizzate indiscriminatamente le espressioni di Nazione Messicana e Stati Uniti Messicani (\"Naci\u00f3n Mexicana\" e \"Estados Unidos Mexicanos\"). La Costituzione del 1857 ufficializz\u00f2 l'uso del nome Repubblica Messicana, sebbene nel testo si usasse anche l'espressione Stati Uniti Messicani. La Costituzione vigente, promulgata nel 1917, stabil\u00ec che il nome ufficiale del Paese fosse Stati Uniti Messicani.\nLa parola Messico deriva da \"M\u0113xihco\" [me:\u0283i\u0294ko], nome con il quale gli Aztechi designavano la loro capitale. Ci sono diverse ipotesi circa il significato della parola \"M\u0113xihco\" e un'etimologia proposta suggerisce che potrebbe essere interpretato come \"luogo [dove vive] M\u0113xitli (o M\u0113xtli, o Metztli)\", un nome della divinit\u00e0 della guerra degli Aztechi. Un'altra corrente individua le parole \"metztli\" (luna), \"xictli\" (centro) e \"-co\" (in, il posto): in questo modo il nome Messico significherebbe \"Nel centro della Luna\" o \"Nel centro del lago della luna\", tuttavia quest'ultima interpretazione \u00e8 scarsamente riconosciuta.\nAlcuni autori (soprattutto in Spagna) preferiscono la variante \"M\u00e9jico\" al vero e corretto termine \"M\u00e9xico\". Entrambe le forme sono ritenute corrette dalla lingua spagnola, che comunque suggerisce la forma \"M\u00e9xico\" e l'uso della \"x\" in tutte le parole da essa derivate. Storicamente la maggior parte dei Paesi di lingua spagnola usa la \"x\".\nStoria.\nEpoca preispanica e civilt\u00e0 pre-colombiane.\nIl passato del Messico mostra una grande diversit\u00e0 di civilt\u00e0. Come il resto d'America, i primi abitanti del paese furono probabilmente dei cacciatori asiatici che attraversarono lo Stretto di Bering al momento delle grandi glaciazioni. Il territorio messicano fu abitato da cacciatori e raccoglitori a partire da circa 11.000 anni fa. L'agricoltura cominci\u00f2 a svilupparsi nel IX millennio a.C., anche se la coltivazione del mais, la pi\u00f9 importante della regione, non si inizi\u00f2 fino al V millennio a.C. Il vasellame, importante segno della nascita di una societ\u00e0 sedentaria, fu introdotto attorno al 2500 a.C., che viene accettata come data di inizio della civilt\u00e0 mesoamericana. Mentre le popolazioni del deserto del nord continuarono a sopravvivere grazie a caccia e raccolta, nella parte meridionale del Messico l'agricoltura permise la transizione dalle societ\u00e0 egalitarie del periodo preclassico antico (tra il XXV e il XVI secolo a.C.) \u2013 basate sulle differenze di genere, et\u00e0 e parentela \u2013 alle societ\u00e0 pi\u00f9 complesse del periodo preclassico mediano.\nDal XII secolo a.C. fino alla conquista spagnola nel 1492 il Messico fu la patria di civilt\u00e0 avanzate, come:\nGli Olmechi (apogeo dal 1200 a.C. al 500 a.C.).\nLa cultura e l'arte olmeca sono ancora poco conosciuti. Sebbene i loro resti siano pochi (testa olmeca di La Venta, si veda in particolare il Museo di Antropologia di Xalapa), si stima che la loro influenza sulla civilt\u00e0 degli altri paesi sia stata decisiva (l'invenzione della scrittura e del calendario, il culto del giaguaro e il dio della pioggia). Tutte le civilt\u00e0 della Mesoamerica pertanto fanno riferimento a quella olmeca.\nLa civilt\u00e0 di Teotihuac\u00e1n (100 a.C. al 650 d.C.).\nTeotihuacan fu la pi\u00f9 grande citt\u00e0-stato pre-colombiana e domin\u00f2 la civilt\u00e0 che porta lo stesso nome. Costituisce uno dei siti archeologici pi\u00f9 visitati del Messico. Fece sentire la propria influenza dal Nuovo Messico alla Costa Rica. Nell'VIII secolo Teotihuacan cominci\u00f2 a decadere e nella regione sorsero diversi Stati ostili fra loro. Nel X secolo questi Stati avevano esaurito le proprie forze, proprio mentre dal deserto del nord giungevano le prime trib\u00f9 \"chichimeche\". Nel frattempo, nel nord-est i popoli \"Oasisamericani\" crearono una civilt\u00e0 propria, le cui vestigia pi\u00f9 importanti in territorio messicano sono localizzate a Paquim\u00e9.\nZapotechi (apogeo dal 200 al 700).\nStanziatisi prevalentemente nell'odierno Stato di Oaxaca, si costituirono in citt\u00e0-stato teocratiche. Oggi 400.000 persone parlano ancora lo zapoteco. Uno dei principali siti archeologici \u00e8 quello di Monte Alb\u00e1n.\nI Maya (apogeo dal 200 al 900).\nQuella Maya fu una delle civilt\u00e0 pi\u00f9 evolute dell'epoca pre-colombiana, caratterizzata dallo sviluppo di importanti centri cerimoniali (il cui simbolo \u00e8 il tempio a forma di piramide a gradoni). Fondarono la citt\u00e0 di Chich\u00e9n Itz\u00e1, una delle pi\u00f9 importanti citt\u00e0 del Messico pre-ispanico, e Palenque.\nI Toltechi (apogeo dal 1000 al 1200).\nI Toltechi inaugurarono l'era dei sacrifici umani, ponendo fine ai riti pacifici. La capitale tolteca fu la citt\u00e0 di Tula.\nGli Aztechi (apogeo dal 1200 al 1500).\nQuesto popolo pass\u00f2 nel giro di poco meno di 200 anni dallo status di trib\u00f9 nomade a quello di impero esteso su un vasto territorio del Messico centrale. La capitale dell'impero azteco fu Tenochtitl\u00e1n, che divenne l'odierna Citt\u00e0 del Messico dopo la sua distruzione nel 1521 per opera dei conquistadores spagnoli. L'impero croller\u00e0 poco dopo, nel 1525.\nLa conquista.\nNel 1517 gli spagnoli con Francisco Hern\u00e1ndez de C\u00f3rdoba raggiunsero la costa della penisola dello Yucat\u00e1n provenienti da Cuba. Diego Vel\u00e1zquez de Cu\u00e9llar invi\u00f2 4 navi comandate dal nipote Juan de Grijalva nel 1518. Una terza spedizione del 1519, guidata da Hern\u00e1n Cort\u00e9s, prese terra a Cozumel. Gli spagnoli inizialmente vennero accolti pacificamente dall'imperatore azteco Montezuma, poich\u00e9 in base a segni premonitori e ad antiche leggende gli uomini di Cortes vennero scambiati per emissari di Quetzalcoatl, una delle principali divinit\u00e0 azteche.\nCuitl\u00e1huac e Cuauht\u00e9moc furono gli ultimi leader dell'Impero azteco. Il primo venne sconfitto dagli invasori il 30 giugno 1520, e mor\u00ec poco dopo durante l'epidemia di vaiolo. Cuauht\u00e9moc, abbandonato dalla maggior parte dei suoi alleati, venne catturato e ucciso dagli spagnoli nel 1521. Nell'autunno del 1521 cadde l'Impero azteco per opera degli eserciti spagnoli composti principalmente da tlaxcalteca. Dopo due mesi e mezzo di assedio, Tenochtitl\u00e1n fu espugnata, e nel giro di un anno gli spagnoli presero il controllo dell'intero paese e in seguito procedettero alla sottomissione dei regni indipendenti. Quasi tutti i popoli mesoamericani vennero assoggettati nei cinque anni successivi alla caduta di Tenochtitlan. Tuttavia i gruppi semi-nomadi del nord continuarono la resistenza fino quasi al XX secolo, quando gli Yaqui negoziarono l'armistizio con l'esercito messicano.\nI soldati spagnoli arrivarono accompagnati dai missionari che procedettero alla conversione degli indigeni al cattolicesimo. Tra i religiosi che giunsero nel paese vi furono Vasco de Quiroga, Motolin\u00eda, Mart\u00edn de Valencia, Bernardino de Sahag\u00fan, Diego de Landa, Jun\u00edpero Serra, Sebasti\u00e1n de Aparicio e Bartolom\u00e9 de Las Casas.\nVicereame della Nuova Spagna.\nDopo la caduta di Tenochtitl\u00e1n, Hern\u00e1n Cort\u00e9s s'impossess\u00f2 del governo del paese proclamandosi comandante generale e cominciando la conquista di un vasto impero coloniale conosciuto con il nome di Nuova Spagna. Il territorio, oltre al Messico arriv\u00f2 a coprire gran parte del sud degli odierni Stati Uniti, (tra cui California, Arizona, Nuovo Messico e Texas). Vennero fondate alcune delle principali citt\u00e0 messicane, come Citt\u00e0 del Messico (sulle rovine di Tenochtitl\u00e1n), Guadalajara, Puebla e Monterrey, Quer\u00e9taro.\nDal 1535 l'amministrazione della Nuova Spagna venne affidata a un vicer\u00e9. Il primo fu Antonio de Mendoza nominato da Carlo V.\nDurante questo periodo, la madrepatria spagnola si arricch\u00ec grazie alle attivit\u00e0 minerarie (oro e argento) e all'agricoltura (coltivazione di canna da zucchero e cacao). Porte di accesso al commercio del paese furono Veracruz (sul Golfo del Messico) e Acapulco (sull'Oceano Pacifico). Sul piano umano la popolazione indigena si ridusse dell'80% a causa delle epidemie e dei massacri. Si stima che prima dell'arrivo degli europei il Messico centrale possedesse 25 milioni di abitanti. Di questi ne erano rimasti poco pi\u00f9 di un milione nel 1650 circa (bisogna ricordare che una parte si fuse con i coloni spagnoli e gli schiavi africani).\nI tre secoli di dominazione spagnola (1525 \u2013 1821) hanno coinciso con l'istituzione del Messico come nazione latina, ispanica, cattolica e meticcia, cos\u00ec come la conosciamo oggi. L'architettura, la gastronomia, le festivit\u00e0, e la struttura della famiglia sono ancora in gran parte influenzate da questi tre secoli di dominazione spagnola.\nNonostante la diffusa distruzione derivante dalla colonizzazione del Messico, una forma d'arte coloniale si svilupp\u00f2 dal XVI secolo.\nL'indipendenza.\nRivolte separatiste scoppiarono contemporaneamente in diverse regioni dell'America Latina, tra cui il Messico. Nel 1809 mor\u00ec l'eroe indipendentista Melchor de Talamantes. Il 16 settembre 1810, un creolo, il sacerdote Miguel Hidalgo y Costilla (oggi eroe nazionale), part\u00ec da quella che \u00e8 oggi la citt\u00e0 di Dolores Hidalgo nello Stato di Guanajuato alla guida di un esercito formato da abitanti del villaggio e da popolazioni indigene contro la dominazione spagnola. Cominci\u00f2 con successo la conquista della citt\u00e0, che avvenne nel 1811. Il movimento cominci\u00f2 ad allargarsi. Creoli (coloni bianchi al potere dell'economia locale), meticci e indigeni si allearono contro i \"Gachupines\" (spagnoli nati nelle metropoli alla guida del potere politico). Il primo atto di indipendenza venne firmato il 6 novembre 1813, con il nome di \"Atto Solenne della Dichiarazione di Indipendenza del Nord America\". L'atto di indipendenza del Messico fu finalmente firmato il 28 settembre 1821.\nIl 4 ottobre 1824 il Messico si dota di una costituzione, nasce cos\u00ec la repubblica.\nNell'autunno 1835 i coloni anglofoni del Texas (85% della popolazione) si ribellano contro l'autorit\u00e0 del Messico (in seguito alla battaglia di Alamo), proclamando nel marzo 1836 la \"Repubblica del Texas\". Il Guatemala e l'effimera Repubblica dello Yucat\u00e1n dichiarano la secessione. Quest'ultima verr\u00e0 reintegrata dal Messico dopo due tentativi.\nIl XIX secolo.\nNel dicembre 1861 Spagna, Francia e Regno Unito pretesero il pagamento dei debiti che il Messico aveva nei loro confronti, e insediarono loro navi davanti al porto di Veracruz, dove imperversava il \"vomito nero\" (la febbre gialla). Fu permesso loro di scendere a terra per poter portare avanti le trattative.\nNonostante queste, per\u00f2, nel 1862 il Paese fu invaso da una spedizione voluta da Napoleone III (Spagna e Regno Unito ritirarono invece le loro richieste) che culmin\u00f2 nella conquista del Paese e nella costituzione dell'Impero Messicano dell'arciduca Massimiliano d'Asburgo, il quale venne poi fucilato per ordine del Presidente repubblicano Benito Ju\u00e1rez il 19 giugno 1867 assieme ai generali conservatori Miguel Miram\u00f3n e Tom\u00e1s Mej\u00eda.\nGuerra messicano-statunitense.\nIl Texas, dichiaratosi indipendente, venne in seguito annesso agli Stati Uniti. Nel 1846 il Messico rivendic\u00f2 il territorio compreso tra il Rio Grande e il Rio Nueces (fiume situato a nord del Rio Grande). Scoppi\u00f2 la guerra tra il Messico e gli Stati Uniti che dur\u00f2 dal 1846 al 1848.\nLe truppe degli Stati Uniti invasero e occuparono il paese dal 1847 al 1848. Dopo la battaglia di Chapultepec, 14 settembre 1847, le truppe degli Stati Uniti issarono la bandiera americana sul Palazzo Nazionale: Citt\u00e0 del Messico venne occupata.\nLa guerra si concluse con la firma del Trattato di Guadalupe Hidalgo, con il riconoscimento da parte del Messico del Rio Grande come confine con il Texas. Il Messico inoltre cedette pi\u00f9 del 40% del suo territorio agli Stati Uniti d'America, circa . Gli Stati della California, Nuovo Messico, Arizona, Nevada, Utah, la maggior parte del Colorado e del Wyoming divennero territori degli Stati Uniti in seguito alla guerra messicano-statunitense.\nNel 1857 venne promulgata la Costituzione, che disciplin\u00f2 le istituzioni politiche messicane fino al 1917.\nLa presidenza di Porfirio D\u00edaz: El Porfiriato.\nEroe della guerra contro i francesi, Porfirio D\u00edaz divenne presidente del Messico nel 1876. La sua presidenza si protrasse fino al 1911, comportando un lungo periodo di stabilit\u00e0. La sua opera si caratterizz\u00f2 verso la pace, il progresso, e l'apertura del paese agli investitori stranieri. Le riforme modernizzarono e arricchirono il paese, ma questo non and\u00f2 a vantaggio di tutti e si acu\u00ec il divario tra ricchi e poveri. La ripartizione dei voti alle elezioni e l'insoddisfazione di alcuni ceti, in particolare della classe media, suscit\u00f2 la Rivoluzione.\nRivoluzione.\nPorfirio D\u00edaz, al potere da trent'anni, volle partecipare alle elezioni presidenziali del 1910, al pari di Francisco Madero. D\u00edaz fece imprigionare Madero, per poi rilasciarlo. D\u00edaz vinse le elezioni. Madero raccolse solo poche centinaia di voti in tutto il paese. Molte persone ritennero che vi fossero stati palesi brogli, e, incitate da Madero, si ribellarono. Cominci\u00f2 la guerra civile messicana, detta anche rivoluzione messicana, il 20 novembre 1910.\nDurante la rivoluzione maderista (la prima fase della grande Rivoluzione messicana) D\u00edaz dovette affrontare numerose ribellioni, compresa quella di Pancho Villa a nord ed Emiliano Zapata principalmente nello Stato di Morelos. Nel maggio 1911, dopo la presa di Ciudad Ju\u00e1rez, D\u00edaz, che voleva evitare una guerra civile (gi\u00e0 in atto), scelse di andare in esilio in Francia.\nLa rivoluzione degener\u00f2 in una lotta di potere tra i rivoluzionari. Il Presidente Francisco Madero (rivoluzionario) venne assassinato da Victoriano Huerta (reazionario) che si autoproclam\u00f2 Presidente. Con il Piano di Guadalupe i rivoluzionari guidati da Venustiano Carranza, Pancho Villa ed Emiliano Zapata decisero di vendicare Madero. Tuttavia, dopo la deposizione di Huerta nel 1914, i contrasti tra i Costituzionalisti di Carranza e Convenzionisti di Villa e Zapata sfociarono in una nuova sanguinosissima guerra civile. Zapata venne assassinato nel 1919, Carranza nel 1920, e Pancho Villa nel 1923.\nLa rivoluzione si concluder\u00e0 ufficialmente nel 1917, data della nuova Costituzione del Messico, ma le violenze si protrassero fino al 1930 (assassinio di \u00c1lvaro Obreg\u00f3n nel 1928). Un'altra ondata di violenze segu\u00ec le misure anticlericali adottate dal governo di Plutarco El\u00edas Calles nel 1926: detta la rivolta dei cristeros.\nLa rivolta dei \"cristeros\".\nIl periodo di disordini prosegu\u00ec anche fra il 1926 e il 1929, a causa della rivolta \"cristiana\". La Costituzione approvata nel 1917 prevedeva una netta separazione tra Stato e Chiesa. Nel 1926, il governo volle dare piena attuazione al dettato costituzionale, giungendo a prevedere la requisizione di molti beni ecclesiastici, la chiusura di molte scuole cattoliche e la soppressione degli ordini religiosi, impedendo di fatto la possibilit\u00e0 di divenire frate o suora, privando dello stato civile e del diritto di voto i religiosi e arrivando ad arrestare chi avesse fatto battezzare i propri figli o chi avesse espresso l'intenzione di seguire la vita religiosa. In alcune citt\u00e0 i dipendenti statali furono costretti a scegliere se rinunciare alla fede o al posto di lavoro.\nIl mondo cattolico, dopo iniziali proteste di piazza, raccolte di firme e boicottaggi, diede vita alla \"Lega Nazionale per la Libert\u00e0 Religiosa\", composta e sostenuta dai soci dell'Azione Cattolica. In un secondo momento, visto il peggioramento delle condizioni dei cattolici e il clima di persecuzioni che si era creato, nacque un ramo favorevole ad azioni belliche, detto \"cristero\" (da \"Viva Cristo Re\", motto dei combattenti) che ingaggi\u00f2 battaglie, soprattutto nel Sud del Messico, con gruppi dell'esercito per ottenere una riforma della Costituzione. Il governo represse con forza ogni forma di opposizione, dando vita a pubbliche esecuzioni, anche di esponenti non violenti della Lega, accusati soltanto di professare pubblicamente la fede cattolica.\nMolti iscritti all'Azione Cattolica e alla Lega sono stati beatificati, nel corso della seconda met\u00e0 del Novecento, dalla Chiesa cattolica, poich\u00e9 hanno testimoniato la propria fede fino al martirio, senza mai usare la violenza come mezzo di lotta culturale o politica. Nel 1929, impossibilitato a sedare le numerose rivolte ed essendo sul punto di perdere la guerra civile, il governo giunse a un accordo con la Chiesa cattolica, che prevedeva il rispetto, almeno formale, della libert\u00e0 religiosa. Alcuni dei \"cristeros\" pi\u00f9 estremisti non condivisero, per\u00f2, l'accordo, continuando, ancora per un decennio, a opporsi alle scelte governative. Il governo, d'altra parte, non rispett\u00f2 mai gli accordi e, cessate le ostilit\u00e0, arrest\u00f2 e fucil\u00f2 tutti gli ex combattenti che riusc\u00ec a trovare. Le leggi anticlericali approvate da Calles rimasero comunque in vigore, nonostante la guerra civile e gli accordi.\nDa ricordare, nel contesto storico, l'instancabile attivit\u00e0 volta alla conquista dei diritti delle donne di Elvia Carrillo Puerto (1881-1967), leader del suffragio in Messico.\nIl Messico moderno.\nAlla morte di \u00c1lvaro Obreg\u00f3n, Calles divenne il \"Jefe m\u00e1ximo de la Revoluci\u00f3n\". Nel marzo del 1929 fond\u00f2 il Partito Nazionale Rivoluzionario, al fine di controllare i vari politici e ponendo s\u00e9 stesso a capo del partito. Al fine di evitare conflitti tra i generali nomin\u00f2 Presidente della Repubblica un civile Emilio Portes Gil per il periodo dal 1928 al 1930. Calles dovette lottare contro una cospirazione militare guidata dal generale Jos\u00e9 Gonzalo Escobar. Gli anni trenta furono segnati dalla presidenza di L\u00e1zaro C\u00e1rdenas del R\u00edo dal 1934 al 1940, che si propose di rendere il Messico un paese socialista su imitazione dell'URSS. Il Partito Rivoluzionario Istituzionale (PRI) prese il potere nel 1946 e govern\u00f2 il paese senza sosta per 54 anni fino al 2000, configurando cos\u00ec un regime autoritario centralista durante il quale \u00e8 iniziata la Guerra zapatista nel Chiapas tra gli zapatisti e il governo il 1\u00ba gennaio 1994.. Nel 1982, inoltre, Alfonso Garc\u00eda Robles venne insignito del primo Premio Nobel per la pace per il Messico. Alle elezioni del 2000 vinse invece Vicente Fox, candidato del Partito Azione Nazionale (PAN) (conservatore cristiano-democratico), favorendo la nascita di nuovi equilibri tra partiti politici. Nel 2006 vinse nuovamente il PAN, con l'elezione di Felipe Calder\u00f3n, che avvi\u00f2 la guerra alla droga data la presenza dei cartelli messicani specializzati in narcotraffico. Nel 2012 torn\u00f2 al potere il Partito Rivoluzionario Istituzionale con la vittoria di Enrique Pe\u00f1a Nieto, che si present\u00f2 come personaggio in grado di dare un nuovo volto al Messico. Il 24 febbraio 2013 viene fondato il Grupos de Autodefensa Comunitaria de Michoac\u00e1n per contrastare il cartello locale. Nel 2018 si \u00e8 registrato un cambiamento di rotta: il partito Movimento di Rigenerazione Nazionale del socialista Andr\u00e9s Manuel L\u00f3pez Obrador ha vinto le elezioni contro il PRI e il PAN, e Obrador \u00e8 risultato il presidente messicano pi\u00f9 ideologicamente a sinistra degli ultimi decenni.\nGeografia.\nSecondo alcuni geografi il territorio messicano fa geofisicamente parte dell'America centrale, grazie all'Istmo di Tehuantepec ma geopoliticamente \u00e8 considerato parte dell'America settentrionale, insieme con il Canada e gli Stati Uniti.\nLa sua superficie \u00e8 di , con una superficie continentale di e una insulare di Il Messico occupa il 14\u00ba posto tra paesi pi\u00f9 estesi del mondo.\nHa un'estensione delle coste pari a e occupa il secondo posto in America dopo il Canada per chilometri di costa.\nIl territorio \u00e8 in gran parte montuoso; fanno eccezione la penisola dello Yucat\u00e1n e le coste sul Golfo del Messico. Diversi rilievi superano i o addirittura i la cima pi\u00f9 alta \u00e8 quella del Citlalt\u00e9petl (Pico de Orizaba) che fa parte della Fascia Vulcanica Trasversale. Le principali catene montuose sono la Sierra Madre Occidentale e la Sierra Madre Orientale, tra le quali si estende l'Altopiano Centrale del Messico (in cui sorge Citt\u00e0 del Messico).\nFra i numerosi fiumi del paese il pi\u00f9 importante \u00e8 il R\u00edo Bravo, che traccia il confine con gli Stati Uniti e sfocia nel Golfo del Messico.\nDivise tra oceano Atlantico e oceano Pacifico si trovano numerose isole, le quali tutte assieme arrivano a una superficie di ; le principali sono: le Revillagigedo (Socorro, Clari\u00f3n, San Benedicto, Roca Partida), e le isole Mar\u00edas, nel Pacifico; le isole Guadalupe, Cedros, \u00c1ngel de la Guarda, Coronado, Rocas Alijos, Isola di Tibur\u00f3n, Isla del Carmen, di fronte alla penisola della Bassa California e le coste di Sonora; e quelle di Ciudad del Carmen, Cozumel, Isla Mujeres. Inoltre il Messico presenta varie paludi, lagune e deserti e anche foreste tropicali e bellissime coste.\nMorfologia.\nLa morfologia dello stato messicano presenta paesaggi accidentati e una moltitudine di vulcani. Il territorio \u00e8 solcato dalla Sierra Madre Orientale e dalla Sierra Madre Occidentale, che sono il prolungamento delle Montagne Rocciose. La Sierra Madre Occidentale termina nel Nayarit, all'incidenza con la Fascia Vulcanica Trasversale. Da qui, parallelamente alla costa dell'Oceano Pacifico, corre la Sierra Madre del Sud.\nLa prolungazione a sud-est della Sierra Madre Orientale \u00e8 nota come Sierra Madre de Oaxaca o de Ju\u00e1rez che, con la Sierra Madre del Sud si conclude nell'Istmo di Tehuantepec. A est di questa regione si trova l'altopiano centrale del Chiapas e la Sierra Madre de Chiapas, che ha il suo culmine nel vulcano Tacan\u00e1 a sul livello del mare.\nFormazioni geografiche tra le pi\u00f9 caratteristiche del territorio messicano sono la penisola di Bassa California, nel nord-ovest, e la penisola dello Yucat\u00e1n a sud-est. La prima \u00e8 percorsa da nord a sud da una catena montuosa che prende il nome di Sierra de Baja California, Sierra de San Francisco o de la Giganta. Il suo punto pi\u00f9 alto \u00e8 il vulcano di Tres V\u00edrgenes. La penisola dello Yucat\u00e1n, al contrario, \u00e8 una piattaforma di calcare quasi completamente pianeggiante.\nSituato all'interno dell'arco compreso tra la Sierra Madre Orientale, l'Occidental e la Fascia Vulcanica Trasversale si trova l'altopiano centrale del Messico, idealmente diviso in due parti dalle piccole colline di Zacatecas e San Lu\u00eds. La parte settentrionale \u00e8 pi\u00f9 arida e posta a un livello altimetrico inferiore rispetto a quella meridionale. Si trova il deserto di Chihuahua e il semideserto di Zacatecas. A sud delle colline si trova una fertile regione del Baj\u00edo con numerose valli fresche o temperate, come la Meseta Tarasca, la valle di Toluca, e la Poblano-Tlaxcalteca. Nella met\u00e0 meridionale di questo altipiano si concentra la maggior parte della popolazione messicana.\nTra la Fascia Vulcanica Trasversale e la Sierra Madre del Sur \u00e8 situata la Depresi\u00f3n del Balsas e la Tierra Caliente de Michoac\u00e1n, Jalisco e Guerrero. A est, attraversando la Sierra Mixteca si trovano le Valli centrali di Oaxaca, circondate da montagne impervie che rendono difficile sia l'accesso sia le comunicazioni.\nIdrografia.\nI fiumi messicani sono raggruppati in tre bacini idrografici. Il bacino che versa nell'oceano Pacifico, il bacino del Golfo del Messico e un bacino interno. Il pi\u00f9 lungo fiume messicano \u00e8 il Rio Bravo/Grande, che getta le sue acque nel Golfo del Messico. Scorre per una lunghezza di , e segna la frontiera con gli Stati Uniti d'America per buona parte del suo corso. Altri fiumi che si gettano nel Golfo sono l'Usumacinta, che segna parte della frontiera con il Guatemala, il Grijalva e il P\u00e1nuco, il cui bacino appartiene alla Valle del Messico.\nNel versante Pacifico si trova il fiume Lerma che getta le sue acque nel lago di Chapala, dal quale fuoriesce il fiume Rio Grande de Santiago. Altri grandi fiumi sono il Balsas, di vitale importanza per le citt\u00e0 degli altopiani del Messico, il Sonora, Fuerte, Mayo e Yaqui, che sostengono la prospera agricoltura nel nord-ovest del paese, e il fiume Colorado, condiviso con Stati Uniti.\nI fiumi interni, vale a dire quelli che non scorrono verso il mare, presentano spesso basse portate. Il principale \u00e8 il fiume Casas Grandes che scorre tra gli Stati di Chihuahua, Nazas e Durango. La maggior parte dei fiumi in Messico presenta basse portate, e quasi nessuno \u00e8 navigabile.\nIn Messico sono presenti numerosi laghi e lagune, anche se spesso di dimensioni modeste. Il pi\u00f9 grande corpo d'acqua interno \u00e8 il lago di Chapala nello Stato di Jalisco, anche se a causa dello sfruttamento intensivo \u00e8 a rischio di estinzione. Altri laghi principali comprendono il lago Patzcuaro, il lago Zirahu\u00e9n e il lago Cuitzeo, tutti all'interno del Michoac\u00e1n. In aggiunta, la costruzione di dighe ha portato alla formazione di laghi artificiali, come il lago de Mil Islas in Oaxaca.\nClima.\nIl Messico \u00e8 un paese con una gran diversit\u00e0 climatica. La posizione geografica del paese lo colloca in due zone ben distinte separate dal Tropico del Cancro. Questo parallelo potrebbe separare idealmente il Paese in una regione tropicale e una regione temperata. Tuttavia, la topografia e la presenza degli oceani hanno una grande influenza nella formazione della mappa climatica messicana.\nIn questo modo, in Messico si possono trovare i climi freddi delle cime montane a poche centinaia di chilometri dai climi pi\u00f9 caldi della piana costiera. I climi pi\u00f9 estremi sono quello dello Stato di Chihuahua, dove si registrano temperature tra le pi\u00f9 basse del paese che possono toccare i , e quello del deserto di Sonora, dove talvolta si superano i Si presenta poi una regione dal clima caldo e piovoso lungo le pianure costiere del Golfo del Messico e del Pacifico. Questa regione presenta temperature comprese tra e Un'altra regione dal clima caldo \u00e8 quella compresa tra sul livello del mare, dove le temperature variano tra della media di gennaio e di luglio. La regione fredda \u00e8 quella compresa tra i sul livello del mare e i \nUn clima temperato semi-umido presenta temperature che variano tra , con precipitazioni non superiori ai all'anno. A un'altitudine superiore ai , la presenza di questo ambiente dipende dalla latitudine della regione. In aree con tali condizioni meteorologiche, le gelate sono una costante che si verifica ogni anno.\nUn secondo tipo di clima \u00e8 quello caldo-umido e caldo semi-umido. In aree con questo clima, piove durante l'estate o per tutto l'anno. Le piogge raggiungono i annui con temperature medie tra . Le aree con questo clima si trovano prevalentemente lungo la piana costiera del Golfo del Messico, dell'oceano Pacifico, dell'Istmo di Tehuantepec, nel nord del Chiapas e nella penisola dello Yucat\u00e1n.\nIl clima tropicale secco presenta variet\u00e0 rispetto ai climi elencati in precedenza. Si localizza lungo le pendici della Sierra Madre Occidentale e Orientale, nei bacini superiori dei fiumi Balsas e Papaloapan, cos\u00ec come in alcune regioni dell'Istmo di Tehuantepec, della penisola dello Yucat\u00e1n e dello Stato del Chiapas. Il clima tropicale secco \u00e8, quindi, quello che si presenta sulla regione pi\u00f9 vasta tra i climi estremi caldi del Messico.\nLe zone temperate sono quelle regioni in cui la pioggia annuali sono inferiori ai . La temperatura media annuale varia tra , e il tasso delle precipitazioni \u00e8 altamente variabile. La maggior parte del territorio messicano che si trova a nord del Tropico del Cancro presenta queste caratteristiche.\nLa stagione umida va da maggio a ottobre. In media piove 70 giorni all'anno. La caratteristica dominante, tuttavia, \u00e8 la mancanza di precipitazioni in pi\u00f9 parti del territorio, un dato di fatto connesso alle presenza di alte montagne che ostacolano l'avanzata delle nuvole cariche di pioggia e che fanno da cornice all'altopiano messicano. Nella zona temperate degli altopiani la media \u00e8 di pioggia all'anno. Nelle regioni pi\u00f9 fredde, ad alta quota, si registrano tassi di Nell'area semidesertica a nord dell'altopiano messicano si registrano appena di pioggia all'anno. In contrasto con l'aridit\u00e0 di questa regione (in cui si concentra l'80% della popolazione messicana), in alcune aree del paese si registrano quasi di precipitazioni annuali, con punte di \nLa temperatura media del paese \u00e8 di circa .\nSociet\u00e0.\nDemografia.\nCon una popolazione di quasi 130 milioni di abitanti, il Messico \u00e8 la decima nazione pi\u00f9 popolata del mondo ed \u00e8, subito dopo il Brasile, il Paese pi\u00f9 popolato dell'America Latina. Il 60% della popolazione \u00e8 costituita da meticci, di discendenza mista europea (prevalentemente spagnola) e indigena. Gli amerindi, appartenenti a varie nazioni indigene (come i maia), rappresentano il 20% dei messicani.\nIl 16% degli abitanti \u00e8 invece di origine europea. Si tratta soprattutto di persone di origine spagnola, anche se vi sono italiani, francesi, tedeschi, polacchi, russi e inglesi. Circa italiani vennero nella seconda met\u00e0 dell'Ottocento e crearono alcune colonie di italo-messicani ancora esistenti (come Chipilo, vicino a Puebla). Il restante 4% della popolazione \u00e8 composta da africani, ebrei, arabi, turchi, cinesi e giapponesi.\nIl Messico \u00e8 lo Stato che ospita il maggior numero di statunitensi che vivono al di fuori degli USA. Ci\u00f2 \u00e8 dovuto in primo luogo ai legami economici, sempre pi\u00f9 importanti, fra i due Paesi a seguito agli accordi di libero commercio firmati con USA e Canada (NAFTA, operativo dal gennaio 1994). Inoltre, gli statunitensi considerano il Messico un'ottima meta di ritiro dalla vita frenetica: questo vale in particolare per San Miguel e per altre localit\u00e0 della Bassa California. In Messico coesistono 56 differenti etnie indigene, le quali affondano le loro radici nella storia precedente al colonialismo europeo. Dalla Sinaloa al Chiapas vivono 10 milioni di nativi americani. Il Messico \u00e8 il Paese dell'America Latina con la pi\u00f9 bassa presenza di popolazione di origine italiana.\nIn Messico ci sono anche un numero significativo di persone provenienti da Argentina, Guatemala, Colombia, Cuba e Per\u00f9 (da dove molti vennero a rifugiarsi da guerre civili e dittature degli anni ottanta del Novecento). Nel corso del XIX secolo e la maggior parte del XX secolo, comunitari europei e asiatici sono stati i pi\u00f9 rappresentativi, ma a partire dal 2000, le comunit\u00e0 pi\u00f9 rappresentative sono di origine statunitense e latinoamericana.\nReligione.\nLa religione predominante \u00e8 quella cattolica (83,9%), seguono protestanti (7,6%), religioni altre (2,5%) e atei (4,6%). Il mormonismo si sta diffondendo in modo significativo nelle principali citt\u00e0 presso il confine nord-orientale. L'ebraismo \u00e8 presente da molti secoli in Messico e attualmente vi sono circa ebrei nel paese.\nTra le ricorrenze religiose pi\u00f9 sentite ricordiamo quella del 12 dicembre, il \"D\u00eda de la Virgen de Guadalupe\", che celebra l'ultima apparizione in Messico di Nostra Signora di Guadalupe, nel 1531.\nLingue.\nIn Messico, a livello costituzionale, \"de iure\" non esiste una lingua che venga designata come lingua ufficiale. Tuttavia, la \"Ley General de los Derechos Ling\u00fc\u00edsticos\" riconosce lo status di lingua nazionale allo spagnolo e alle lingue indigene native del territorio, cos\u00ec come a quelle di altri popoli indios che si sono stabiliti nel loro territorio. Lo spagnolo \u00e8 la lingua dominante nelle attivit\u00e0 ufficiali, anche se vi \u00e8 un intento di farne la lingua ufficiale del paese. Lo spagnolo \u00e8 parlato da quasi la totalit\u00e0 dei messicani.\nCirca il 7% della popolazione parla una lingua amerindia. Il Governo riconosce 62 lingue amerindie, tra le quali le pi\u00f9 parlate sono il nahuatl e il maya (entrambe con 1,5 milioni di parlanti). Altre, come il lacand\u00f3n, sono usate da meno di 100 persone. Il governo ha promosso programmi educativi bilingue (in spagnolo e in una lingua locale) presso le comunit\u00e0 indigene rurali.\nL'inglese \u00e8 molto conosciuto nelle grandi citt\u00e0, presso il confine statunitense e nelle localit\u00e0 balneari. Sta diventando popolare soprattutto fra i giovani, mentre le pi\u00f9 prestigiose scuole private offrono un'educazione bilingue.\nDa segnalare \u00e8 inoltre la comunit\u00e0 di Chipilo nello Stato di Puebla, documentata da vari linguisti (tra cui Carolyn McKay). La citt\u00e0, infatti, venne fondata nel 1882 da immigrati provenienti dal Veneto. Mentre tutti gli altri europei di origine non spagnola hanno finito per perdere la loro lingua originaria, gli italo-messicani di Chipilo (e di alcune zone vicine) conservano straordinariamente inalterata la lingua veneta parlata dai loro nonni, rappresentando perci\u00f2 una minoranza linguistica non riconosciuta ufficialmente.\nOrdinamento dello Stato.\nSuddivisioni amministrative.\nIl Messico \u00e8 diviso in 31 Stati (\"Estados\") e la Capitale (\"Capital\"). Ogni Stato ha una costituzione propria e un governatore eletto direttamente.\nPolitica.\nCostituzione.\nSecondo la Costituzione Politica del Messico, promulgata il 5 febbraio 1917, il Paese \u00e8 una Repubblica presidenziale, rappresentativa e federale costituita da 31 stati liberi e sovrani e la capitale, Citt\u00e0 del Messico, sede dei poteri della federazione.\nPoteri dello Stato.\nIl Presidente svolge i compiti di capo di Stato e di governo allo stesso tempo e ha la facolt\u00e0 di nominare i titolari delle segreterie di Stato, e che fanno parte dunque del gabinetto presidenziale.\nIl suo mandato dura sei anni e non esiste la possibilit\u00e0 di una rielezione neanche come vicepresidente.\nNel caso in cui un presidente della Repubblica si trovasse in condizione di non poter terminare il proprio mandato, la presidenza ricadrebbe nelle mani di una persona eletta dal Congresso.\nDal 2006 al 2012 il presidente del Messico \u00e8 stato Felipe Calder\u00f3n Hinojosa (PAN).\nIn occasione di queste ultime elezioni, la coalizione del candidato presidenziale Andr\u00e9s Manuel L\u00f3pez Obrador (PRD), giunto secondo di misura (terzo fu Roberto Madrazo del PRI) denunci\u00f2 pesanti brogli a favore del candidato del PAN Felipe Calder\u00f3n.\nIl nuovo presidente eletto nel 2012 \u00e8 Enrique Pe\u00f1a Nieto, candidato del Partito Rivoluzionario Istituzionale (PRI).\nPrincipali partiti del Messico:\nIl 2 luglio 2000 fu eletto presidente Vicente Fox (PAN), che sconfisse Francisco Labastida (PRI), mentre terzo giunse Cuauht\u00e9moc C\u00e1rdenas (PRD).\nIl 21 agosto 1994 fu eletto presidente Ernesto Zedillo (PRI), che sconfisse nettamente Diego Fern\u00e1ndez de Cevallos (PAN) e Cuauht\u00e9moc C\u00e1rdenas (PRD).\nIl 6 luglio 1988 fu eletto presidente Carlos Salinas (PRI), che sconfisse nettamente Cuauht\u00e9moc C\u00e1rdenas (PRD) e Manuel Clouthier (PAN).\nIl parlamento \u00e8 eletto ogni tre anni, quando occorre simultaneamente al presidente.\nIl Messico fa parte dell'OEA e dell'APEC.\nDistretti elettorali federali del Messico.\nI distretti elettorali federali del Messico sono le 300 unit\u00e0 nelle quali si divide il territorio messicano e in ognuna delle quali viene eletto un deputato federale, membro della Camera dei deputati del Messico.\nOrdinamento scolastico.\nUniversit\u00e0.\nIl 21 settembre 1551, in Messico, \u00e8 stata fondata, con decreto reale di Filippo II di Spagna la Reale e pontificia universit\u00e0 del Messico, probabilmente la pi\u00f9 antica universit\u00e0 del continente americano.\nEconomia.\nIl Messico ha un'economia di libero mercato, e fa parte dei paesi con un reddito medio-alto. \u00c8 all'11\u00ba posto fra le pi\u00f9 grandi economie del pianeta in termini di prodotto interno lordo misurato a parit\u00e0 di potere d'acquisto.\nSecondo i dati del Fondo Monetario Internazionale, il Messico nel 2012 possedeva il secondo reddito pro capite pi\u00f9 elevato fra i paesi dell'America Latina in termini nominali a $, e il pi\u00f9 alto in termini di parit\u00e0 di potere d'acquisto, a \nDopo la crisi economica del 1994, il Messico ha intrapreso una notevole fase di recupero, modernizzando e diversificando la propria economia. Le recenti amministrazioni hanno anche permesso un miglioramento delle infrastrutture e l'apertura alla concorrenza in settori come quello portuale, ferroviario, delle telecomunicazioni, dell'energia elettrica, della distribuzione di gas naturale e degli aeroporti. La pi\u00f9 grande fonte di reddito messicano \u00e8 il petrolio.\nSecondo la Goldman Sachs, nel 2050 le cinque pi\u00f9 grandi economie del pianeta saranno quella di Cina, Stati Uniti, India, Brasile e Messico.\nIl Messico \u00e8 il secondo produttore di autovetture del Nord America, dopo gli Stati Uniti.\nSecondo il direttore per il Messico presso la Banca Mondiale, la popolazione in condizioni di povert\u00e0 \u00e8 diminuita dal 24,2% al 17,6% tra il 2000 e il 2004, passando dal 42% al 27,9% nelle zone rurali nello stesso periodo. Tuttavia la disparit\u00e0 di reddito rimane un problema, ed enormi divari restano non solo tra ricchi e poveri, ma anche tra il nord e il sud del paese, e tra zone urbane e rurali; sono in esecuzione misure di contrasto alla povert\u00e0, ad esempio con il programma Probecat riservato ai disoccupati. I netti contrasti in termini di reddito e di sviluppo umano sono altres\u00ec un grave problema messicano. Nel 2004 l'indice di sviluppo umano adottato delle Nazioni Unite registrato nel Benito Ju\u00e1rez, un distretto di Citt\u00e0 del Messico, e San Pedro Garza Garcia, nello Stato di Nuevo Le\u00f3n, riportava un livello simile a quello registrato in Germania e Nuova Zelanda in termini di sviluppo economico, educativo e di aspettativa di vita. Al contrario, Metlatonoc, nello Stato di Guerrero presentava un HDI simile a quello della Siria.\nLa crescita media annua del PIL per il periodo 1995-2002 \u00e8 stata del 5,1%. L'inflazione ha raggiunto il livello pi\u00f9 basso attestandosi al 3,3% nel 2005, e i tassi di interesse bassi hanno spinto il credito al consumo nella classe media. Il Messico ha sperimentato all'inizio del XXI secolo un periodo di stabilit\u00e0 monetaria: il deficit di bilancio \u00e8 stato ulteriormente ridotto e il debito estero si \u00e8 attestato a meno del 20% del PIL.\nLe rimesse da cittadini messicani che lavorano negli Stati Uniti hanno raggiunto i 20 miliardi di dollari nel 2004 e sono la settima maggiore fonte di reddito estero, dopo petrolio, esportazioni industriali, manufatti, elettronica, industria automobilistica e alimentare.\nNel 2008 sono stati inviati in Messico 67,5 miliardi di dollari dagli emigrati negli Stati Uniti.\nCirca il 90% del commercio messicano \u00e8 stato messo sotto accordi di libero scambio con oltre 40 paesi, di cui il North American Free Trade Agreement (NAFTA) resta il pi\u00f9 significativo. Quasi il 90% delle esportazioni messicane prendono la strada degli Stati Uniti e del Canada, e quasi il 65% delle importazioni provengono da questi due paesi. Altri importanti accordi commerciali sono stati firmati con l'Unione europea, il Giappone, Israele e diversi paesi dell'Europa centrale e del Sud America. Il Messico \u00e8 diventato un attore importante nel commercio internazionale, tanto che se misurato in dollari, il valore delle esportazioni messicane sarebbe il 15\u00ba al mondo, e il 10\u00ba se l'Unione europea venisse trattata come una singola entit\u00e0 statale, pari circa al totale delle esportazioni di tutti i membri del Mercosur considerati insieme, Venezuela compreso.\nAgricoltura.\nL'agricoltura costituisce ancora l'occupazione di parte preminente della popolazione, che in grandi regioni la esercita ancora secondo modalit\u00e0 primitive, come nella valle di Tehuac\u00e1n, per gli archeologi la patria del mais, coltivato in centinaia di ecotipi primitivi da \"campesinos\" che arano i campi con un unico strumento della tecnologia occidentale, l'aratro di legno portato dagli uomini di Cort\u00e9z In regioni diverse, verso gli Stati Uniti, l'agricoltura \u00e8 alquanto evoluta, le variet\u00e0 impiegate sono moderne, si usano fertilizzanti e antiparassitari, ma la spietata concorrenza imposta dal sistema del libero scambio voluto dagli Stati Uniti non consente ai piccoli proprietari, che hanno famiglie numerosissime, di accumulare il capitale necessario per nuove attrezzature. L'impiego di pratiche irrigue primitive, cui sono costretti contadini che non possono acquistare impianti di microirrigazione, sta abbassando, ad esempio, le falde della regione di Celaya, una delle pi\u00f9 avanzate, di 6 metri all'anno, destinando una regione popolosa a convertirsi in deserto.\nRisorse minerarie e giacimenti.\nLa ricchezza mineraria tradizionale del Messico \u00e8 l'argento. Attualmente, le maggiori miniere sono a Pachuca (Hidalgo) e a Paral (Chihuahua), mentre il piombo, spesso associato, ha come luoghi di maggior produzione mineraria gli Stati di Chihuahua, in cui si trova la famosa miniera di Naica, e del Nuovo Leon. Complessivamente, i dati del 2004 davano tonnellate d'argento e di piombo.\nDa un secolo si \u00e8 affiancata l'estrazione del petrolio, soprattutto nel Golfo del Messico, con 168,728 milioni di tonnellate prodotte nel 2004.\nDegna di nota anche l'industria petrolifera, controllata dalla locale Pemex.\nTurismo.\nIl turismo \u00e8 una delle risorse principali del Messico. Il Governo centrale e i singoli Stati si affidano sempre di pi\u00f9 alle risorse economiche generate dal turismo nazionale ed internazionale, anche perch\u00e9 i giacimenti di petrolio si stanno esaurendo ed \u00e8 molto costoso perforare alla ricerca di giacimenti pi\u00f9 profondi. Stati giovani come Quintana Roo vivono quasi esclusivamente del turismo. La popolazione \u00e8 costituita da immigranti provenienti da tutto il Paese e da moltissimi stranieri. A Playa del Carmen (una delle localit\u00e0 pi\u00f9 turistiche del Messico moderno), vi \u00e8 la comunit\u00e0 pi\u00f9 numerosa di italiani residenti in Messico (esempio Hotel Barrio Latino, Hotel La Tortuga; Hotel Coco Rio, tra gli altri). Altri stati come la Baja California, Nayarit, Oaxaca, Yucat\u00e1n, e Campeche studiano il modello di Quintana Roo e si aprono al turismo.\nAmbiente.\nIl Messico \u00e8 uno dei 17 paesi megadiversi del mondo. Con circa specie differenti, il Messico \u00e8 la patria di 10-12% della biodiversit\u00e0 globale. \u00c8 capofila nella biodiversit\u00e0 dei rettili con 707 specie conosciute, al secondo posto con 438 specie di mammiferi, quarto con 290 specie di anfibi, e sempre quarto per la propria flora, con specie diverse. Il Messico \u00e8 anche considerato il secondo Paese al mondo per gli ecosistemi e il quarto per specie totali. Circa sono le specie protette dalla legislazione messicana. Il governo messicano cre\u00f2 il Sistema Nazionale di Informazione sulla Biodiversit\u00e0, incaricato di studiare e promuovere l'utilizzo sostanziale degli ecosistemi. In Messico sono considerati \"Aree Naturali Protette\". Sono inclusi 34 riserve della biosfera (ecosistemi inalterati), 64 parchi nazionali, 4 monumenti naturali, 26 aree per proteggere la flora e la fauna, 4 zone di protezione naturale e 17 santuari (zone con una ricca diversit\u00e0 delle specie).\nNarcotraffico.\nNel 2006 in Messico c'erano quattro cartelli che controllavano praticamente oltre met\u00e0 del territorio messicano, con la complicit\u00e0 delle istituzioni, attraverso un accordo tacito denominato \"pax mafiosa\". Contro il traffico di droga il presidente Felipe Calder\u00f3n ha lanciato una vasta azione di lotta, che dal 2006 al 2012 ha causato morti negli scontri tra cartelli della droga, narcotrafficanti e forze di sicurezza (polizia municipale, statale, federale ed esercito).\nIl narcotraffico ha fatto diventare il paese uno dei pi\u00f9 violenti al mondo, nonch\u00e9 il pi\u00f9 pericoloso per i giornalisti. I cartelli della droga messicani, che hanno interessi finanziari in decine di paesi, si disputano il controllo del territorio con omicidi \"ordinari\" ed eccellenti (direttori ed ex direttori di polizia o carceri, magistrati, politici, semplici poliziotti).\nProprio nelle regioni vicino alla frontiera con gli Stati Uniti infuria lo scontro tra due cartelli un tempo alleati: gli omicidi raggiungono il tasso pi\u00f9 elevato del mondo a Ciudad Ju\u00e1rez (Stato di Chihuahua) che, come gli altri Stati messicani del nord, rappresenta una delle aree dove la criminalit\u00e0 organizzata \u00e8 particolarmente attiva nel gestire il traffico di cocaina verso gli Stati Uniti, primo consumatore mondiale.\nTra le organizzazioni pi\u00f9 sanguinarie spiccano i Los Zetas, formati da un nucleo di disertori delle forze speciali messicane. I proventi del narcotraffico hanno portato a una forte corruzione della polizia (soprattutto locale) e dei dirigenti politici, contro cui il Governo messicano lotta con epurazioni e bonifiche. Le carceri non sfuggono a una grave corruzione e talvolta sono di fatto autogestite da detenuti, che vi perpetrano quasi regolarmente massacri ed esecuzioni.\nJean-Fran\u00e7ois Boyer riporta come nel Messico di Carlos Salinas de Gortari \u00able privatizzazioni del periodo 1989-1995 [...] abbiano permesso ai narcos, con la complicit\u00e0 dello stato e dei narcopolitici, di diventare una potenza economica legale\u00bb.\nCultura.\nArte.\nPittura e scultura.\nNel campo artistico il Messico ha avuto pittori ma anche muralisti. Agli inizi del XX secolo si afferma il muralismo messicano con i cosiddetti \"Tre Grandi\": Diego Rivera, Jos\u00e9 Clemente Orozco e David Alfaro Siqueiros. Pittrice celebre, conosciuta in tutto il mondo e grande icona della moda fu Frida Kahlo, moglie di Diego Rivera e esponente del cosiddetto realismo magico. Pittrice del surrealismo fu invece Remedios Varo. Un altro famoso pittore messicano fu Ra\u00fal Anguiano. Altro famoso muralista messicano fu il Dr. Atl. E ancora pittore, che allo stesso tempo fu anche scultore, \u00e8 Francisco Eppens Helguera, ricordato come l'ideatore della bandiera del Messico. Tra i pi\u00f9 grandi paesaggisti messicani ricordiamo Jos\u00e9 Mar\u00eda Velasco. Sempre nel campo della pittura possiamo ricordare anche Rufino Tamayo che era anche un bravissimo incisore musicale. Altra pittrice nota, ma anche poetessa, fu Carmen Mondrag\u00f3n che allo stesso tempo fu un'affermata modella: il suo nome \u00e8 rimasto legato alle famose foto di nudo, estremamente audaci per l'epoca, scattate dal fotografo Edward Weston.\nArchitettura.\nNel campo dell'architettura ricordiamo la figura di Mario Pani, nato da famiglia di italo-messicani, \u00e8 uno dei maggiori rappresentanti del funzionalismo, del Movimento Moderno e del cosiddetto \"Miracolo messicano\", durante il xx secolo. Da ricordare anche la figura di Teodoro Gonz\u00e1lez de Le\u00f3n, autore dell'Auditorio Nacional.\n\u00c8 da ricordare inoltre la figura di Luis Barrag\u00e1n, tra i pi\u00f9 importanti architetti messicani del XX secolo e di Antonio Rivas Mercado, a cui fu affidata la direzione del progetto per la Colonna dell'indipendenza.\nPatrimoni dell'umanit\u00e0.\nIl Messico pu\u00f2 vantare ben 35 siti iscritti nella Lista dei patrimoni dell'umanit\u00e0 dell'UNESCO.\nMusica.\nUn tipico genere musicale messicano \u00e8 il Ranchera: tra gli esponenti pi\u00f9 autorevoli della musica messicana del xx secolo ricordiamo Vicente Fern\u00e1ndez, \"El Rey de la Cancion Ranchera\", Jos\u00e9 Alfredo Jim\u00e9nez (1926-1973) e Chavela Vargas, autori di spicco della musica ranchera. Nel XIX secolo spicca il compositore Juventino Rosas. Importante esponente dell'operistica messicana del XIX secolo fu \u00c1ngela Peralta. Nel XX secolo si afferma la musica popolare con Mar\u00eda Grever.\nImportante interprete di canzoni e bolero fu Agust\u00edn Lara. Tra le cantanti di genere pop e rock spicca Julieta Venegas; per il pop latino e dance ricordiamo Paulina Rubio, con canzoni di successo internazionale come Y yo sigo aqu\u00ed (2001).\nCinema.\nAnche nella cinematografia il Messico, in particolare nel XX secolo, si afferm\u00f2 in campo internazionale. Tra il 1936 e il 1959, si assiste alla cosiddetta \"\u00c9poca de Oro del cine mexicano\", con autori come Pedro Infante (1917-1957), che fu anche cantante e vera icona del cinema messicano del XX secolo. Icona in campo femminile dell ' \u00c9poca de Oro fu anche Mar\u00eda F\u00e9lix. E ancora Dolores del R\u00edo, attrice del cinema hollywoodiano. Da ricordare anche l'attore Cantinflas (1911-1993), che ricevette il Golden Globe per una parte nel film Il giro del mondo in 80 giorni, del 1956. Attore e sceneggiatore noto fu anche Roberto G\u00f3mez Bola\u00f1os. Altra importante protagonista del cinema messicano fu l'attrice Katy Jurado (1924-2002), il cui nome \u00e8 oggi iscritto tra le Celebrit\u00e0 della Hollywood Walk of Fame.\nProduzione letteraria.\nNel 1600, il \"Siglo de oro\" della letteratura in lingua spagnola, si distinse la figura della religiosa e poetessa Juana In\u00e9s de la Cruz, della scuola gongoriana.\nLa letteratura messicana si afferma in particolare nel XX secolo con Ram\u00f3n L\u00f3pez Velarde, considerato spesso poeta nazionale, ma soprattutto con gli scrittori Carlos Fuentes, Alfonso Reyes, Octavio Paz, Premio Nobel per la Letteratura nel 1990 e Juan Rulfo, tra i maggiori nel panorama letterario del Novecento. Tra gli altri importanti poeti messicani affermatisi nel XX secolo ricordiamo Jos\u00e9 Emilio Pacheco.\nTra le scrittrici va ricordata Nellie Campobello, narratrice della Rivoluzione messicana. \nScienza.\nAnche in campo scientifico il Messico si \u00e8 affermato con personalit\u00e0 di spicco, in particolare durante il XX secolo: tra questi ricordiamo l'astronomo Guillermo Haro(1913-1988), che fece numerose e importanti scoperte concernenti le nebulose planetarie riguardanti il nucleo galattico, e contribu\u00ec, ancora in ambito astronomico, alla scoperta dei cosiddetti Oggetti di Herbig-Haro.\nGastronomia.\nL'importanza, a livello mondiale, della cucina messicana, spesso intensa e ricca di spezie, \u00e8 stata confermata nel 2010 quando la cucina messicana \u00e8 entrata a far parte del Patrimonio dell'umanit\u00e0 dell'UNESCO.\nSport.\nCalcio.\nLo sport pi\u00f9 popolare in Messico \u00e8 il calcio. La Primera Divisi\u00f3n de M\u00e9xico \u00e8 la massima serie del campionato di calcio messicano e la nazionale di calcio ha partecipato ben 16 volte al campionato mondiale. La Nazionale messicana \u00e8 stata, inoltre, dieci volte Campione nella CONCACAF Gold Cup, e l'attuale capocannoniere \u00e8 Javier Hern\u00e1ndez, con ben 50 reti. Ma uno dei pi\u00f9 noti calciatori messicani \u00e8 Hugo S\u00e1nchez. E ancora, fra gli altri, ricordiamo Cuauht\u00e9moc Blanco. La Primera Divisi\u00f3n de M\u00e9xico ha i tornei di \"Apertura\" e \"Clausura\".\nPugilato.\nI messicani vantano anche una buona tradizione nel pugilato: specialmente a livello professionale, negli anni la nazione messicana ha regalato a questo sport molti grandi campioni mondiali: tra i pi\u00f9 famosi ricordiamo Julio C\u00e9sar Ch\u00e1vez, campione del mondo in tre distinte categorie: superpiuma, leggeri e superleggeri.\nAtletica.\nPer quanto concerne l'atletica leggera ricordiamo, fra gli altri, Ana Guevara, medaglia d'oro nei 400 metri piani ai Mondiali di Parigi 2003.\nGiochi olimpici.\nIl primo oro olimpico per il Messico fu vinto nell'equitazione da Humberto Mariles, ai Giochi olimpici di Londra 1948. Fu vinta invece a Parigi 1900, la prima medaglia olimpica per il Messico: fu la medaglia di bronzo nel torneo di polo vinta da Eustaquio de Escand\u00f3n, Manuel de Escand\u00f3n, Pablo de Escand\u00f3n e Guillermo Hayden Wright. La prima atleta donna a vincere un oro olimpico per il Messico fu invece Soraya Jim\u00e9nez, nel sollevamento pesi, ai Giochi olimpici di Sydney 2000..\nAltri sport.\nDi grande importanza nel paese riscuote la cosiddetta lucha libre, forma di wrestling tipico messicano, dove la particolarit\u00e0 sta nel vedere atleti combattere indossando principalmente una maschera che li rende misteriosi e irriconoscibili. Importanti eventi si svolgono nel centro di Citt\u00e0 del Messico nella \"Arena Ciudad de Mexico\". Altri sport seguiti vanno dal basket al baseball, anch'esso uno degli sport pi\u00f9 diffusi in Messico, mentre il campionato di baseball, denominato Liga Mexicana de B\u00e9isbol, viene giocato da marzo ad agosto. La nazionale messicana di baseball partecipa regolarmente ai campionati mondiali ottenendo buoni risultati. Nel 2006 la nazionale \u00e8 stata invitata al World Baseball classic, il mondiale organizzato dalla Major League Baseball piazzandosi nella seconda fase eliminatoria.\nDi grande tradizione sono anche la charreria, la palla basca, il rodeo e soprattutto la tauromachia: infatti la Plaza de toros Monumental di Citt\u00e0 del Messico \u00e8 la pi\u00f9 grande al mondo."}
{"id": "2315075", "revid": "767487", "url": "https://it.wikipedia.org/wiki?curid=2315075", "title": "Mandaon", "text": "Mandaon \u00e8 una municipalit\u00e0 di Quarta classe delle Filippine, situata nella Provincia di Masbate, nella Regione di Bicol.\nMandaon \u00e8 formata da 26 baranggay:"}
{"id": "2315077", "revid": "287204", "url": "https://it.wikipedia.org/wiki?curid=2315077", "title": "Trittico dell'Annunciazione (Lorenzo Monaco)", "text": "Il Trittico dell'Annunciazione \u00e8 un dipinto di Lorenzo Monaco conservato nella Galleria dell'Accademia e proveniente dal Chiesa di San Procolo a Firenze. Si tratta di una tempera su tavola (130\u00d7230\u00a0cm), dipinta secondo lo stile gotico internazionale. \u00c8 attribuita al 1410-1415. La tavola \u00e8 correlata da quattro pannelli laterali di santi: \"Santa Caterina d'Alessandria, Sant'Antonio Abate, San Procolo\" e \"San Francesco d'Assisi\".\nStoria.\nIl trittico venne commissionato per la chiesa di San Procolo di Firenze, dove Vasari la vide scambiandola per opera di Giotto. Crowe e Cavalcaselle furono i primi, nel 1864, a restituirla a Lorenzo Monaco, seguiti da Milanesi (1878), Sir\u00e9n (1905), Venturi (1911), Van Marle (1924), Toesca (1929), Golzio (1931), Procacci (1936), Berenson (1936), Pudelko (1938), Bellosi (1965), Boskovits (1975), Eisenberg (1989).\nLa datazione oscilla dal 1406 circa (proposto da Pudelko nel 1938), e il 1418 circa (Eisenberg 1989), con una netta prevalenza dell'ipotesi pi\u00f9 tarda.\nNon \u00e8 chiaro quale fosse la struttura originaria del trittico, che doveva avere una predella (oggi ha solo una scritta) e forse cuspidi diversi. Sir\u00e9n propose come predella la \"Nativit\u00e0\" della collezione Kaufman di Berlino, l'\"Adorazione dei Magi\" e la \"Visitazione\" della collezione Parry di Hignam Court e la \"Fuga in Egitto\" del Lindenau Museum di Altenburg. nei dischi dorati delle cuspidi potevano trovarsi due teste di profeti che furono poi sostituiti da due angeli, a loro volta rimossi in epoca moderna. Secondo Eisenberg (1956) il perduto profeta dello scomparto destro potrebbe essere l\"'Isaia\" gi\u00e0 nel 1843 nella collezione de Montor a Parigi con attribuzione a Cimabue; riapparso recentemente nel mercato antiquario, venne attribuito ad Antonio Veneziano da Schmarsow (1898) e a Lorenzo Monaco da Sir\u00e9n.\nDescrizione e stile.\nIl dipinto, a fondo oro, \u00e8 composto da due pannelli cuspidati, uniti nella parte centrale e in basso senza soluzione di continuit\u00e0. A sinistra sta planando l'Angelo, con le braccia incrociate sul petto, la fiammella dell'ispirazione divina sulla testa e i piedi mollemente distesi tra le nuvole, di colori cangianti tra raggi dorati di luce, che assorbono la sua caduta.\nA destra si trova Maria, seduta su un trono rialzato di un gradino e reso invisibile da un sontuoso drappo dorato, che avvolge sinuosamente la spalliera e le due gugliette sui braccioli. Anche il corpo della Vergine \u00e8, tranne una mano e la testa, completamente nascosto dal mantello azzurro, nonostante la luce e il panneggio definiscano la posizione asimmetrica delle due ginocchia, sotto le quali non si vedono le gambe o dei piedi, tranne una minuscola punta di scarpa sinistra. Maria ha una posizione ritrosa, che ricorda la pittura senese del secolo precedente (ad esempio l'\"Annunciazione tra i santi Ansano e Margherita\" di Simone Martini), anche se qui il suo volto \u00e8 pi\u00f9 sereno e meno aristocratico, ma pur sempre dolcissimo. Dietro la Vergine si trova un accenno di casa con una mensola ed un portale ad arco aperto, che lascia intravedere la bifora traforata all'interno. Poco distante dal capo della Vergine vola la colomba dello Spirito Santo.\nTutta la scena \u00e8 dominata dai giochi lineari dei panneggi, che con ampie falcate ritmiche, disegnano dei raffinatissimi arabeschi tipici della svolta verso lo stile gotico internazionale di Lorenzo dopo il 1404, dettata probabilmente dall'influenza di Gherardo Starnina e Lorenzo Ghiberti. Nonostante ci\u00f2 il sentimento religioso resta il punto focale, che viene esaltato dalla compostezza delle figure e dalla raffinatissima tecnica pittorica, dove prevalgono tonalit\u00e0 chiare e cangianti, che creano un mistico distacco dalla realt\u00e0.\nI due pannelli laterali del trittico furono ritagliati al di sopra delle teste per \"ammodernare\" l'opera togliendo le cuspidi gotiche, che in seguito vennero rifatte ex novo secondo lo stile di quella centrale."}
{"id": "2315080", "revid": "121739732", "url": "https://it.wikipedia.org/wiki?curid=2315080", "title": "Incoronazione della Vergine (Lorenzo Monaco)", "text": "L'Incoronazione della Vergine \u00e8 un grande polittico a tempera e oro su tavola (506x447,5\u00a0cm) di Lorenzo Monaco, datato al 1414 e conservato agli Uffizi di Firenze.\nStoria.\nL'opera proviene dal monastero camaldolese di Santa Maria degli Angeli a Firenze ed \u00e8 firmata sulla cornice sopra la predella, con la data febbraio 1413, che nel calendario fiorentino, che iniziava a marzo, corrisponde al 1414.\nAntonio Billi cit\u00f2 l'opera agli inizi del Cinquecento e la descrisse come \"lavorata con grande ornamento\". Verso la fine del XVI secolo, per il mutare del gusto, la pala venne sostituita sull'altare da una grande tela di Alessandro Allori, oggi alla Galleria dell'Accademia. La pala di Lorenzo Monaco venne ritrovata nel XIX nell'abbazia camaldolese di San Pietro a Cerreto, in pessime condizioni per le infiltrazioni d'acqua che avevano rovinato gran parte della carpenteria originale. Nel 1872 si procedette a un restauro reintegrativo della cornice da parte del restauratore degli Uffizi Ettore Franchi.\nIl restauro del 1990 ha ripristinato la brillantezza dei colori, valorizzando, ad esempio, il costosissimo blu di lapislazzuli.\nDescrizione.\nL'opera \u00e8 composta innanzitutto da una maestosa cornice intagliata e dorata, vera e propria macchina scenica con tre cuspidi coperte da protiri su mensole piuttosto sporgenti, con un ricamo interno di archetti e racemi vegetali sugli archi. Al di sopra si trovano tre pannelli cuspidati, con la parte superiore della cornice perduta, recanti le pitture (da sinistra) dell'\"Angelo annunciante\", del \"Cristo benedicente tra cherubini\" e della \"Vergine annunciata\". Ai lati si trovano due pilastri con colonnine tortili sui bordi, dove si aprono alcuni lobi con figure di profeti dipinte. In basso si trova la predella con sei quadrilobi contenenti \"Storie di san Benedetto\", fondatore dei Benedettini di cui i Camaldolesi erano una congregazione, e \"di san Bernardo di Chiaravalle\".\nIl pannello centrale \u00e8 organizzato dalle cuspidi come un trittico ma senza soluzione di continuit\u00e0. Vi \u00e8 raffigurata la scena dell'Incoronazione, ambientata in paradiso (le fasce azzurre e stellate alludono ai sette cieli), alla presenza di un doppio stuolo di santi ai lati (disposti su tre file) e di un cospicuo numero di angeli sia dietro il ciborio che copre il trono di Ges\u00f9 e Maria, sia ai lati del trono, sia davanti, dove si trovano tre angeli spargi-incenso. Nel gruppo di santi a sinistra si riconoscono:\nNel gruppo di santi a destra si trovano:\nLa composizione \u00e8 molto affollata, ma sostanzialmente piatta, come nelle opere dei giotteschi, mentre pi\u00f9 originali sono le forme allungate delle figure, le cadenze falcate dei panneggi, l'uso di colori freddi e squillanti, con note cangianti, che ne fanno una delle opere pi\u00f9 rappresentative del tardo gotico fiorentino. Rispetto ad altre zone d'Italia, nei dipinti dei maestri fiorentini, mancano quasi del tutto i riferimenti al mondo cortese e in particolare in Lorenzo Monaco \u00e8 sempre centrale un profondo sentimento religioso (sottolineato dal persistente fondo oro).\nPredella.\nNella predella si trovano: \nLa presenza di san Bernardo ricorda i cistercensi e san Benedetto i benedettini, dei quali i camaldolesi erano una congregazione. Nella predella soprattutto Lorenzo pot\u00e9 dipingere figure intense e fantasiose, con ambientazioni pi\u00f9 originali, senza il fondo oro."}
{"id": "2315086", "revid": "830939", "url": "https://it.wikipedia.org/wiki?curid=2315086", "title": "Cronaca di Melrose", "text": "La Cronaca di Melrose \u00e8 una cronaca medievale tratta dal manoscritto cottoniano, \"Faustina B. IX\", conservato presso il British Museum di Londra. Nonostante sia anonima, la sua redazione \u00e8 stata ricondotta ai monaci dell'Abbazia di Melrose.\nLa cronaca, che interessa il periodo dall'anno 735 all'anno 1270, \u00e8 costituita da due frammenti separati. Il primo, che va dal 745 al 1140 circa (anno di fondazione dell'Abbazia di Melrose), si risolve in una raccolta di scritti della Cronaca anglosassone e di altre opere storiche sia di Simeone di Durham che di Ruggero di Hoveden. Il secondo, che inizia nel 1140 e termina con il 1270, contiene invece opere originali ed \u00e8 considerato dalla storiografia pi\u00f9 importante del primo frammento.\nLa cronaca sarebbe stata trafugata da Melrose probabilmente durante il periodo della Riforma."}
{"id": "2315094", "revid": "1371684", "url": "https://it.wikipedia.org/wiki?curid=2315094", "title": "Santi Cosma e Damiano", "text": ""}
{"id": "2315096", "revid": "287204", "url": "https://it.wikipedia.org/wiki?curid=2315096", "title": "Pertini (disambigua)", "text": ""}
{"id": "2315097", "revid": "1543377", "url": "https://it.wikipedia.org/wiki?curid=2315097", "title": "Next Level", "text": "Next Level \u00e8 il decimo studio album della cantautrice giapponese Ayumi Hamasaki, prodotto dalla Avex Trax e pubblicato il 25 marzo 2009. Oltre ad essere entrato al primo posto della classifica giapponese, proprio come \u00e8 avvenuto per gli album precedenti, \u00e8 anche risultato l'album pi\u00f9 venduto nel mondo durante la settimana di debutto.\nIl disco.\nDi quest'album sono state realizzate 4 versioni: una solo in formato CD, un'altra in formato CD+DVD, nonch\u00e9 un'edizione limitata composta, oltre che dal CD principale, da un secondo CD contenente le tracce del \"Premium Countdown Live 2008-2009\" che si \u00e8 tenuto a Tokyo la notte di Capodanno; infine, \u00e8 stata pubblicata una particolare versione in penna USB laccata in argento recante il marchio di Ayumi: al suo interno sono inserite le 14 tracce dell'album in formato MP3, nonch\u00e9 i rispettivi testi e sei video musicali in formato MP4, e tale versione rappresenta in assoluto uno dei primi casi al mondo.\nFra i brani contenuti nell'album, \"Green\" \u00e8 stato usato per promuovere la macchina fotografica Lumix FX37 della Panasonic, mentre l'omonima \"Next Level\" \u00e8 stata scelta per la Lumix FX40; \"Rule\", invece, \u00e8 stata scritta come singolo trainante per la colonna sonora del film \"Dragonball Evolution\"; \"Sparkle\", infine, ha accompagnato uno spot della Honda che pubblicizzava il modello \"Zest Spark\"."}
{"id": "2315099", "revid": "1305772", "url": "https://it.wikipedia.org/wiki?curid=2315099", "title": "Clorindo Testa", "text": "Ha realizzato opere caratteristiche dell'architettura argentina come la Biblioteca nazionale di Argentina o della Banca di Londra a Buenos Aires; per quest'ultimo lavoro, riconosciuto per il suo carattere plastico e innovativo, \u00e8 considerato tra i massimi esponenti del movimento brutalista in Sud America.\nBiografia.\nClorindo Testa nasce nel 1923 a Napoli figlio di Giovannandrea, medico, originario di Ceppaloni (BN) ed emigrato in Argentina nel 1911.\nAppassionato di navi, studi\u00f2 per un breve periodo di tempo ingegneria elettromeccanica, con l'intenzione di accedere alla Scuola di Ingegneria Navale dell'Universit\u00e0 di La Plata. Ma poi, quasi per caso, entra nella Scuola di Architettura presso l'Universit\u00e0 di Buenos Aires.\nNel 1948 si laurea nella nuova Scuola di Architettura e Pianificazione alla fine del periodo del Razionalismo architettonico. Ha lavorato come disegnatore con il team Austral formata da Ferrari Hardoy, Vivanco e Antonio Bonet, che ha sviluppato il Piano di vigilanza citt\u00e0 di Buenos Aires. Ha frequentato Ernesto Nathan Rogers.\nNel 1948 Testa viaggi\u00f2 per tutta l'Europa allo scopo di consolidare la sua formazione intellettuale e professionale, influenzato dall'esempio di Le Corbusier.\nNel 1996 \u00e8 professore straordinario presso l'Universit\u00e0 di Buenos Aires.\nAutore di numerosi progetti (condivisi prevalentemente con Antonio Rossi, Francisco Bullrich, Julio Lacarra, Juan Fontana) intesi come momento di sintesi di tematiche diverse (storia, figurativit\u00e0, impiantistica, struttura, etc.).\nArchitettura.\nPer Testa :\n\"la citt\u00e0 non e un semplice ammasso di costruzioni ed elementi urbani funzionali ed esteticamente piacevoli, ma e essenzialmente uno spazio etico in cui ogni elemento evidenzia una stretta corrispondenza con le finalit\u00e0 che ne hanno determinato la realizzazione.\"\n\"Attraverso i filtri dell'ironia e le ragioni della costruzione si compie il viaggio architettonico di Clorindo Testa che ha saputo cogliere suoni, colori, fermenti della citt\u00e0 trasmettendoceli non come un deposito di ricordi, ma come un patrimonio di esperienze lontane dai luoghi comuni della storia e della nostalgia. I progetti della banca di Londra del 1959, della Biblioteca Nazionale del 1962, del Centro della Recoleta del 1982, sono solo alcune delle opere realizzate a Buenos Aires. Presenze della citt\u00e0 contemporanea evocano luoghi e mondi primordiali, fantasmi amerindi, ma si interrogano anche sulle figure del comporre, sui fondamenti della disciplina, sulle relazioni che intercorrono fra lo spazio urbano e le forme dell'architettura, fra la costruzione di un dispositivo architettonico e la natura della citt\u00e0.\"\n\"Clorindo Testa \u00e8 artista guidato da un personalissimo approccio figurativo ai temi dell'architettura e della citt\u00e0. Dai progetti per la grande Buenos Aires alle piccole case di vacanza sulle spiagge atlantiche, le architetture animate di Clorindo Testa rimandano a forme organiche primordiali e di fantasia, multiformi e coloratissime. Come se l'energia che pervade gli straordinari e imprevedibili spazi che ne derivano fosse attinta dalle pi\u00f9 profonde e recondite origini della vita e della terra. Le figure dell'immaginario dell'architetto argentino prendono forma nell'architettura, nella pittura, nella scultura, narrando o evocando storie nel labirinto della citt\u00e0 contemporanea.\"\nLa Facolt\u00e0 di Architettura \"Valle Giulia\", Universit\u00e0 di Roma La Sapienza, il 3 marzo 2003 ha conferito la laurea honoris causa in Architettura a Clorindo Testa.\nPittura.\nCome pittore partecipa alla Biennale di Buenos Aires, e alle mostre personali di Punta del Este, Bruxelles, C\u00f3rdoba, Madrid, Lima, Varsavia, Helsinki, Berlino, Londra, Parigi, Caracas, Citt\u00e0 del Messico, Rio de Janeiro, Tokio, Dublino, Zagabria.\n\u00c8 Accademico Nazionale dell'Accademia di Buenos Aires dal 1993.\nLe sue opere pittoriche sono apparati testuali che esprimono una creativit\u00e0 basata sulla ripetizione, sul rito e sul disegno. La serie dei quadri riferiti all'eruzione del Vesuvio, o gli innumerevoli autoritratti \"estoi vivo\", \"estoi morto\", \"estoi despierto\", ecc. sono il risultato di una ricerca figurativa che va oltre la strumentalit\u00e0 del mezzo, e cos\u00ec come per il disegno d'architettura, esso diventa visione d'insieme."}
{"id": "2315102", "revid": "322321", "url": "https://it.wikipedia.org/wiki?curid=2315102", "title": "Santi Cosma e Damiano (Italia)", "text": "Santi Cosma e Damiano (\"Sanc\u00f2s\u00ebmo\" in dialetto sancosimese) \u00e8 un comune italiano di abitanti della provincia di Latina nel Lazio, dal 2002 medaglia d'oro al valore civile. Il nome deriva dai due santi patroni Cosma e Damiano.\nGeografia fisica.\nTerritorio.\nIl Comune fa parte della Comunit\u00e0 Montana Zona XVII dei Monti Aurunci; \u00e8 collocato in parte su una delle pendici collinari dei monti e in parte nella pianura del Garigliano, nella zona Sud -Est della Provincia di Latina; confina ad Est con la Provincia di Frosinone ed \u00e8 separato da Minturno dal fiume Ausente e dalla Campania dal fiume Garigliano.\nOrigini del nome.\nIl toponimo deriva dal nome dei due Santi Cosma e Damiano, fratelli e medici, decapitati nei pressi di Antiochia sotto l'impero di Diocleziano. La tradizione popolare vuole che i due Santi siano transitati per queste terre nel loro viaggio verso Roma e che abbiano sostato in una grotta presso la quale fu costruita una cappella in loro onore, divenuta nei secoli l'attuale chiesa patronale.\nL'abitato del nucleo storico era chiamato in passato Casali di Santi Cosma e Damiano, o pi\u00f9 spesso semplicemente i Casali, nome che contrassegnava piccoli nuclei rurali. Nei documenti storici, spesso al posto di Cosma ricorre la dizione Cosmo o Cosimo.\nStoria.\nLe prime notizie storiche su Santi Cosma e Damiano vengono dal \"Codex diplomaticus cajetanus\", in particolare da una stipula dell'anno 830 dove viene citato un certo \"Negrutius filius de Gentile de Casale\", e dal testamento del 954 di Docibile II duca di Gaeta dove \u00e8 menzionata una \"vinea de Casale\" presso la terra \"posita in Ventosa\" e la \"terram ... Santum Cosmate\".\nI Casali di Santi Cosma e Damiano crescono come villaggio autonomo adiacente alle fortificazioni del Castrum Forte, punto di vedetta a guardia della foce del Garigliano dal X secolo; come conseguenza di ci\u00f2, oggi i centri storici dei due comuni Santi Cosma e Damiano e Castelforte formano un unico agglomerato urbano. Gli insediamenti si iniziarono a sviluppare sulle cime delle colline e soltanto dopo la Seconda guerra mondiale nella valle del Garigliano sottostante.\nEsistono in tutto il territorio di Santi Cosma e Damiano una grande quantit\u00e0 di vestigia antiche, ma non si hanno molti dati storici esatti sui primi insediamenti nel territorio. \u00c8 noto che le sorgenti termali del Veseris, oggi Suio, frazione di Castelforte, erano gi\u00e0 conosciute ed utilizzate nell'antichit\u00e0 preromana. \u00c8 nota anche la presenza di ville rurali romane e di porticcioli e scafe sul fiume.\nL'antico popolo che abitava la valle dal Monte Circeo al Monte Massico era il popolo degli Ausoni, detti anche Aurunci. Alcuni storici considerano il territorio di Santi Cosma e Damiano in epoca preromana appartenente alla citt\u00e0 di Vescia; indicano poi come campo della battaglia del Veseris, episodio chiave della Guerra Latina, la zona tra le attuali contrade di San Lorenzo e Taverna Cinquanta. Tale battaglia vide opposti i Romani e la lega degli Aurunci nel IV secolo a.C. ed \u00e8 descritta da Tito Livio negli Annales.\nCicerone transit\u00f2 su queste terre e diede notizia del \"pons tiretius\" che assieme ad altri permetteva di varcare il Garigliano. Tale ponte fu distrutto dai Goti e nel medioevo fu sostituito da un porto; ricostruito in legno in periodo aragonese, nel 1636 fu sostituito da una scafa.\nDevastazioni barbariche le sub\u00ec anche il casale Ceracoli, uno dei pi\u00f9 antichi sul territorio comunale: si ha notizia della sua distruzione ad opera degli Ungari nel 937. Lo stesso casale fu distrutto dai Turchi nel 1552.\nIl territorio nel Medioevo \u00e8 appartenuto anche alla Terra di San Benedetto, cio\u00e8 era sotto l'influenza dell'abbazia di Montecassino. Le origini degli insediamenti sull'altura sono da mettere in relazione al questo centro politico-culturale: prima dell'anno 830, i benedettini realizzano una \"cella\", piccolo monastero agricolo, a Ventosa.\nTra l'881 ed il 915, i Saraceni si erano stabiliti nella pianura del Garigliano sulla riva destra con un campo trincerato. Nella localit\u00e0 tuttora chiamata Vattaglia (voce dialettale di battaglia), si ebbe nell'agosto 915 la dura battaglia tra i Saraceni e le truppe della lega cristiana guidata dal papa Giovanni X alla quale avevano aderito Niccol\u00f2 Picingli, i fratelli Landolfo I ed Atenolfo II di Benevento, Guaimario II di Salerno, Gregorio IV di Napoli e suo figlio Giovanni II, Giovanni I di Gaeta e suo figlio Docibile I e l'imperatore Costantino IX Monomaco tramite lo stratega Niccol\u00f2 Picingli. Oltre alla localit\u00e0 Vattaglia, Saracinisco e Vellota, sussistono cognomi e diverse voci dialettali che, ancora oggi dopo un millennio, ricordano l'occupazione saracena del territorio.\nDopo la battaglia il territorio entr\u00f2 a far parte del Ducato di Gaeta. Nel 1023 venne fondata la Contea di Suio di propriet\u00e0 del conte Ugo. Nel 1078, a seguito di successive donazioni parziali, la contea fu acquisita da Montecassino. Nei secoli successivi Montecassino e Gaeta persero l'autonomia, il territorio entr\u00f2 nell'orbita normanna nel 1140 e segu\u00ec nei secoli le vicende del nuovo regno.\nSolo dopo diversi secoli si verificarono eventi storici significativi che coinvolsero direttamente la popolazione locale, eventi che ancora oggi vivono nei racconti popolari. Dopo la proclamazione della Repubblica Romana (15 febbraio 1798) le truppe napoleoniche del generale Rey occuparono Napoli e vi proclamarono la Repubblica Napoletana (1799): la popolazione della Terra di Lavoro, fedele al re borbonico e alla Chiesa, insorse contro quelli che riteneva invasori. \"I Casali\" si schierarono con due compagnie di volontari nelle truppe a massa comandate dall'itrano Michele Pezza, detto Fra' Diavolo. Tra le azioni di disturbo attuate da queste truppe contadine vi fu la distruzione di un ponte provvisorio che le truppe napoleoniche avevano costruito strategicamente sul Garigliano nei pressi di Santi Cosma e Damiano. Castelforte, assediata per ritorsione dalle truppe franco-polacche del generale Dombrowski, fu espugnata nel giorno di Pasqua del 1799. A questi scontri partecip\u00f2 anche la popolazione di Santi Cosma e Damiano e di Ventosa. Si racconta che a Ventosa la popolazione per difendersi dall'avanzare delle truppe si difese a colpi di pietre. Ai caduti negli scontri vanno aggiunti i vecchi e i bambini inermi uccisi all'interno delle loro case; il parroco fu giustiziato venendo gettato dal campanile e le storiche statue lignee dei santi nella chiesa patronale furono sfregiate.\nSanti Cosma e Damiano doveva ancora tragicamente trovare un posto nella storia nel 1943-44, durante la risalita delle truppe alleate verso Roma. Trovandosi sulla Linea Gustav, per oltre nove mesi il territorio fu sottoposto a bombardamenti che cancellarono gran parte dell'abitato. Gli abitanti furono sottoposti a vessazioni dagli occupanti tedeschi e poi sfollati; i pochi rimasti furono tormentati dal passaggio delle truppe marocchine. Il Comune di Santi Cosma e Damiano \u00e8 stato insignito dal Presidente della Repubblica della Medaglia d'Oro al Valor Civile perch\u00e9 centinaia di sancosmesi morirono sotto i bombardamenti alleati o per le mine tedesche, per gli stenti e, a combattimenti conclusi, per gli scoppi di residuati bellici.\nLa storia di Santi Cosma e Damiano e quella di Castelforte sono necessariamente legate, ma tra la gente dei due comuni, soprattutto in passato, c'\u00e8 stato un complesso rapporto di fratellanza e ostilit\u00e0 legata a questioni territoriali. Documenti storici del 1623 affermano l'indipendenza dei Casali dalla confinante universit\u00e0 di Castelforte, attestando che gi\u00e0 a quell'epoca esistevano contenziosi territoriali tra le due localit\u00e0.\nSociet\u00e0.\nLingue e dialetti.\nIl dialetto sancosimese rientra tra quelli \"classici\" dei Monti Aurunci, ovvero di quella parte del Lazio meridionale compresa nell'antico Regno di Napoli (la \"Terra di Lavoro\"), passata poi al Lazio nel 1927. La parlata sancosimese, perci\u00f2, va collocata tra i dialetti laziali meridionali, ma \u00e8 profondamente diversa da quella dei comuni vicini, soprattutto quelli della zona costiera. Gli studiosi considerano i dialetti di questa zona profondamente influenzata dai vicini dialetti mediani, in particolare il laziale centro-settentrionale e l'abruzzese Infatti in esso vi sono molti termini simili e/o uguali ai dialetti campani, soprattutto nel lessico, ma vi sono altri (circa il 30 per cento) che invece rimandano ai dialetti abruzzesi e laziali centro-settentrionali a vocali \"piene\". La posizione del comune, che si trovava all'interno del Regno di Napoli ma poco distante dal confine con lo Stato Pontificio, ha probabilmente favorito questa mescolanza linguistica (tenendo per\u00f2 sempre conto che il dialetto ha una base campana).\nTradizioni e folclore.\nIl costume tradizionale, oramai non pi\u00f9 in uso se non in occasione di manifestazioni folcloristiche, \u00e8 simile agli abiti tradizionali del resto della regione. Il costume femminile \u00e8 caratterizzato da una bianca tovaglia contornata di merletti sul capo, una camicia, anch'essa bianca, pieghettata nelle maniche e completata da un fazzoletto triangolare al collo, un corpetto nero che sostiene il seno, una gonna nera, un grembiule bianco e \"gli\u00f3 pagno\", cio\u00e8 un panno rosso ripiegato a quadrato e che viene posto sui reni. Quello maschile, invece, \u00e8 composto da dei pantaloni neri fino alle ginocchia completati da calze bianche, calzari di cuoio e una camicia bianca e marsina nera.\nCultura.\nCucina.\nLa cucina tradizionale sancosemese predilige sapori particolarmente intensi, ma semplici, come vuole l'origine contadina: tradizionalmente pane, pasta, salumi, formaggi, dolci e vino venivano prodotti in ogni casa dalle singole famiglie, quindi con una scelta accurata degli ingredienti.\nLa laina \u00e8 il primo esempio: \u00e8 un impasto di farina di grano duro, acqua e sale, tradizionalmente senza tuorlo d'uova. L'impasto viene allargato a mo' di cerchio per ottenere una sfoglia che viene avvolta e poi tagliata avendo come risultato una sorta di fettuccine larghe e spesse, da condire con sugo ai legumi o con rag\u00f9. \"Laine e cici\" (ceci) e \"Laina e fasuri\" (fagioli) sono gli accostamenti pi\u00f9 tradizionali. Il pane e la focaccia bianca, detta pizza, nella zona sono molto ricercati nella preparazione: utilizzando rigorosamente lievito naturale e forno a legna, sono soffici, compatti, non sciapi e mai friabili; sono la pietanza base contadina, fatti in modo da potersi sposare bene con i pi\u00f9 svariati companatici.\nIl 14-15 agosto si tiene la sagra della Fresa in frazione Grunuovo. La fresa \u00e8 diversa dalla frisella per dimensione e impasto (lo stesso del pane locale), ma si prepara allo stesso modo. \u00c8 un piatto unico veloce e vario, da preparare con a scelta pomodori, mozzarella di bufala, origano e quant'altro il gusto suggerisca.\nCi sono poi dei piatti legati alle festivit\u00e0: pastiera di riso, anzich\u00e9 di grano come viene preparata nelle localit\u00e0 limitrofe, \u00e8 legata alla Pasqua; piccelatiegli, anche detti susci, preparati con farina, acqua, sale e spezie, poi arrotolati e fritti in abbondante olio, sono tipici del periodo natalizio; c'\u00e8 chi usa accompagnarli con del vino di uva fragola. Sempre natalizie sono le frittelle con baccal\u00e0 o verdure dette crespelle. Pietanze fondamentali sono direttamente i prodotti della terra, come il melone la cui sagra si svolge in estate ai Cerri.\nGeografia antropica.\nCentro Originario.\nIl centro, \"storico\" come da PTPR e non dal PUC, Santi Cosma e Damiano e Ventosa \u00e8 costituito dagli antichi rioni: Boccasacchi, Ciorni, Cesaroni, Cupa, Cuparella, Ciaia, Sellitti, che insieme al borgo di Ventosa, formavano i Casali.\nI Casali erano caseggiati gentilizi edificati dalle famiglie benestanti.\nIl Comune \u00e8 composto anche da cinque frazioni: Cerri Aprano, Grunuovo, San Lorenzo, Pilone e Ventosa. Inoltre \u00e8 suddiviso ulteriormente in numerosi agglomerati urbani: Campanili, Campomaggiore, Ceracoli, Cerri Aprano, Cisterna, Ferrara, Fontanelle, Grunuovo, Pantaniello, Parchetto, Perusi, Pilone, San Lorenzo, San Luca, Santi Cosma e Damiano, Stradone, Torraccio, Vattaglia, Ventosa, Veterinella, Vigne, Volpara.\nEconomia.\nDi seguito la tabella storica elaborata dall'Istat a tema Unit\u00e0 locali, intesa come numero di imprese attive, ed addetti, intesi come numero addetti delle unit\u00e0 locali delle imprese attive (valori medi annui).\nNel 2015 le 417 imprese operanti nel territorio comunale, che rappresentavano l'1,06% del totale provinciale (39.304 imprese attive), hanno occupato 944 addetti, lo 0,77% del dato provinciale (122.198 addetti); in media, ogni impresa nel 2015 ha occupato due persone (2,26)."}
{"id": "2315104", "revid": "6923", "url": "https://it.wikipedia.org/wiki?curid=2315104", "title": "William Feilding, I conte di Denbigh", "text": "Biografia.\nEra figlio di Basil Feilding, di Newnham Paddox nel Warwickshire, (High Sheriff del Warwickshire nel 1612), e di sua moglie Elizabeth Aston, figlia di Sir Walter Aston.. Frequent\u00f2 il Queen's College di Cambridge.\nFu creato barone e visconte Feilding nel 1620. Due anni dopo fu nominato Masters of the Great Wardrobe e Custos Rotulorum di Warwickshire. Venne nominato conte di Denbigh il 14 settembre 1622.\nDopo aver accompagnato Carlo, principe di Galles, in Spagna dove doveva conoscere la futura sposa, il conte partecip\u00f2 a sfortunate spedizioni militari, quella contro Cadice e quella contro La Rochelle.\nMatrimonio.\nNel 1606 spos\u00f2 Susan Villiers (1589-1652), figlia di Sir George Villiers e sorella di George Villiers, primo duca di Buckingham, uno dei favoriti di re Giacomo I d'Inghilterra. Ebbero cinque figli:\nMorte.\nAllo scoppiare della guerra civile inglese si schier\u00f2 dalla parte dei realisti e combatt\u00e9 al servizio del principe Rupert del Reno, nipote di re Carlo I. Partecip\u00f2 alla battaglia di Edgehill; nel 1643, combattendo per il re, mor\u00ec sul campo di battaglia."}
{"id": "2315105", "revid": "63727", "url": "https://it.wikipedia.org/wiki?curid=2315105", "title": "Benz 16/40 PS", "text": "La Benz 16/40 PS era un'autovettura di lusso prodotta dal 1912 al 1914 dalla Casa automobilistica tedesca Benz &amp; Cie.\nStoria e caratteristiche.\nLa 16/40 PS venne introdotta in sostituzione del modello 20/35 PS. Questa vettura prodotta in varie configurazioni di carrozzeria montava un quadricilindrico biblocco da 4 litri in grado di erogare 40 CV di potenza massima a 1700 giri/min.\nSolo per il primo anno di produzione, la \"16/40 PS\" venne affiancata dalla 16/35 PS, leggermente meno potente. In ogni caso, anche la versione leggermente meno impegnativa era pur sempre un'auto per pochi, basti pensare che il solo autotelaio arrivava a costare ben 12.500 marchi per entrambi i modelli.\nQueste erano le caratteristiche tecniche della \"16/40 PS\":\nVale la pena ricordare che il modello \"16/35 PS\" era accreditato di una potenza massima pari a 35 CV a 1600 giri/min.\nLa \"16/40 PS\" venne sostituita nel 1914 dal modello 18/45 PS, di cilindrata sensibilmente superiore (4.7 litri), ma potenza solo di poco superiore, per dare maggior spazio all'erogazione di coppia."}
{"id": "2315106", "revid": "1522738", "url": "https://it.wikipedia.org/wiki?curid=2315106", "title": "Pratopoli", "text": ""}
{"id": "2315109", "revid": "287204", "url": "https://it.wikipedia.org/wiki?curid=2315109", "title": "Francisco Montalvo y Ambulodi", "text": "Giovent\u00f9.\nMontalvo era un creolo, cio\u00e8 uno spagnolo nato in America, figlio di Lorenzo Montalvo Ruiz de Alarc\u00f3n y Montalvo, primo Conte di Macuriges, e di Teresa de Ambulodi y Arriola. Entr\u00f2 nell'esercito spagnolo in giovane et\u00e0, operando in America meridionale ed a Santo Domingo, e fece una rapida carriera. Nel 1790 fu promosso colonnello, cinque anni pi\u00f9 tardi brigadiere, divenendo Maresciallo di campo nel 1811.\nConsigliere di Stato e Gran croce dell'Ordine di Sant'Ermenegildo per nomian di Isabella la Cattolica, il 22 gennaio 1786 divenne cavaliere dell'Ordine di Santiago.\nGovernatore e vicer\u00e9 della Nuova Granada.\nIl 30 maggio 1813 Montalvo assunse l'incarico di governatore (\"jefe pol\u00edtico superior\") e di capitano generale della Nuova Granada, oltre che di presidente dell'Audiencia, sostituendo Benito P\u00e9rez Brito. La sua sede fu a Santa Marta, dato che la capitale era in mano ai ribelli. Vi arriv\u00f2 a bordo del brigantino spagnolo \"El Borja\". Dato che l'istituzione del vicereame era stata abolita dalla costituzione spagnola del 1812, formalmente non ricevette il titolo di vicer\u00e9 prima del 1816, quando Ferdinando VII abol\u00ec la costituzione. Si trattava dell'amministratore coloniale spagnolo pi\u00f9 alto in grado della Nuova Granada. Nel 1815 fu promosso tenente generale.\nOffr\u00ec alla citt\u00e0 di Cartagena un'alleanza contro Sim\u00f3n Bol\u00edvar, ma la proposta fu rifiutata. Il 15 febbraio 1816 riconquist\u00f2 la citt\u00e0 per conto degli spagnoli. Il 24 febbraio, su suo ordine, 44 patrioti di Cartagena furono giustiziati. Il 9 aprile 1816 annunci\u00f2 un'amnistia. Secondo i suoi scritti gli spagnoli giustiziarono 7000 soldati nel vicereame durante la riconquista. Il 16 aprile 1816 divenne vicer\u00e9.\nUltima parte della carriera.\nNel 1818 gli succedette come vicer\u00e9 Juan Jos\u00e9 de S\u00e1mano y Uribarri, ed egli torn\u00f2 in Spagna, dove fu consigliere di stato fino alla morte."}
{"id": "2315122", "revid": "729019", "url": "https://it.wikipedia.org/wiki?curid=2315122", "title": "Milagros (Masbate)", "text": "Milagros \u00e8 una municipalit\u00e0 di Terza classe delle Filippine, situata nella Provincia di Masbate, nella Regione di Bicol.\nMilagros \u00e8 formata da 27 baranggay:"}
{"id": "2315129", "revid": "35813", "url": "https://it.wikipedia.org/wiki?curid=2315129", "title": "Giambattista Piazzetta", "text": ""}
{"id": "2315134", "revid": "4711", "url": "https://it.wikipedia.org/wiki?curid=2315134", "title": "Coppa di Israele (pallacanestro)", "text": ""}
{"id": "2315143", "revid": "54354", "url": "https://it.wikipedia.org/wiki?curid=2315143", "title": "Microscopio a scansione elettronico", "text": ""}
{"id": "2315146", "revid": "63727", "url": "https://it.wikipedia.org/wiki?curid=2315146", "title": "Benz 16/35 PS", "text": ""}
{"id": "2315153", "revid": "1005847", "url": "https://it.wikipedia.org/wiki?curid=2315153", "title": "Elezioni europee del 2009 in Irlanda", "text": "Le elezioni europee del 2009 in Irlanda si sono tenute il 6 e 7 giugno."}
{"id": "2315155", "revid": "1431409", "url": "https://it.wikipedia.org/wiki?curid=2315155", "title": "Jaime Ray Newman", "text": "Biografia.\nNewman nasce a Farmington Hills, Contea di Oakland, Michigan. Inizia a recitare all'et\u00e0 di 11 anni nel debutto di \"A Rosen by Any Other Name\" di Israel Horovitz. Lavora intorno alla citt\u00e0 di Detroit, recitando in molti dei teatri regionali. All'et\u00e0 di 16 anni, mentre frequenta la \"Cranbrook Kingswood High School\", Newman fonda la \"Apollo Theatre Productions\". Affitta un teatro, ingaggia un direttore locale conosciuto, attori professionisti ed una intera \u00e9quipe per realizzare il loro primo show. L'anno successivo produce altri due show.\nNewman frequenta poi l\"'Interlochen Center for the Arts\" dove vince il \"Corson Award for Outstanding Achievement in Acting\". Durante il liceo, guadagna il primo posto nella \"Michigan Interscholastic Forensic Association\", una competizione di recitazione estesa a tutto lo stato, per tre anni di seguito. Frequenta il conservatorio della Boston University per due anni prima di trasferirsi alla Northwestern University, dove studia Inglese e Recitazione. A Northwestern, Newman fonda la \"Ignition Festival for Women in the Arts\". Grazie a ci\u00f2, produce e recita in \"How I Learned To Drive\" di Paula Vogel, che vince il premio Pulitzer. Mentre vive a Chicago, canta in un quartetto jazz insieme alla band funk \"Sweet Sweet Candy\".\nNewman si trasferisce ufficialmente a Los Angeles nel settembre del 2000. Si guadagna da vivere con il quartetto jazz e rivestendo dei ruoli in alcuni film e un'apparizione in \"The Drew Carey Show\". Presto ottiene il ruolo di Kristina Carter Cassadine nella soap opera \"General Hospital\". Mentre vi lavora, continua con la sua carriera musicale, riunendo la band \"School Boy Crush\". Ottiene anche una parte in \"Prova a prendermi\" di Steven Spielberg, dove recita assieme a Leonardo DiCaprio. Nel gennaio del 2003 Newman recita assieme a David Schwimmer, Jonathan Silverman e Tom Everett Scott nello spettacolo \"Turnaround\", una satira di Roger Kumble.\nNell'ottobre del 2006, Newman inizia ad avere un ruolo ricorrente nello show \"Veronica Mars\". Appare in Stargate Atlantis nel ruolo di Laura Cadman. Insieme al collega Michael Shanks appare anche nel film natalizio del 2006 \"Under the Mistletoe\". Altri ruoli includono quelli in \"E-Ring\", \"Heroes\", \"Supernatural\", \"Related\", \"CSI - Scena del crimine\", \"Medium\", \"Nip/Tuck\", NCIS - Unit\u00e0 anticrimine e \"Eureka\". Nel 2009 \u00e8 Kat Gardener, una madre dotata di poteri magici, nella serie \"Eastwick\". A gennaio 2011, Newman interpreta Cynthia nel revival di \"The New York Idea\" realizzato da David Auburn al Lucille Lortel Theatre di New York.\nDoppiatrici italiane.\nNelle versioni in italiano dei suoi film, Jaime Ray Newman \u00e8 stata doppiata da:\nDa doppiatrice \u00e8 stata sostituita da:"}
{"id": "2315156", "revid": "1543377", "url": "https://it.wikipedia.org/wiki?curid=2315156", "title": "Ragnvald Ulfsson", "text": "\u00c8 talvolta identificato con Ragnvald il Vecchio della \" saga di Herv\u00f6r\".\nFonti.\nRagnvald \u00e8 uno dei protagonisti del poema scaldico \"Austrfarav\u00edsur\", attribuito a Sigvatr \u00de\u00f3r\u00f0arson, poeta al servizio del Olaf Haraldsson (\"Olaf il Santo\"), al riguardo di una missione diplomatica in Svezia.\nLe vicende di tale poema sono a sua volta menzionate in due saghe del XIII secolo, il \"Fagrskinna\" e l'\"Heimskringla\" di Snorri Sturluson; il primo riporta solo una breve menzione di Ragnvald, mentre l'\"Heimskringla\" contiene un resoconto pi\u00f9 esteso al suo riguardo. Entrambe le saghe del XIII secolo non sono considerate storicamente affidabili.\nBiografia.\nSecondo quanto riportato da Snorri, Ragnvald era il figlio del jarl Ulf Tostesson e di Ingeborg, adottato da \u00deorgn\u00fdr il L\u00f6gs\u00f6guma\u00f0ur. Cugino di re Olof Sk\u00f6tkonung, attraverso Sigrid la Superba, sorella di suo padre, si spos\u00f2 con Ingeborg Tryggvasdotter, sorella di re Olaf I di Norvegia.\nAttorno al 1018, dei norvegesi si recarono in \"pellegrinaggio\" in V\u00e4sterg\u00f6tland. Era una delegazione norvegese, capeggiata da Bj\u00f6rn Stallare e Hjalti Skeggiason, inviata da re Olaf Haraldsson, detto il Santo, con il difficile intento di trovare una riconciliazione con re svedese Olof Sk\u00f6tkonung. Ragnvald, essendo imparentato con entrambi i sovrani, piacque l'idea e si un\u00ec alla delegazione. Giunti alla Thing di Uppsala, supportati da \u00deorgn\u00fdr il L\u00f6gs\u00f6guma\u00f0ur, cercarono di convincere il re svedese ad accettare la pace e, come garanzia, a dare in moglie la figlia Ingegerd Olofsdotter al re norvegese. Tuttavi\u00e0 re Olof di Svezia non accett\u00f2 il matrimonio della figlia.\nRagnvald si rese conto di essere nei guai. Non solo era ormai fuori dalle grazie del re svedese, ma rischiava pure la vendetta di quello norvegese.\nDurante la visita del scaldo Sigvatr \u00de\u00f3r\u00f0arson, Ragnvald seppe che il principe di Jaroslav I di Kiev si era proposto a Ingegerd, sicch\u00e9 ebbe l'idea che re Olaf di Norvegia potesse sposare la figlia illegittima di re Olof di Svezia, Astrid. Sigvat promise di inviare un messaggio e il re norvegese accett\u00f2. Ragnvald riusc\u00ec a portare Astrid a Sarpsborg in Norvegia, dove spos\u00f2 re Olaf dopo il natale del 1019.\nQuando re Olof di Svezia seppe del matrimonio della figlia a nozze avvenute, si propose di giustiziare Ragnvald in occasione della successiva Thing. Ma l'altra figlia, Ingegerd Olofsdotter, che nel frattempo aveva sposato Jaroslav I di Kiev, riusc\u00ec a far nominare Ragnvald jarl di Staraja Ladoga (Aldeigjuborg) e Ingria, sicch\u00e9 re Olof gli permise di partire con la figlia nell'estate del 1019.\nA questo punto, messo di fronte a fatto compiuto e impossibilitato a vendicarsi, re Olof di Svezia decise accettare l'accordo con re Olaf di Norvegia, firmando un trattato di pace a Kungah\u00e4lla, attorno al 1020.\nAnche nel \"Fagrskinna\" viene riportato il fidanzamento di Olaf di Norvegia con Ingegerd ed il successivo matrimonio con Astrid, tuttavia i fatti narrati differiscono significativamente rispetto all'\"Heimskringla\".\nNelle vicende narrate nel \"Fagrskinna\", a Ragnvald non viene attribuito alcun ruolo prominente.\nDiscendenza.\nSposato con Ingeborg Tryggvasdotter, figlia di re Olaf I di Norvegia.\n, ebbe:\nFonti islandesi, piuttosto tarde, lo indicano anche come padre di Stenkil di Svezia, avuto da Astrid Nialsdotter, probabilmente in seguito alla sua identificazione con Ragnvald il Vecchio della \" saga di Herv\u00f6r\"."}
{"id": "2315158", "revid": "767487", "url": "https://it.wikipedia.org/wiki?curid=2315158", "title": "Mobo (Masbate)", "text": "Mobo \u00e8 una municipalit\u00e0 di Quarta classe delle Filippine, situata nella Provincia di Masbate, nella Regione di Bicol.\nMobo \u00e8 formata da 29 baranggay:"}
{"id": "2315159", "revid": "287204", "url": "https://it.wikipedia.org/wiki?curid=2315159", "title": "ABA Liga 2002-2003", "text": "La ABA Liga 2002-2003 fu la 2\u00aa edizione della Lega Adriatica. La vittoria finale fu ad appannaggio dei croati del Zadar sugli israeliani del Maccabi Tel Aviv.\nMarko Popovi\u0107, del Zadar, venne nominato MVP della finale."}
{"id": "2315162", "revid": "287204", "url": "https://it.wikipedia.org/wiki?curid=2315162", "title": "Monreal", "text": ""}
{"id": "2315170", "revid": "19933", "url": "https://it.wikipedia.org/wiki?curid=2315170", "title": "Nuova Granada", "text": ""}
{"id": "2315172", "revid": "110157", "url": "https://it.wikipedia.org/wiki?curid=2315172", "title": "Missione sui iuris di Funafuti", "text": "La missione \"sui iuris\" di Funafuti (in latino: \"Missio sui iuris Funafutina\") \u00e8 una sede della Chiesa cattolica a Tuvalu aggregata alla provincia ecclesiastica di Suva. Nel 2017 contava 110 battezzati su 11.000 abitanti. \u00c8 retta dal superiore Reynaldo B. Getalado, M.S.P.\nTerritorio.\nLa missione sui iuris comprende l'intero territorio dell'arcipelago di Tuvalu.\nSede della missione \u00e8 l'atollo di Funafuti.\nIl territorio consta di un'unica parrocchia.\nStoria.\nLa missione \"sui iuris\" \u00e8 stata eretta il 10 settembre 1982, in seguito alla divisione della diocesi di Tarawa, Nauru e Funafuti, da cui ha tratto origine anche la diocesi di Tarawa e Nauru.\nCronotassi dei superiori.\nSi omettono i periodi di sede vacante non superiori ai 2 anni o non storicamente accertati.\nStatistiche.\nLa missione sui iuris nel 2017 su una popolazione di 11.000 persone contava 110 battezzati, corrispondenti all'1,0% del totale."}
{"id": "2315173", "revid": "267975", "url": "https://it.wikipedia.org/wiki?curid=2315173", "title": "Chiesa cattolica a Tuvalu", "text": "La Chiesa cattolica a Tuvalu \u00e8 parte della Chiesa cattolica in comunione con il vescovo di Roma, il papa.\nOrganizzazione territoriale.\nL'unica circoscrizione ecclesiastica presente nel piccolo arcipelago \u00e8 la missione sui iuris di Funafuti di origine recente, essendo stata fondata nel 1982.\nSu un totale di 10\u00a0000 abitanti, attualmente vi sono circa 109 cattolici nell'arcipelago.\nIl superiore della missione di Tuvalu fa parte della Conferenza Episcopale del Pacifico.\nRappresentanza diplomatica.\nLo stato di Tuvalu \u00e8 uno dei pochissimi stati del mondo che ancora non hanno allacciato relazioni diplomatiche con la Santa Sede. Il rappresentante del papa presso la Chiesa locale \u00e8 il delegato apostolico nell'Oceano Pacifico, che \u00e8 anche nunzio apostolico in Nuova Zelanda e risiede a Wellington."}
{"id": "2315176", "revid": "275274", "url": "https://it.wikipedia.org/wiki?curid=2315176", "title": "Let the Dominoes Fall", "text": "Let the Dominoes Fall \u00e8 il settimo album dei Rancid, che \u00e8 stato pubblicato il 2 giugno 2009.\nIl disco.\nSi tratta del primo disco senza il batterista originale Brett Reed che ha lasciato la band nel 2006 per venir sostituito da Branden Steineckert. Dal 2003 a oggi si son susseguite varie voci riguardo all'uscita di questo disco annunciato una prima volta nel 2006. Lo stesso Branden, appena aggiunto alla band, nel proprio MySpace aveva annunciato l'uscita del disco con un batterista da studio. Dal 2008 si \u00e8 iniziato a parlare di un nuovo lavoro con Brett Gurewitz alla produzione e finalmente a marzo 2009 la band ha annunciato il 2 giugno come data di pubblicazione dell'album. Special guest in \"Up to No Good\" Booker T. Jones.\nSar\u00e0 in commercio anche una versione limitata con un disco bonus con 12 tracce acustiche (11 del disco pi\u00f9 una inedita) e un DVD con il Making Of del disco\nVersione iTunes.\n20. \"Oil and Opium\" - 1:49\nVersione giapponese.\n20. \"Outgunned\" (elettrica) - 2:13"}
{"id": "2315178", "revid": "682087", "url": "https://it.wikipedia.org/wiki?curid=2315178", "title": "Antagonisti del GnRH", "text": ""}
{"id": "2315179", "revid": "767487", "url": "https://it.wikipedia.org/wiki?curid=2315179", "title": "Monreal (Filippine)", "text": "Monreal \u00e8 una municipalit\u00e0 di Quinta classe delle Filippine, situata nella Provincia di Masbate, nella Regione di Bicol.\nLa municipalit\u00e0 \u00e8 una delle 4 che compongono l'isola di Ticao.\nMonreal \u00e8 formata da 11 baranggay:"}
{"id": "2315183", "revid": "838137", "url": "https://it.wikipedia.org/wiki?curid=2315183", "title": "Salvatore D'Aula", "text": "Nato da Giovanni Battista ed Elena Califano, si mostr\u00f2 fin da piccolo di spirito buono e perci\u00f2 all'et\u00e0 di quattordici anni il padre volle mandarlo al seminario arcivescovile di Napoli.\nQui Salvatore apprese la lingua greca con Jacopo Martorelli e la lingua ebraica con Ignazio della Calce, entrambi molto ferrati nelle loro materie.\nEssendosi distinto per la propria preparazione, l'allora arcivescovo Giuseppe Spinelli lo fece passare al sacerdozio prima del tempo. Inizi\u00f2 quindi ad insegnare poesia e dopo tre anni pass\u00f2 ad insegnare retorica, cosa che faceva tanto bene da convincere lo stesso arcivescovo Spinelli ad affidargli l'educazione di suo nipote Ferdinando.\nProsegu\u00ec con l'insegnamento della retorica per trentasei anni e divenne amico di Nicola Ignarra e Alessio Simmaco Mazzocchi. Dopodich\u00e9 l'arcivescovo Serafino Filangieri gli confer\u00ec l'incarico di vicerettore del seminario.\nNel 1755 fu uno dei quindici prescelti per entrare a far parte dell'Accademia Ercolanese, per la quale produsse diversi lavori.\nQuando venne creata nel 1768 la Reale Accademia delle Scienze e delle Belle Lettere ne divenne socio pensionario nel ramo dell'alta antichit\u00e0.\nIl 22 aprile 1782 dopo una breve infermit\u00e0 mor\u00ec appena compiuti i 64 anni d'et\u00e0 e venne seppellito nella chiesa dei padri dell'oratorio da lui frequentato in vita."}
{"id": "2315184", "revid": "838137", "url": "https://it.wikipedia.org/wiki?curid=2315184", "title": "Benz 12/30 PS", "text": "La Benz 12/30 PS era un'autovettura di fascia alta prodotta fra il 1913 ed il 1914 dalla Casa automobilistica tedesca Benz &amp; Cie.\nStoria e caratteristiche.\nLa 12/30 PS venne introdotta come versione leggermente pi\u00f9 brillante del modello 10/30 PS, ma anche in sostituzione del pi\u00f9 impegnativo (dal punto di vista fiscale) modello 16/35 PS. Questa vettura montava un quadricilindrico biblocco da 3 litri in grado di erogare 32.5 CV di potenza massima a 1800 giri/min.\nDi seguito vengono mostrate le caratteristiche tecniche della \"12/30 PS\":\nLa \"12/30 PS\" venne tolta di produzione nel 1914. Il suo posto sarebbe stato occupato immediatamente dal modello Benz 14/30 PS, gi\u00e0 in listino da alcuni anni, simile nelle prestazioni alla \"12/30 PS\", ma con un motore pi\u00f9 ricco di coppia motrice."}
{"id": "2315185", "revid": "729019", "url": "https://it.wikipedia.org/wiki?curid=2315185", "title": "Yakovlev Pchela", "text": "Il PCHELA-1T (in cirillico \u041f\u0447\u0435\u043b\u0430-1\u0422) \u00e8 un aeromobile a pilotaggio remoto progettato dall'ufficio di progettazione (OKB) 115 diretto da Aleksandr Sergeyevi\u010d Jakovlev e sviluppato in Unione Sovietica negli anni novanta.\nIl suo ruolo \u00e8 la sorveglianza e l'osservazione del campo di battaglia con video downlink. Altri usi includono la designazione del bersaglio e l'essere il bersaglio durante le simulazioni.\nIl Pchela viene lanciato con l'ausilio di due razzi a propellente solido, \u00e8 viene recuperato mediante paracadute.\nIl Pchela-1T ha un raggio di 60\u00a0km (37\u00a0miglia), vola ad un'altitudine di 100-2500\u00a0m (328-8,203\u00a0piedi) a 120-180\u00a0km/h (75-112\u00a0miglia orarie). Il peso massimo al decollo per questo veicolo \u00e8 di 138\u00a0kg (304\u00a0libbre). La Yakovlev afferma che il velivolo ha un'autonomia di due ore."}
{"id": "2315186", "revid": "767487", "url": "https://it.wikipedia.org/wiki?curid=2315186", "title": "Michael Meeks", "text": ""}
{"id": "2315199", "revid": "486946", "url": "https://it.wikipedia.org/wiki?curid=2315199", "title": "Uncharted 2", "text": ""}
{"id": "2315201", "revid": "23183157", "url": "https://it.wikipedia.org/wiki?curid=2315201", "title": "Isola di Alessandro I", "text": ""}
{"id": "2315203", "revid": "599013", "url": "https://it.wikipedia.org/wiki?curid=2315203", "title": "Makoto Hasebe", "text": "\u00c8 sposato con la modella Arisa Sato.\nCaratteristiche tecniche.\nGioca sia come mediano che come difensore centrale, di piede destro, \u00e8 un giocatore con spirito di sacrificio, in pi\u00f9 occasioni con i suoi interventi ha protetto la rete impedendo ai suoi avversari di segnare a porta vuota sostituendosi all'estremo difensore. Anche nel gioco offensivo sa dare il suo contributo, cogliendo le occasioni e a sua volta creandole. \u00c8 capace di segnare di testa oltre a essere bravo nei calci di rigore.\nCarriera.\nClub.\nUrawa Reds.\nLa sua carriera nel professionismo inizia con l'Urawa Reds Diamonds facendo il suo esordio il 12 maggio 2002 nella sconfitta per 5-1 contro il Nagoya Grampus, la sua prima rete la segner\u00e0 nel 2003 nella Coppa del Giappone pareggiando per 1-1 contro il Tokyo Verdy. Segner\u00e0 una doppietta nel campionato giapponese battendo per 3-2 il Vissel Kobe. Nell'edizione 2004 della Coppa del Giappone l'Urawa Reds arriver\u00e0 in finale, e Hasabe segner\u00e0 un gol nella partita vinta contro il JEF United Chiba per 2-1, in finale contro il FC Tokyo la partita si concluder\u00e0 a reti inviolate, e l'Urawa Reds perder\u00e0 ai rigori per 4-2 sebbene Hasabe calciando dal dischetto \u00e8 stato capace di segnare. Vincer\u00e0 l'edizione 2006 della J1 League segnando due reti nel campionato, la prima con il gol del 3-1 nella vittoria ai danni dello Yokohama F. Marinos e la seconda aprendo le marcature vincendo per 3-0 contro il Kyoto Sanga. Otter\u00e0 la vittoria della AFC Champions League segnando un gol nella vittoria per 2-1 battendo il Jeonbuk Motors e segner\u00e0 la rete del 2-2 nella partita che finir\u00e0 in parit\u00e0 con il Seongnam FC e che l'Urawa Reds vincer\u00e0 ai rigori per 5-3.\nWolfsburg.\nNel 2008 inizia a giocare in Germania nella Bundesliga per il Wolfsburg, il suo primo gol \u00e8 contro il Bayer Leverkusen nel pareggio per 2-2; nella Coppa UEFA otterr\u00e0 il calcio di rigore che verr\u00e0 trasformato dal suo compagno Grafite vincendo per 1-0 contro il Rapid Bucarest, e segner\u00e0 un gol anche nella sconfitta per 3-1 contro il Paris Saint-Germain. Vincer\u00e0 l'edizione 2008-2009 del campionato giocando come titolare per tutta la stagione, fornendo anche due assist vincenti battendo l'Hannover 96 per 5-0. Nell'edizione 2009-2010 fornir\u00e0 al suo compagno Edin D\u017eeko l'assist vincente con cui quest'ultimo segner\u00e0 la rete del 2-1 vincendo ai danni del Schalke 04, con un colpo di testa segner\u00e0 un gol nella vittoria per 4-2 contro l'Hannover 96. Nella partita contro l'Hoffenheim il portiere Marwin Hitz viene espulso e dato che le sostituzioni erano finite Hasabe ha dovuto giocare al suo posto come portiere e la squadra perde per 3-1: Hasabe \u00e8 stato il primo calciatore giapponese a giocare come portiere nella Bundesliga.\nNorimberga e Eintracht Francoforte.\nDal 2013 giocher\u00e0 per il 1. FC N\u00fcrnberg prendendo parte a sole quattordici partite per via di una lacerazione al menisco che lo ha tenuto lontano campo per molto tempo, nel 2014 inizier\u00e0 a giochare per il Eintracht Francoforte vincendo la Coppa di Germania, Hasabe giocher\u00e0 la finale vinta per 3-1 contro il Bayern Monaco. Segner\u00e0 due reti battendo il SV Darmstadt 98 prima nella partita vinta per 2-1, e poi nella seconda con un calcio di rigere prevalendo per 2-0.\nNazionale.\nDopo aver ottenuto 6 presenze con la nazionale Under-23 di calcio del Giappone, ha debuttato nella nazionale maggiore l'11 febbraio 2006 nell'amichevole persa per 3-2 contro gli Stati Uniti. In un'amichevole contro il Costa d'Avorio fornisce l'assist vincente con cui il suo compagno di squadra Keiji Tamada segna la rete del 1-0 aggiudicandosi la vittoria. Segner\u00e0 il suo primo gol in nazionale nella vittoria per 4-0 contro Hong Kong. \u00c8 stato un giocatore importante per la sua nazione e ha partecipato ai Mondiali 2010 giocando tutte e quattro le partite. Si riveler\u00e0 determinante nella storica vittoria contro l'Argentina in amichevole, dato che dal suo tiro \u00e8 nato il \"tap-in\" vincente con cui Shinji Okazaki ha segnato la rete del 1-0. Vincer\u00e0 la Coppa d'Asia 2011 segnando un gol nella vittoria per 2-1 battendo la Siria. Viene convocato alla Confederations Cup 2013 giocando due partite su tre. Prender\u00e0 nuovamente parte alla coppa del mondo, quella del Mondiale 2014 giocando tutte e tre le partite, inoltre verr\u00e0 convocato per partecipare nuovamente al campionato continentale, la Coppa d'Asia 2015, nella partita contro gli Emirati Arabi Uniti finita in pareggio per 1-1 il Giappone perder\u00e0 per 5-4 ai rigori bench\u00e9 Hasabe fosse stato capace di segnare dal dischetto. Ha partecipato anche per il Mondiali 2018, dove ha giocato tutte e 4 le partite della squadra che sorprendentemente si \u00e8 qualificata agli ottavi di finale dove ha perso per 3-2 all'ultimo minuto di recupero contro il Belgio per 3-2 dopo essere stata avanti di 2 gol. Al termine della manifestazione giocata in Russia Hasebe annuncia il ritiro dalla nazionale.\nScrittore.\nNel 2014 pubblica il suo primo libro \"The Order Of The Soul-56 Habits To Reach Victory\" che vende in Giappone pi\u00f9 di 1,5 milioni copie.\nStatistiche.\nCronologia presenze e gol in nazionale.\n \n \n "}
{"id": "2315204", "revid": "149727", "url": "https://it.wikipedia.org/wiki?curid=2315204", "title": "Tramvia Bergamo-Albino", "text": ""}
{"id": "2315206", "revid": "367445", "url": "https://it.wikipedia.org/wiki?curid=2315206", "title": "Micro sd", "text": ""}
{"id": "2315207", "revid": "633110", "url": "https://it.wikipedia.org/wiki?curid=2315207", "title": "Mk2 (granata)", "text": "La granata Mk2 (Mark 2, Modello 2) \u00e8 una bomba a mano (comunemente chiamata granata) di fabbricazione statunitense definita anche \"pineapple\" (\"ananas\"), possiede questo nome per la sua forma che ricorda quella del frutto.\nCaratteristiche.\nAppartiene alla famiglia delle granate a frammentazione, il cui funzionamento \u00e8 il seguente:\nConseguentemente il ritardo tra il lancio e l'esplosione, che permette al lanciatore di mettersi al riparo, avviene nel tempo prefissato di 5/6 secondi dovuto al tempo di combustione della polvere da sparo compressa nel tubicino tra la capsula del fulminante e il detonatore.\nUso bellico.\nSi tratta della bomba a mano d'ordinanza usata dall'US Army e dall'US Marine Corps a partire dall'ultimo conflitto mondiale, adoperata sia sul fronte europeo che su quello del pacifico."}
{"id": "2315208", "revid": "23183289", "url": "https://it.wikipedia.org/wiki?curid=2315208", "title": "Charcot Island", "text": ""}
{"id": "2315213", "revid": "2153076", "url": "https://it.wikipedia.org/wiki?curid=2315213", "title": "The Age of Nero", "text": "The Age of Nero \u00e8 il settimo album in studio del gruppo musicale black metal norvegese Satyricon, pubblicato il 3 novembre 2008 dalla Roadrunner Records.\nDisco Extra.\nIn Europa \u00e8 inoltre uscito un CD in edizione limitata con altri 10 brani"}
{"id": "2315215", "revid": "287204", "url": "https://it.wikipedia.org/wiki?curid=2315215", "title": "Paddy Driver", "text": "Motomondiale.\nInizia la sua carriera nel mondo dei motori come pilota motociclistico. Fa il suo esordio nel Tourist Trophy 1958 nella classe 350 con la Norton. Con la casa motociclistica britannica gareggia anche l'anno seguente in cui fa l'esordio anche in 500 al Gran Premio di Francia, in cui conquista anche il suo primo punto iridato. A fine stagione sar\u00e0 undicesimo in classifica finale con 3 punti. Nella stessa stagione ne conquister\u00e0 4 in 350, terminando dodicesimo in classifica.\nNel 1960, sempre con la Norton, \u00e8 settimo nella classifica della 500 (9 punti) e nono in quella della 350 (5 punti). Nel Motomondiale 1961 \u00e8 ancora decimo in 500 (5 punti), sempre con la casa britannica. Nella stagione corre il suo unico gp in 125, gareggiando con la Suzuki, senza cogliere punti. Nel 1962 corre il suo primo gran premio in 125 con la EMC (in Belgio) in cui conquista il primo podio della carriera (terzo). In 500 \u00e8 nono assoluto con 7 punti, a bordo della Norton.\nDopo una breve pausa nel 1963 dedicata alle gare con automobili ritorna nel Motomondiale 1964. Nella 500 \u00e8 quinto assoluto con una Matchless (con 16 punti) frutto di ben tre terzi posti. In 350 corre con la AJS e chiude settimo con 5 punti. L'ultima stagione a punti \u00e8 il 1965, ed \u00e8 anche la migliore. Driver in 500 \u00e8 terzo (dietro a Mike Hailwood e Giacomo Agostini) e conquista 26 punti (frutto anche di due secondi posti e due terzi). In 350 conquista un punto.\nFormula 1.\nFa il suo esordio in un gran premio non valido per il campionato del mondo nel 1963, il \"Gran Prix du Rand\" con una Lotus-BRM, in cui chiude settimo. Pochi giorni dopo prende parte al Gran Premio del Sud Africa sempre con una Lotus-BRM del team \"Selby Autos Spares\". Qualificato ventunesimo non prende parte alla gara per un incidente.\nNel 1969 acquista una Lola per partecipare al campionato nazionale di Formula 1. La prima stagione \u00e8 molto buona con diversi podi e un quinto posto finale. Nelle stagioni seguenti sfiorer\u00e0 la vittoria nei molti gran premi che si disputano nel suo paese ma senza mai riuscire a coglierla. Correr\u00e0 nel 1969 con una McLaren, prima a motore Chevrolet poi Ford Cosworth. Nel 1971 utilizza un motore Ford conquistando ben 5 podi e il quarto posto finale in classifica. L'anno seguente utilizza per qualche gara una Surtees.\nNel 1974 s'iscrive al Gran Premio del Sud Africa con una Lotus-Ford Cosworth del \"team Gunston\". Qualificato ventiseiesimo si ritirer\u00e0 per un guasto alla frizione."}
{"id": "2315218", "revid": "343261", "url": "https://it.wikipedia.org/wiki?curid=2315218", "title": "Salvatore d'Aula", "text": ""}
{"id": "2315219", "revid": "343261", "url": "https://it.wikipedia.org/wiki?curid=2315219", "title": "Salvatore Aula", "text": ""}
{"id": "2315220", "revid": "287204", "url": "https://it.wikipedia.org/wiki?curid=2315220", "title": "Pokemon giallo", "text": ""}
{"id": "2315232", "revid": "367445", "url": "https://it.wikipedia.org/wiki?curid=2315232", "title": "Nintendo ds", "text": ""}
{"id": "2315234", "revid": "287204", "url": "https://it.wikipedia.org/wiki?curid=2315234", "title": "Francisco Novella Azabal P\u00e9rez y Sicardo", "text": "Biografia.\nUn precedente vicer\u00e9, F\u00e9lix Mar\u00eda Calleja del Rey, aveva stabilito un forte in un vecchio magazzino di tabacco di Citt\u00e0 del Messico, chiamato \"La Ciudadela\". Il vicer\u00e9 Juan Ruiz de Apodaca, predecessore di Novella, lo trasform\u00f2 in armeria, ma il contenuto fu lentamente depredato con piccoli furti. Egli ordin\u00f2 al brigadiere Francisco Novella di prendersi carico di La Ciudadela bloccando i furti. Novella considerava questo compito di livello troppo basso per lui, e riusc\u00ec ad accaparrarsi il sostegno dell'Audiencia di Citt\u00e0 del Messico. Questo incidente trasform\u00f2 Novella in un nemico di Ruiz de Apodaca.\nDopo che il Piano di Iguala aveva riunito gli insorti e molte truppe realiste in Nuova Spagna, i restanti realisti, guidati dal brigadiere Buceli, dichiararono il vicer\u00e9 Ruiz de Apodaca inetto e lo deposero (5 luglio 1821). Fu inviato in Spagna per difendersi dalle accuse, ma qui fu assolto e rimesso in servizio. Il generale Francisco Novella divenne vicer\u00e9 ad interim fino all'arrivo del sostituto di Ruiz de Apodaca, Juan O'Donoj\u00fa, poco tempo dopo.\nNovella rimase in carica per sole due settimane. La sua nomina fu irregolare, e non era stata decisa in Spagna. Il suo nome appare solo in alcune liste di vicer\u00e9 della Nuova Spagna, e non in altre."}
{"id": "2315236", "revid": "287204", "url": "https://it.wikipedia.org/wiki?curid=2315236", "title": "Francisco Novella Azabal Perez y Sicardo", "text": ""}
{"id": "2315240", "revid": "767487", "url": "https://it.wikipedia.org/wiki?curid=2315240", "title": "Il premio (film 2009)", "text": "Il premio \u00e8 un cortometraggio del 2009 diretto da Ermanno Olmi.\nTrama.\nDurante il viaggio in treno che le riporta a casa dopo un'importante premiazione, due ragazze riescono a realizzare un sogno importante tanto per loro quanto per la collettivit\u00e0, armate della sola fiducia in s\u00e9 stesse.\nProduzione.\nTratto da una vicenda realmente accaduta, fa parte del progetto PerFiducia, un'iniziativa a cui hanno preso parte anche i registi Gabriele Salvatores e Paolo Sorrentino, autori rispettivamente dei corti \"Stella\" e \"La partita lenta\"."}
{"id": "2315243", "revid": "709565", "url": "https://it.wikipedia.org/wiki?curid=2315243", "title": "Chicago Film Critics Association Award per il miglior film documentario", "text": "Il Chicago Film Critics Association Award per il miglior film documentario (\"CFCA for Best Documentary\") \u00e8 una categoria di premi assegnata dalla Chicago Film Critics Association, per il miglior film documentario dell'anno.\nIntrodotta nella cerimonia del 2001, la categoria viene presentata annualmente.\nVincitori e candidati.\nI vincitori sono indicati in grassetto, con a seguire gli altri candidati in ordine alfabetico."}
{"id": "2315268", "revid": "1776051", "url": "https://it.wikipedia.org/wiki?curid=2315268", "title": "Armando Fedeli", "text": "Biografia.\nOperaio, comunista, fu miliziano degli Arditi del Popolo e del PCd'I. All'avvento del fascismo ripara a Mosca dove segue le scuole di partito organizzate dal Comintern e rientra in Italia nel 1929 dove \u00e8 immediatamente arrestato. Armando Fedeli fu torturato a Perugia in carcere dai fascisti assieme a Gastone Sozzi, Fedeli riusc\u00ec a sopravvivere mentre Sozzi mor\u00ec.\nLiberato per un'amnistia espatria in Francia 1935 e l'anno successivo \u00e8 un miliziano [[antifascista]] nella [[guerra di Spagna]], ed \u00e8 rappresentante del [[Partito Comunista Italiano|Pci]] all'interno del [[PSUC]]. Nel 1940 \u00e8 catturato dai [[fascisti]], condannato al confino politico e inviato a [[Ventotene]].\nLiberato dopo la caduta del fascismo nel 1943 \u00e8 uno dei principali organizzatori della [[Resistenza italiana|Resistenza]] in [[Umbria]], dopo la [[Caduta della Repubblica Sociale Italiana|Liberazione]] \u00e8 eletto deputato nella [[Assemblea Costituente (Italia)|Costituente]].\nNel 1944 fu nominato primo direttore della [[Scuola delle Frattocchie]].\nPerugia gli ha dedicato una strada.\nCollegamenti esterni.\n[[Categoria:Arditi del popolo]]\n[[Categoria:Politici del Partito Comunista Italiano]]\n[[Categoria:Deputati dell'Assemblea Costituente (Italia)]]\n[[Categoria:Senatori della I legislatura della Repubblica Italiana]]\n[[Categoria:Senatori della II legislatura della Repubblica Italiana]]\n[[Categoria:Deputati della Consulta nazionale]]"}
{"id": "2315269", "revid": "2171879", "url": "https://it.wikipedia.org/wiki?curid=2315269", "title": "Bendola", "text": "Il Bendola (spesso denominato Banna-Bendola) \u00e8 un torrente del Piemonte che scorre in provincia di Torino, principale tributario del Malone.\nCorso del torrente.\nIl torrente nasce con il nome di \"Banna\" (o \"Bana\") alle pendici del \"Pian di Rossa\" (1.308 m s.l.m.), una zona posta tra le Valli di Lanzo e il Canavese. Dopo un breve tratto montano il torrente attraversa Balangero e assume un andamento nord-ovest / sud-est pressoch\u00e9 parallelo a quello della Stura di Lanzo (con cui \u00e8 collegata tramite un canale scolmatore a Balangero) e lambisce gli abitati di Mathi, Grosso, Nole, Ciri\u00e9, San Francesco al Campo, Leini e San Maurizio Canavese.\nSi tratta di un'area di pianura fittamente abitata nota come Basso Canavese.\nPresso le \"cascine Bendola\", in comune di Volpiano, il torrente acquisisce il proprio nome.\nProseguendo il proprio percorso verso est il Bendola attraversa Brandizzo, dove per un buon tratto lungo le sue rive \u00e8 stato allestito un percorso ciclo-pedonale, e sfocia poi nel Malone poco prima che questo si getti a sua volta nel Po."}
{"id": "2315270", "revid": "767487", "url": "https://it.wikipedia.org/wiki?curid=2315270", "title": "Monte Blackburn", "text": "Il monte Blackburn \u00e8 una montagna degli Stati Uniti d'America, situata nello Stato dell'Alaska. Si trova all'interno del Wrangell-St. Elias National Park and Preserve, e con i suoi 4.996 rappresenta la vetta principale della catena montuosa dei Monti Wrangell.\n\u00c8 la quinta vetta pi\u00f9 alta degli Stati Uniti e la dodicesima vetta pi\u00f9 alta del Nord America. La montagna \u00e8 un antico vulcano, il secondo pi\u00f9 alto degli Stati Uniti dopo il monte Bona e il quinto pi\u00f9 alto nel Nord America. Venne cos\u00ec nominato nel 1885 in onore di Joseph Clay Stiles Blackburn, un senatore statunitense dello Stato del Kentucky."}
{"id": "2315273", "revid": "287204", "url": "https://it.wikipedia.org/wiki?curid=2315273", "title": "Francisco Ortiz de Vergara", "text": "Biografia.\nSuccesse a Gonzalo de Mendoza nel ruolo di governatore di Rio de la Plata. Fu eletto invece di essere nominato dal re o dal predecessore. La sua elezione fu poi convalidata dal vescovo Pedro de la Torre, per poi essere deposto dalla Audiencia Reale e tornare in Spagna nel 1565 in seguito alle accuse di Nu\u00f1o de Chaves.\nDurante la sua amministrazione ci furono numerosi tentativi falliti di creare nuovi insediamenti (Sancti Spiritus, San Francisco, e Santa Cruz de la Sierra). Quest'ultimo, nella parte meridionale del bacino dell'Amazzonia, ebbe successo, ma solo dopo che la citt\u00e0 fosse spostata di oltre 200 chilometri dal luogo scelto da Chaves. La precedente locazione era nelle vicinanze di San Jos\u00e9 de Chiquitos, ed \u00e8 oggi un sito archeologico conosciuto come Santa Cruz la Vieja."}
{"id": "2315276", "revid": "253269", "url": "https://it.wikipedia.org/wiki?curid=2315276", "title": "Stacy Edwards", "text": ""}
{"id": "2315288", "revid": "1534511", "url": "https://it.wikipedia.org/wiki?curid=2315288", "title": "Jan Hendrik Sch\u00f6n", "text": " \nPrima della scoperta delle falsificazioni Sch\u00f6n aveva ricevuto il premio Otto-Klung-Weberbank per la fisica nel 2001, il premio Braunschweig nel 2001 e il premio Outstanding Young Investigator della Materials Research Society nel 2002, premi che in seguito gli furono ritirati.\nLo \"scandalo Sch\u00f6n\" provoc\u00f2 nella comunit\u00e0 scientifica un dibattito sul grado di responsabilit\u00e0 dei coautori e dei revisori degli articoli scientifici. Il nocciolo del dibattito era se il sistema della \"peer review\", tradizionalmente inteso a individuare errori e determinare la rilevanza e l'originalit\u00e0 degli articoli, dovesse anche avere il compito di scoprire frodi intenzionali.\nPresunte scoperte.\nSch\u00f6n operava nei campi della fisica dello stato solido e della nanotecnologia. Nel 1997 ottiene il dottorato in fisica presso l'Universit\u00e0 di Costanza. Nello stesso anno fu assunto dai Bell Labs, uno dei pi\u00f9 prestigiosi laboratori di ricerca privati del mondo, ricco di una riconosciuta storia di contributi scientifici e invenzioni. Nel 2001 fu notato che Sch\u00f6n pubblicava in media un articolo scientifico ogni otto giorni.\nFra le tante scoperte da lui annunciate in quegli anni fece clamore l'invenzione del transistor molecolare. In un articolo apparso su \"Nature\" dichiar\u00f2 d'aver prodotto un transistor a dimensioni molecolari. Affermava di aver usato uno strato sottile di un composto organico che, grazie a un fenomeno di auto-organizzazione, aveva la facolt\u00e0 di agire come un transistor controllato da campi elettrici esterni. Se confermato, questo transistor avrebbe rivoluzionato l'intera industria dell'elettronica, spostandola dalla tecnologia basata sul silicio a una costruita su materiali organici. Altrettanto stupefacente fu l'annuncio di aver reso superconduttiva una plastica.\nSospetti.\nNumerosi colleghi avanzarono dubbi all'aumentare delle scoperte annunciate e pubblicate. La professoressa Lydia Sohn, allora all'Universit\u00e0 di Princeton, not\u00f2 che due esperimenti effettuati a temperature molto diverse mostravano lo stesso rumore di fondo, in contraddizione con quanto atteso. Dopo essere stato avvertito dalla redazione di \"Nature\" del problema, Sch\u00f6n dichiar\u00f2 d'avere accidentalmente scambiato due grafici.\nIl professor Paul McEuen della Cornell University scopr\u00ec allora che lo stesso rumore di fondo appariva anche in un altro articolo che si riferiva a un esperimento diverso. Ulteriori ricerche effettuate da McEuen, Sohn e altri fisici fecero emergere nei lavori di Sch\u00f6n numerosi esempi di dati duplicati. Questo diede inizio a una serie di reazioni nel mondo della fisica che indusse rapidamente la Lucent Technologies, casa madre dei Bell Labs, a istituire un'inchiesta formale.\nNel maggio 2002 i Bell Labs nominarono un comitato d'inchiesta esterno diretto dal professore Malcolm Beasley dell'Universit\u00e0 di Stanford. Il comitato ottenne informazioni da tutti i coautori degli articoli di Sch\u00f6n e intervist\u00f2 i tre principali (Zhenan Bao, Bertram Batlogg e Christian Kloc). Vagli\u00f2 in dettaglio i dati elettronici dei risultati presentati negli articoli incriminati. Alla richiesta del comitato di avere accesso ai dati originali Sch\u00f6n afferm\u00f2 di non aver tenuto nessun archivio n\u00e9 un quaderno di laboratorio. Inoltre tutti i suoi campioni sperimentali risultarono danneggiati e inutilizzabili, rendendo impossibile una ripetizione degli esperimenti.\nNel settembre 2002 il comitato rese pubblico il suo rapporto che tratta in dettaglio 24 sospetti di manipolazione dei dati. Di 16 di essi il rapporto stabilisce con certezza la falsit\u00e0: il comitato individu\u00f2 le prove che gli stessi dati vennero usati in numerosi esperimenti e che altri furono fabbricati usando esclusivamente funzioni matematiche.\nIl rapporto stabilisce inoltre che tutte le manipolazioni illecite furono opera del solo Sch\u00f6n. Tutti i coautori, incluso il capo del gruppo e diretto superiore Bertram Batlogg, furono riconosciuti innocenti dal punto di vista formale. Delle riserve furono invece espresse sul piano professionale ed etico.\nSanzioni e conseguenze.\nSch\u00f6n riconobbe che i dati erano scorretti in numerosi dei suoi articoli. Sostenne che le sostituzioni dei dati erano avvenute in buona fede per delle sviste. Ammise di avere falsificato alcuni dati e si giustific\u00f2 dicendo d'averlo fatto per meglio mostrare fenomeni che aveva veramente osservato.\nAlcuni ricercatori dell'Universit\u00e0 tecnica di Delft e del Centro di Ricerca Thomas J. Watson hanno ripetuto gli esperimenti di Sch\u00f6n, senza ottenere gli stessi risultati. Anche prima dell'emergere dello scandalo diversi gruppi di ricerca avevano tentato di riprodurre, invano, i risultati spettacolari da lui annunciati.\nNel giugno 2004 l'Universit\u00e0 di Costanza pubblicamente annunci\u00f2 il ritiro del titolo di dottore a Sch\u00f6n per condotta disonorevole. Wolfgang Dieterich del Dipartimento di Fisica chiam\u00f2 la faccenda \u00ab\"la maggiore frode scientifica degli ultimi 50 anni\"\u00bb, affermando che \u00ab\"la credibilit\u00e0 della scienza era stata intaccata\"\u00bb.\nSch\u00f6n fece ricorso, ma il 28 ottobre 2009 l'Universit\u00e0 vinse la causa.\nNell'ottobre 2004 la Societ\u00e0 tedesca per la ricerca (DFG, Deutsche Forschungsgemeinschaft) annunci\u00f2 delle sanzioni contro Sch\u00f6n. Gli furono tolti il diritto di voto nella DFG, il diritto di servire nei comitati della DFG per un periodo di otto anni e la possibilit\u00e0 di ottenere dei sussidi di ricerca.\nArticoli ritirati.\nUn gran numero di articoli di J. H. Sch\u00f6n furono ritirati. Il 31 ottobre 2002, la rivista \"Science\" ritir\u00f2 otto articoli firmati da Sch\u00f6n:\nIl 20 dicembre 2002, la rivista \"Physical Review\" ritir\u00f2 sei articoli firmati da Sch\u00f6n:\nIl 5 marzo 2003, la rivista \"Nature\" ritir\u00f2 sette articoli firmati da Sch\u00f6n:"}
{"id": "2315289", "revid": "121915131", "url": "https://it.wikipedia.org/wiki?curid=2315289", "title": "Sci d'erba", "text": "Lo sci d'erba \u00e8 uno sport. Si tratta di una derivazione estiva dello sci alpino, nella quale gli atleti sciano su sci \"cingolati\" che scorrono sull'erba, molto simili agli skiroll.\nIn Italia \u00e8 regolato dalla FISI\nStoria.\nNasce in Germania attorno al 1960, su progetti e studi teorici che risalgono addirittura alla fine del secolo scorso (Austria, 1883). Tra alterne fortune, legate alla continua evoluzione del mezzo tecnico, sempre pi\u00f9 affidabile e maneggevole, trova il suo massimo livello d'espansione negli anni 1970, raggiungendo anche l'Italia, attraverso l'Alto Adige. Al concetto di \"scivolamento\" tipico dello sci alpino, lo \"sci d'erba\" sostituisce quello di \"rullata condotta\", data dalla caratteristica costitutiva dell'attrezzo, che strutturalmente si pu\u00f2 definire come un \"pattino Cingolato\" o \"Microcingolo\". Rifacendoci al nome della prima marca produttrice dell'attrezzo, la tedesca \"Rollka\", diventa evidente la differenza applicativa: dal tedesco, Roll significa \"rotolamento\", mentre la sigla \"Ka\" deriva da Kaiser, il nome dell'ingegnere che riscopr\u00ec e rilanci\u00f2 il progetto iniziale. All'iniziale legame diretto con lo sci alpino, sia sul piano tecnico-metodologico, sia su quello applicativo e regolamentare, la disciplina ha progressivamente adottato un proprio modello di riferimento, assumendo caratteristiche specifiche. Lo sci d'erba \u00e8 ora praticato a livello agonistico in 18 nazioni, tra europee ed extra europee, con un circuito di gare Internazionale, una coppa del mondo, un campionato del mondo junior (annuale), ed un assoluto (biennale). Inserito nel 1980 tra le attivit\u00e0 della Federazione Italiana Sport Invernali, fa capo ad una propria Commissione Nazionale e Direzione Agonistica.\nPiste adatte.\nIl luogo principe adatto alla pratica dello Sci d'Erba, prende il nome di Centro Sci d'Erba. Il Centro risponde ai requisiti per una sicura e divertente attivit\u00e0, primo tra tutti quello di un'adeguata pista di discesa. Posto in localit\u00e0 di facile accesso \u00e8 gestito da personale qualificato, assicurando la presenza di \"Maestri Specializzati\". Tutte le piste ove si svolge attivit\u00e0 sull'erba, sia agonistica sia amatoriale, devono aver ottenuto l'omologazione da parte della \"Commissione Nazionale Omologazione Piste\" (vedi Agenda dello Sciatore FISI), che ne valuter\u00e0 l'idoneit\u00e0, indicando le aree da proteggere, modificare, rinverdire. La pista, con un rilievo morfologico possibilmente vario, deve permettere una sicura discesa allo sciatore. Sono da evitare tratti troppo stretti e ripidi oppure eccessivamente lunghi e pianeggianti, specie se con un cotico erboso scarso e con buche, sassi o radici affioranti. L'immagine del terreno ideale, in pratica, s'avvicina molto al mitico \"green\" di un campo di golf: un manto erboso fitto, non troppo morbido, con buona coesione superficiale, per subire, senza danno, il passaggio ripetuto di uno sci d'erba. Nella figura sono riportati i valori di Lunghezza e Dislivello Percentuale di una Pista Tipo. La zona di partenza, per lo svolgimento di manifestazioni agonistiche, dovrebbe dotarsi di una pedana sopraelevata di dimensioni adeguate ad accogliere l'atleta ed i tecnici per il cronometraggio. La zona d'arrivo deve essere la pi\u00f9 ampia possibile e con terreno pianeggiante per permettere agli sciatori un arresto privo di pericoli.\nLa conservazione ed il miglioramento delle piste di sci d'erba \u00e8 di importanza fondamentale. Il problema s'identifica essenzialmente nel mantenere e affinare il cotico erboso. Per ragioni di stabilit\u00e0 del suolo e di buon regime delle acque - specie in rapporto alla natura e declivio dei terreni - una pista non deve mai presentare soluzioni di continuit\u00e0 o rotture provocate da eventuali lavorazioni o mancata manutenzione. La cura del manto erboso prevede tagli frequenti, sistemazioni, bonifiche, innaffiamento e semine di ripristino. Eventuali alberi, costruzioni od ostacoli che fossero presenti ai lati della pista, dovranno essere opportunamente coperti con idonee protezioni: queste (reti o materassi) saranno anche doppie o triple, se necessario, lungo tratti di maggior pericolo. Tra le dotazioni di Centro di sci d'erba sono previste, inoltre, la presenza di un impianto di risalita, aree di lubrificazione e lavaggio attrezzi, noleggio, servizi di pronto soccorso e un piccolo ristoro. Di non trascurabile importanza, soprattutto nelle zone con un basso tasso di precipitazioni, \u00e8 la presenza di un impianto d'irrigazione. Durante gli allenamenti si consiglia il frequente alternarsi dei tracciati, onde evitare che eccessivi passaggi possano intaccare l'omogeneit\u00e0 del fondo erboso. \nUtile ricordare che per cotico erboso s'intende lo strato superficiale del terreno coperto da vegetazione prativa, con uno spessore oscillante intorno ai cinque centimetri. Esso contiene il groviglio pi\u00f9 fitto delle radici e degli organi sotterranei delle piante erbacee, nonch\u00e9 i loro residui morti ed \u00e8 quindi supporto diretto degli organismi vegetali. Nei terreni a forte declivio, propri dei territori montani, il cotico erboso riveste un valore fondamentale per la stabilit\u00e0 dei versanti. Con la sua intricatissima rete di radici tiene, infatti, ancorato il terreno, impedendone il dilavamento superficiale e l'asporto dello strato vegetale; riuscendo inoltre a funzionare come una vera e propria \" spugna \" capace di trattenere una notevole quantit\u00e0 d'acqua piovana, attenuandone in tal modo la forza battente. \nTra i Centri di Sci d'Erba italiani Forni di Sopra (UD) dove da decenni si tengono gare internazionali di Coppa del Mondo, Trieste Aurisina (TS), Trieste Cattinara (TS), Lanzo di Intelvi (CO), Pian di Sole (VB), Asiago (VI), Vertova (BG), Ponte nelle Alpi (BL), Tricaiolo (AQ), Monte Penice (PC).\nDiffusione.\nQuesto sport conta pochi atleti partecipanti. In Italia sono una decina le squadre che competono ogni estate all'interno del circuito di Coppa Italia o ai Campionati Italiani. Le gare si svolgono quasi esclusivamente al nord. Gli sci club pi\u00f9 blasonati del circuito sono il Gtbell1 (BL), Gav Vertova (Bg), Il Valsassina Ski Team a.s.d GREENTEAM (LC) il Cai Trieste e lo SKIDERBA BOLBENO (TN).\nCaratteristiche tecniche.\nTecnica dello sci d'erba: la curva.\nSi considera come \"curva\" una linea geometrica curvilinea, rappresentante la traiettoria percorsa dall'insieme sci-sciatore, quindi dal centro di massa di tale sistema. I principi fondamentali della tecnica di curva sono:\nLa curva: descrizione.\nAl termine del piegamento della curva precedente (A), diminuire l'angolazione; eseguendo la traslazione, in estensione, con conseguente cambio degli spigoli (B), indirizzare gli sci lungo la nuova traiettoria. Continuare lo spostamento del bacino verso l'interno fino a raggiungere la massima pendenza (M). In graduale piegamento, incrementare l'angolazione, che raggiunger\u00e0 il suo massimo in corrispondenza dello \"spazio critico della curva\" (C). Il peso del corpo \u00e8 prevalentemente sullo sci esterno, con la possibilit\u00e0 di sfruttare concretamente l'uso dei due arti in appoggio. L'azione di pilotaggio dei piedi \u00e8 l'elemento di sensibilit\u00e0 neuro-muscolare che proporziona la guida degli sci.\nDurante l'esecuzione di una curva, lo sciatore combina sia movimenti su un piano inclinato, sia movimenti di rotazione del corpo attorno al suo asse longitudinale. La massima rotazione consentita, corrispondente ad una proficua conduzione di curva, tende a mantenere parallelo l'asse sagittale del corpo con quello longitudinale degli sci. Quest'azione rotazionale del corpo (movimento d'orientamento), possiede valori diversi tra arti inferiori, busto ed arti superiori, questi ultimi con velocit\u00e0 angolari e quantit\u00e0 minore. Entrambi ruotano nella stessa direzione, ma la parte superiore del corpo lo fa con velocit\u00e0 angolare minore.\nMeccanica dell'attrezzo: considerazioni sui fenomeni dipendenti dalla struttura dello sci d'erba.\nLo sci possiede alcune caratteristiche generali, sulle quali ci soffermiamo per meglio capire il suo comportamento durante una qualsiasi traiettoria. \nPrescindendo dalla flessibilit\u00e0 dell'attrezzo, dalla sua curvatura e dalle forze esterne (forza peso, centrifuga, d'inerzia), lo sciatore deve aggiungere quelle interne all'attrezzo, tutte d'origine inerziale, che tendono ad opporsi al cambio del moto nelle sue fasi iniziali, per poi favorirlo in quelle successive. Lo sci \u00e8 fonte di forze inerziali rotazionali, oltre che d'attrito. Questo comportamento, chiamato \"vincolo\", richiede, per lo sciatore, l'adozione di particolari adattamenti:\nNote tecniche.\nUna curiosit\u00e0 \u00e8 il modo di frenare: infatti se con gli sci da neve \u00e8 possibile utilizzare la \"derapata\" o lo \"spazzaneve\", nello sci d'erba per frenare bisogna effettuare una curva a 180 gradi, indirizzando gli sci in salita, riducendo cos\u00ec la velocit\u00e0 fino a fermarsi."}
{"id": "2315298", "revid": "1005847", "url": "https://it.wikipedia.org/wiki?curid=2315298", "title": "Elezioni europee del 2004 in Slovacchia", "text": "Le elezioni europee del 2004 in Slovacchia si sono tenute il 13 giugno."}
{"id": "2315302", "revid": "574302", "url": "https://it.wikipedia.org/wiki?curid=2315302", "title": "Chicago Film Critics Association Award per il miglior film", "text": "Il Chicago Film Critics Association Award per il miglior film (\"CFCA for Best Picture\") \u00e8 una categoria di premi assegnata dalla Chicago Film Critics Association, per il miglior film dell'anno.\nA differenza di altri tipi di premi, essendo una categoria di primaria importanza, \u00e8 stata consegnata ininterrottamente dal 1989 in poi.\nVincitori e candidati.\nI vincitori sono indicati in grassetto."}
{"id": "2315304", "revid": "287204", "url": "https://it.wikipedia.org/wiki?curid=2315304", "title": "Monte Sanford", "text": "Il monte Sanford \u00e8 un vulcano degli Stati Uniti d'America, situato nello Stato dell'Alaska. Si trova all'interno del Wrangell-St. Elias National Park and Preserve, e con i suoi 4.949 rappresenta la seconda vetta pi\u00f9 elevata della catena montuosa dei monti Wrangell..\nLa prima ascesa risale al 21 luglio 1938 ad opera di Terris Moore e Bradford Washburn."}
{"id": "2315314", "revid": "2049984", "url": "https://it.wikipedia.org/wiki?curid=2315314", "title": "Papa", "text": "Il Papa (formalmente Romano pontefice o Sommo pontefice) \u00e8 il vescovo di Roma, massima autorit\u00e0 religiosa riconosciuta nella Chiesa cattolica. I suoi trattamenti possono essere \"Santo Padre\", \"Sua Santit\u00e0\", \"Vostra Santit\u00e0\" o semplicemente \"Santit\u00e0\".\nSecondo il diritto canonico \u00e8 il vescovo della diocesi di Roma, capo del Collegio dei vescovi, primate d'Italia, vicario di Cristo e pastore in terra della Chiesa universale, possedendo anche i titoli di sommo pontefice della Chiesa cattolica, patriarca della Chiesa latina, nonch\u00e9, a seguito dei Patti Lateranensi, sovrano assoluto dello Stato della Citt\u00e0 del Vaticano.\nIl titolo di papa pu\u00f2 essere ed \u00e8 spesso abbreviato con la formula PP. nei documenti scritti in lingua latina.\nL'ufficio del papa prende il nome di papato, mentre la sua giurisdizione ha il nome di Santa Sede (o Sede Apostolica) ed \u00e8 ente di diritto internazionale. Egli viene eletto dal Collegio dei cardinali durante il conclave, e \"de facto\" il papa eletto \u00e8 sempre un cardinale che partecipa al conclave stesso.\nLa particolare preminenza del papa sulla Chiesa cattolica deriva dall'essere considerato successore dell'apostolo Pietro, al quale, secondo l'interpretazione cattolica dei Vangeli, Cristo ha conferito l'incarico di pastore della Chiesa universale. Pietro, secondo la tradizione, avrebbe retto negli ultimi anni di vita la comunit\u00e0 cristiana di Roma, divenendone il primo vescovo e subendovi il martirio nell'anno 67.\nCon il nome pontificale di Francesco, dal 13 marzo 2013 il papa \u00e8 Jorge Mario Bergoglio, 266\u00ba vescovo di Roma. Secondo i dati della Chiesa cattolica, il soglio di Pietro ha visto 47 pontefici provenire da oltre gli odierni confini politici italiani.\nStoria del titolo.\nIl termine \u00abpapa\u00bb deriva dal greco \u03c0\u03ac\u03c0\u03c0\u03b1\u03c2 (\"p\u00e0ppas\"), espressione familiare per \"padre\". Il titolo era gi\u00e0 diffuso nell'antichit\u00e0: in Oriente era usato indifferentemente per rivolgersi a qualsiasi membro del clero, mentre in Occidente fu usato inizialmente per rivolgersi ai soli vescovi, e in seguito esclusivamente al vescovo di Roma.\nIl primo capo di una Chiesa a ricevere il titolo di papa fu in realt\u00e0 non un vescovo di Roma, ma Eraclio di Alessandria (232-248). Scrive Eusebio di Cesarea:\nLa prima attestazione del titolo di \"papa\" riferito al vescovo di Roma \u00e8 invece databile alla fine del III secolo, periodo a cui \u00e8 fatta risalire un'epigrafe nelle catacombe di San Callisto in Roma, nella quale un certo diacono Severo, avendo scavato un cubicolo doppio per s\u00e9 e la sua famiglia poich\u00e9 gli era morta la figlia di dieci anni, dice di essere stato autorizzato da \u00ab\"p(a)p(ae) sui Marcellini\"\u00bb, ossia il suo papa Marcellino (296-304):\nIn realt\u00e0 anche dopo l'affermazione in Occidente del titolo di papa in riferimento al vescovo di Roma, in Oriente e nei territori bizantini dell'Italia meridionale esso verr\u00e0 ancora usato, col significato di \"padre\", per rivolgersi anche ai semplici sacerdoti. In questa accezione il titolo \u00e8 usato anche dal patriarca di Alessandria dei Copti e dal patriarca greco-ortodosso di Alessandria.\nStoria.\nAttestazioni nella Chiesa delle origini.\nVi sono diverse ipotesi sull'esistenza di una forma di primato petrino nella Chiesa antica, sebbene alcuni storici sostengano che prima della met\u00e0 del II secolo, e forse anche pi\u00f9 tardi, non venisse riconosciuto alcun primato al vescovo di Roma.\nIreneo di Lione nell\"Adversus haereses\" stila una lista di quelli che furono a capo di quella Chiesa \u00ab\"somma e antichissima e a tutti nota, fondata e costituita in Roma dai gloriosissimi Apostoli Pietro e Paolo. A questa Chiesa, per la sua peculiare principalit\u00e0, \u00e8 necessario che convenga ogni Chiesa, cio\u00e8 i fedeli dovunque sparsi, poich\u00e9 in essa la tradizione degli Apostoli \u00e8 stata sempre conservata\"\u00bb.\nAmbrogio da Milano coni\u00f2 invece la famosa espressione \"Ubi Petrus, ibi Ecclesia\" (la Chiesa esiste unicamente ove \u00e8 riconosciuto il primato di Pietro, cio\u00e8 del papa).\nPapa Stefano I sull'amministrazione dei sacramenti.\nContestualmente all'antipontificato di Novaziano (251-258), sorse in seno alla Chiesa il dibattito sulla validit\u00e0 dei sacramenti, in particolare il battesimo, amministrati dall'antipapa e dai suoi seguaci: mentre generalmente le chiese africane e asiatiche ritennero invalido il sacramento, il vescovo di Roma Stefano ritenne che esso fosse valido e che fosse necessaria per gli eretici riconvertiti la sola imposizione delle mani. In merito a ci\u00f2 \u00e8 giunto a noi uno scambio di lettere tra Stefano e Cipriano di Cartagine, in cui il papa tent\u00f2 di imporre l'uso romano e minacci\u00f2 di scomunica la Chiesa d'Africa qualora essa non si fosse conformata al suo volere, richiamandosi anche al celebre passo di Matteo (\u00ab [...] \"Tu sei Pietro e su questa pietra edificher\u00f2 la mia chiesa\"...\u00bb) per imporre il primato della Chiesa di Roma: questo \u00e8 il primo caso nella storia in cui un vescovo di Roma invoc\u00f2 un primato su tutta Chiesa in quanto successore di Pietro.\nRiconoscimento nei primi Concilii ecumenici.\nTale primazia \u00e8 indicata gi\u00e0 nei primissimi Concili della Chiesa: al Primo concilio di Nicea (19 giugno 325) venne riconosciuta la preminenza di alcune sedi patriarcali in modo canonico tra le quali Roma ha un particolare primato: \u00abIn Egitto, nella Libia e nella pentapoli cirenaica siano mantenute le antiche consuetudini per cui il vescovo di Alessandria abbia autorit\u00e0 su tutte queste province; anche al vescovo di Roma infatti \u00e8 riconosciuta una simile autorit\u00e0. Ugualmente ad Antiochia e nelle altre province siano conservati alle chiese gli antichi privilegi.\u00bbDurante il primo concilio di Costantinopoli (tenutosi dal maggio al luglio del 381) si decise che \u00ab\"Il vescovo di Costantinopoli avr\u00e0 il primato d'onore dopo il Vescovo di Roma, perch\u00e9 tale citt\u00e0 \u00e8 la nuova Roma\"\u00bb. Il medesimo canone venne ribadito dal Concilio di Calcedonia, ma non venne accettato dai papi Damaso I, Leone I e Gregorio I in quanto ritennero che l'affermazione del primato papale rispetto al patriarca di Costantinopoli fosse troppo debole. I papi cio\u00e8 ritennero che la supremazia del vescovo di Roma non dovesse essere determinata da cause storiche, ma da motivazioni teologiche e dottrinali, le stesse che poi porteranno allo Scisma d'Oriente del 1054.\nIl patriarcato d'Occidente.\nIl titolo di Patriarca d'Occidente, attribuito prima a papa Leone I, detto \"Magno\", nel 450 dall'imperatore d'Oriente Teodosio II e poi adottato formalmente per la prima volta da papa Teodoro I (642-649), comport\u00f2 un'ulteriore emancipazione della figura del vescovo di Roma rispetto alle altre sedi patriarcali, ubicate tutte nei territori dell'impero bizantino, a Oriente.\nTitoli e ruoli.\nL'Annuario pontificio del 2010 elenca questi titoli dei papi e nell'ordine che segue:\nNella Chiesa cattolica il Papa ha compiti, titoli ed autorit\u00e0, sia a livello locale sia universale:\nNell'Annuario Pontificio 2020 tutti i titoli del papa, eccetto quello di vescovo di Roma, sono considerati \"storici\".\nAutorit\u00e0 del Papa sulla Chiesa cattolica.\nIl primato papale.\nIl primato papale \u00e8 l'autorit\u00e0 apostolica del vescovo della diocesi di Roma su tutte le chiese particolari della Chiesa cattolica, sia di rito latino che di riti orientali. Conferisce al Papa \"la potest\u00e0 piena e suprema\" di guida pastorale della Chiesa cattolica.\nLa Chiesa ortodossa riconosce un primato di onore al Vescovo di Roma, ma non di giurisdizione.\nLe Chiese protestanti non riconoscono alcuna autorit\u00e0 superiore poich\u00e9 la ritengono non conforme alle Sacre Scritture. Al giorno d'oggi molte Chiese protestanti mantengono questa opinione, mentre altre non escludono una forma di ministero papale, in prospettiva ecumenica, La chiesa anglicana ritiene che \"Entro il suo pi\u00f9 ampio ministero, il vescovo di Roma offre un ministero specifico riguardante il discernimento della verit\u00e0, come un'espressione del primato universale.\" Tuttavia \"Questo servizio particolare \u00e8 stato fonte di difficolt\u00e0 e di fraintendimenti tra le chiese.\"\nLa Curia Romana.\nLa Curia romana \u00e8 l'insieme degli organi che competono all'amministrazione e al governo, temporale e spirituale, della Chiesa cattolica, coadiuvando il Papa, nel nome di cui agiscono e a cui sono sottoposti.\nIl Collegio dei Vescovi.\nIl Collegio episcopale, o Collegio dei Vescovi, \u00e8 l'assemblea di tutti i vescovi della Chiesa cattolica, che ha a capo il Papa\nIn materia normativa e dottrinale.\nL'infallibilit\u00e0 papale.\nIl dogma dell'infallibilit\u00e0 papale, contenuto nella costituzione dogmatica della Chiesa \"Pastor Aeternus\" approvato dal Concilio Vaticano I il 18 luglio 1870, nell'imminenza della fine del potere temporale, afferma che il magistero del papa deve essere considerato infallibile quando viene espresso \"ex cathedra\", cio\u00e8 solo quando il papa esercita il \u00absuo supremo ufficio di Pastore e di Dottore di tutti i cristiani\u00bb e \u00ab[...] definisce una dottrina circa la fede e i costumi\u00bb. Pertanto, quanto da lui stabilito \u00abvincola tutta la Chiesa cattolica\u00bb.\nFinora il dogma dell'infallibilit\u00e0 \u00e8 stato utilizzato due volte, da papa Pio IX per affermare l'Immacolata Concezione di Maria, e da papa Pio XII per affermare l'Assunzione della Vergine Maria.\nElezione.\nLe modalit\u00e0 di elezione del papa hanno sub\u00ecto numerose trasformazioni nel corso dei secoli. Inizialmente veniva eletto dal popolo e dal clero romano. Alcuni vennero nominati dall'imperatore del Sacro Romano Impero, che si avvaleva di questa facolt\u00e0 attraverso il \"Privilegium Othonis\", un documento stipulato il 1\u00ba febbraio del 962 dall'imperatore Ottone I e del quale si avvalsero anche i suoi successori, fino a Enrico III. Nel caso di papa Fabiano, l'elezione avvenne allorch\u00e9 una colomba si pos\u00f2 sul suo capo. Questo venne considerato come un inequivocabile segno della designazione divina.\nNella chiesa delle origini il papa veniva eletto come tutti gli altri vescovi, con il concorso del clero e della comunit\u00e0 locale. Col passare degli anni la componente laica venne eliminata dall'elettorato attivo. Ci\u00f2 nonostante l'influenza del potere temporale non venne meno, si pensi al fatto che la nomina del vicario di Pietro era ratificata con proprio placet dall'imperatore. Solo con il Decreto di Niccol\u00f2 II del 1059 il clero e il popolo romano vengono definitivamente espulsi dal processo di elezione del papa e l'elettorato attivo viene riservato ai cardinali-vescovi.\nL'elezione del papa viene decisa dai cardinali riuniti in conclave (diritto risalente al 1059, stabilito con un sinodo in Laterano voluto da papa Niccol\u00f2 II) tramite votazione segreta che richiede la maggioranza dei due terzi. Il conclave si riunisce non prima di quindici giorni e non oltre i venti dall'inizio della sede apostolica vacante. I cardinali durante tutta la durata del conclave non possono avere alcun contatto con l'esterno. Per gli scrutini si tengono quattro votazioni al giorno e il loro esito \u00e8 segnalato ai fedeli all'esterno con una fumata, nera se negativo, bianca se positivo. Qualsiasi maschio battezzato celibe, secondo il diritto canonico, cio\u00e8 che non sia sposato, pu\u00f2 essere eletto papa (sebbene l'elezione di un non vescovo sia avvenuta raramente) e se non ha ancora ricevuto gli ordini sacri gli vengono subito conferiti e viene consacrato vescovo. Le norme in vigore per la sede vacante, per lo svolgimento del conclave e per l'elezione del nuovo papa sono state promulgate nella costituzione apostolica \"Universi Dominici Gregis\" da papa Giovanni Paolo II nel 1996.\nBenedetto XVI con un \"motu proprio\" del 26 giugno 2007 ha stabilito che la maggioranza necessaria all'elezione del papa sar\u00e0 di due terzi dei votanti per tutti gli scrutini e che a partire dal tredicesimo giorno di conclave si debba procedere al ballottaggio, sempre mantenendo la maggioranza dei due terzi per la validit\u00e0 dell'elezione, tra i due cardinali pi\u00f9 votati nell'ultimo scrutinio. Questi ultimi perdono il diritto di voto: \u00e8 stata cos\u00ec abolita la norma stabilita da Giovanni Paolo II, che prevedeva una riduzione del \"quorum\" alla maggioranza assoluta dei votanti a partire dal trentaquattresimo scrutinio (o trentacinquesimo se si era votato anche il giorno di apertura del Conclave).\nInizio del pontificato e presa di possesso della diocesi.\nAlla presentazione del nuovo pontefice, eseguita attraverso il tradizionale annuncio dell'Habemus Papam, segue, solitamente dopo pochi giorni, la solenne cerimonia di inizio del ministero petrino del vescovo di Roma, nella basilica di San Pietro in Vaticano, caratterizzato, secondo il nuovo \"Ordo rituum pro ministerii petrini initio Romae episcopi\" (in italiano: Rituale per l'inizio del ministero petrino del vescovo di Roma) promulgato da papa Benedetto XVI il 20 aprile 2005, dalla imposizione del pallio e la consegna dell'anello del Pescatore. Il nuovo \"Ordo\" non prevede pi\u00f9 l'incoronazione papale.\nQuesta celebrazione d\u00e0 avvio al complesso delle cerimonie di insediamento, che comprendono, nei giorni successivi, le visite alle basiliche patriarcali di San Paolo fuori le mura e Santa Maria Maggiore e che si concludono con la solenne cerimonia di presa di possesso dell'Arcibasilica lateranense, cattedrale della diocesi di Roma.\nRinuncia all'ufficio di Romano Pontefice.\nCome stabilito dal codice di diritto canonico, Libro II \"Il popolo di Dio\", parte seconda \"La suprema autorit\u00e0 della Chiesa\", capitolo I \"Il Romano Pontefice e il Collegio dei Vescovi\" \u00e8 contemplata la rinuncia all'ufficio di romano pontefice:\nI casi storici di rinuncia ci sono stati soprattutto nei tempi pi\u00f9 remoti del papato: san Clemente, arrestato ed esiliato per ordine di Nerva nel lontano Chersoneso, abdic\u00f2 dal sommo pontificato indicando come suo successore Evaristo, affinch\u00e9 i fedeli non restassero senza pastore. Verso la prima met\u00e0 del III secolo, Ponziano lo imit\u00f2 poco prima di essere spedito in esilio in Sardegna; al suo posto venne eletto Antero. Silverio, deposto da Belisario, in punto di morte rinunci\u00f2 in favore di Vigilio, fino ad allora considerato un usurpatore. Vi sono poi molti altri casi, pi\u00f9 problematici, in cui si discute se vi sia stata rinuncia o addirittura rinuncia tacita, come nel caso di Martino. Altro caso pi\u00f9 difficilmente inquadrabile \u00e8 quello di Benedetto IX, che prima venne deposto in favore di Silvestro III, salvo poi riassumere la carica per poi rivenderla a Gregorio VI, il quale, accusato di simonia, fece atto di rinuncia dopo aver ammesso le sue colpe.\nIl pi\u00f9 celebre caso di rinuncia all'ufficio di Romano Pontefice fu quello di Celestino V, detto anche \"il papa del gran rifiuto\", che port\u00f2 all'elezione di Bonifacio VIII; poich\u00e9 quest'ultimo fu un pontefice non affine a Dante Alighieri, egli nella sua Divina Commedia pone, probabilmente, Celestino V nell'Antinferno tra gli ignavi: non \u00e8 per\u00f2 certo chi volesse trattare il Sommo Poeta nel seguente passo, potrebbe trattarsi infatti, secondo alcuni critici di Ponzio Pilato, Esa\u00f9, Giano della Bella oppure Matteo Rubeo Orsini che nel conclave del 1294 venne eletto al primo scrutinio ma rinunci\u00f2, portando appunto all'elezione di Bonifacio VIII:\nCelestino, prima di abdicare, si consult\u00f2 con il cardinale Benedetto Caetani, e si fece confermare dal concistoro dei cardinali che un'abdicazione dal soglio pontificio era possibile, quindi, in data 10 dicembre 1294, eman\u00f2 una costituzione sull'abdicazione del papa, conferm\u00f2 la validit\u00e0 delle disposizioni in materia di Conclave anche in caso di rinuncia, ed appena tre giorni dopo rese note le sue intenzioni ed abdic\u00f2.\nNel 1415 un altro papa, Gregorio XII, eletto all'epoca dello Scisma d'Occidente a Roma, dopo molti anni di lotte e di contese giuridiche, belliche e diplomatiche, fece atto di sottomissione ai decreti emessi dai padri conciliari, durante il Concilio di Costanza, che era stato convocato dall'antipapa Giovanni XXIII e presieduto dall'Imperatore Sigismondo per dirimere ogni questione. Uno di questi decreti intimava a tutti i contendenti di abdicare, nel caso che non si trovasse una soluzione e non si raggiungesse l'accordo fra i tre pretendenti al Soglio. Davanti al rifiuto di Benedetto XIII (rappresentante dell'obbedienza avignonese) e alla fuga di Giovanni XXIII (poi ricondotto in Concilio e deposto), alla fine Gregorio XII acconsent\u00ec ad abdicare, dopo aver riconvocato con una sua bolla il medesimo Concilio. All'abdicazione per\u00f2 non segu\u00ec l'elezione di un nuovo papa, che si verific\u00f2 passati due anni e solo successivamente alla scomparsa di Gregorio, dopo la quale venne convocata un'assemblea mista di cardinali e di padri conciliari, che elesse Martino V.\nIn epoca moderna l'unico papa che ha rinunciato all'ufficio di romano pontefice \u00e8 stato Benedetto XVI che, l'11 febbraio 2013, ha annunciato di lasciare vacante la sede di Pietro con effetto dalle ore 20:00 del giorno 28 febbraio 2013.\nIl nome dei papi.\n\u00c8 tradizione che il nuovo papa scelga per s\u00e9 un nuovo nome. Il primo a cambiare il suo nome di battesimo fu, nel 533, Giovanni II che in realt\u00e0 si chiamava Mercurio e ritenne perci\u00f2 inappropriato che il vescovo di Roma avesse il nome di una divinit\u00e0 pagana. Dopo di lui anche altri papi scelsero un nuovo nome, o perch\u00e9 avevano nomi sgradevoli o perch\u00e9 non italiani. Nessuno di nome Pietro, come Giovanni XIV o Sergio IV, volle poi chiamarsi Pietro II in segno di rispetto verso Pietro apostolo. Il cambio del nome divenne una regola, la quale ebbe tuttavia qualche eccezione; ad esempio, Adriaan Florenszoon Boeyens scelse il nome di Adriano VI, Marcello Cervini quello di Marcello II.\nAntipapi.\nMoltissimi nella storia sono stati gli uomini che affermarono di essere legittimi pontefici della Chiesa cattolica, in realt\u00e0 in opposizione a coloro che erano i legittimi papi, eletti secondo il diritto canonico: questi uomini sono detti antipapi.\nOnorificenze pontificie.\nIl papa concede varie onorificenze, appartenenti a ordini e non.\nDegli ordini il pontefice \u00e8 il capo in quanto sovrano, mentre il gran magistero delle singole onorificenze pu\u00f2 essere mantenuto direttamente dal pontefice o concesso ad una persona di fiducia, solitamente un cardinale.\nPer antica tradizione al sommo pontefice non si conferiscono titoli (di alcun genere n\u00e9 cavallereschi n\u00e9 nobiliari), ci\u00f2 perch\u00e9 la sua carica \u00e8 al di sopra di ogni onore, anzi da lui tutti gli onori discendono (il pontefice, assieme al Sacro Romano Imperatore, era uno dei due poteri universali, ma al primo competeva incoronare il secondo). Come tale il papa non indossa mai le decorazioni di cui pure \u00e8 sovrano e non \u00e8 mai insignito di nessun grado.\nUn cardinale che, avendo ricevuto onorificenze, diventa pontefice, automaticamente decade da tutte le onorificenze ricevute in quanto esse vengono soppiantate dal titolo di sommo pontefice."}
{"id": "2315323", "revid": "123400134", "url": "https://it.wikipedia.org/wiki?curid=2315323", "title": "L'esercito dei demoni", "text": "L'esercito dei demoni \u00e8 il capitolo conclusivo de \"La genesi di Shannara\" di Terry Brooks, il capitolo conclusivo della saga che congiunge le vicende del Verbo e del Vuoto con le vicende di Shannara.\nTrama.\nLa storia ricomincia con il salvataggio di Angela Perez, quasi morta dopo la battaglia contro il demone-lupo Delloreen, da parte di Kirisin e Simralin. I due giovani Elfi la portano da Larkin Quill per poter essere curata. In seguito Kirisin e Simralin si recano nella citt\u00e0 degli Elfi per discutere con l'Alto Consiglio del ritrovamento del Loden e del suo utilizzo per salvare la razza elfica. Giunti ad Arborlon, dopo aver notato che la citt\u00e0 era circondata da un esercito di demoni, si recano al cospetto dell'Alto Consiglio e in seguito alla scoperta che anche Tragen \u00e8 un demone infiltratosi tra le schiere degli Elfi, il re si convince che porre gli Elfi all'interno del Loden \u00e8 la giusta via da seguire.\nNel frattempo gli Spettri si ricongiungono con Falco, Tessa e Cheney. Logan Tom viene guarito magicamente da Falco grazie ai suoi poteri di Variante e viene incaricato dalla Signora, la quale gli appare in sogno, di raggiungere Kirisin per prendere il posto di Angela come suo protettore. Cos\u00ec aiutato da Trim, un gufo inviatogli dalla Signora, Logan raggiunge la citt\u00e0 degli Elfi e incontra Kirisin e Simralin, di cui si innamora. A questo punto Kirisin usa il Loden per porre al sicuro gli Elfi e la loro citt\u00e0 e, subito dopo aver fatto ci\u00f2, gli Elfi rimasti fuori dal Loden, Simralin, il re, Logan e Kirisin vengono attaccati dall'esercito dei demoni. Logan e Kirisin fuggono a bordo del Ventra 5000, un mezzo blindato simile al Lightning, mentre Simralin rimane a rallentare l'esercito dei demoni insieme agli altri Elfi. Pi\u00f9 tardi, in seguito ad un guasto al Ventra 5000, Kirisin e Logan vengono attaccati da alcuni skrail e Kirisin viene catturato e sar\u00e0 poi interrogato da Findo Gask, ma prima che egli possa raggiungerlo, Kirisin viene salvato da Logan e insieme proseguono verso il campo dei rifugiati.\nGli Spettri intanto vengono attaccati dal Klee mentre viaggiano verso Est per raggiungere il campo, ma riescono a raggiungerlo incolumi, anche se saranno inseguiti a loro insaputa dal Klee.\nQui Logan, gli Spettri e Angela, che \u00e8 scampata ad un attacco del Klee in cui Larkin Quill perde la vita, si ritrovano e organizzeranno insieme ai rifugiati del campo la difesa del ponte in modo da poter rallentare l'avanzata dell'esercito dei demoni. La trappola per\u00f2 fallisce in quanto il meccanismo di esplosione si inceppa e Aggiusta perder\u00e0 la vita per riparare il guasto e far esplodere il ponte. In seguito Logan si mette alla ricerca del Klee e durante questa ricerca trova Simralin. Intanto il Klee approfitta di una tempesta di sabbia per far uscire Falco allo scoperto e riesce quasi ad ucciderlo se non fosse per l'intervento di Angela che aiutata dagli Spettri riesce ad uccidere il Klee.\nL'esercito dei demoni per\u00f2 avanza ed \u00e8 ad un passo dal raggiungere i rifugiati in fuga, ma quando tutto sembra ormai perduto Falco usa la sua magia per creare un terremoto dentro al quale viene travolto l'esercito; in seguito alla magia per\u00f2 Falco \u00e8 esausto e Findo Gask tenta di ucciderlo, ma Angela interviene frapponendosi fra lui e il Demone e ingaggiando un breve scontro nel quale per\u00f2 \u00e8 destinata a soccombere. Viene salvata solo dall'intervento di Logan che finalmente pu\u00f2 confrontarsi con il nemico di una vita. Il Cavaliere del Verbo, anche con l'aiuto di Simralin, riesce ad uccidere Findo Gask con il Fuoco del Verbo.\nI rifugiati infine giungono in una valle in cui potranno essere al sicuro grazie alla magia del Variante, ovvero Falco, che si trasforma in una nebbia protettiva che sar\u00e0 in grado di proteggere tutti gli abitanti della valle dalla catastrofe nucleare provocata dal lancio dei missili atomici ancora esistenti da parte di un ex soldato addetto alle armi nucleari.\nLa vicenda si conclude con il ritorno di Falco alla sua vecchia vita dopo aver compiuto il suo destino di salvatore degli Elfi e degli Umani."}
{"id": "2315328", "revid": "558966", "url": "https://it.wikipedia.org/wiki?curid=2315328", "title": "Cassina Aliprandi", "text": "Cassina Aliprandi o \"Cassina di Giorgio Aliprandi\" \u00e8 stata un antico comune lombardo che comprendeva le cascine Aliprandi, S. Margherita e Bini e che venne unito nel 1869 a quello di Lissone. La localit\u00e0 Aliprandi \u00e8 attualmente una frazione di Lissone e rappresenta solo una parte del territorio del vecchio comune.\nStoria.\nNel 1467 Giorgio Aliprandi ristruttur\u00f2 e riorganizz\u00f2 le tre cascine che oggi sono denominate Aliprandi, Bini e Santa Margherita, dove la sua famiglia possedeva la villa di campagna (via Aspromonte) oggi completamente trasformata.\nIl Comune della Cassina di Giorgio Aliprandi si form\u00f2 all'interno della Pieve di Desio in et\u00e0 relativamente tarda alla fine del Rinascimento, sottraendo territorio alle comunit\u00e0 confinanti. La struttura istituzionale del municipio era estremamente semplice, data la sua natura quasi privatistica: l'unica autorit\u00e0 stabile era il console, eletto dai proprietari terrieri riuniti in pubblica assemblea, alla quale era anche demandata la ripartizione delle tasse provinciali gravanti sulla cascina.\nRegistrato agli atti del 1751 come un villaggio milanese di 130 abitanti, nel 1771 il comune era salito a 227 residenti.\nLo stemma municipale coincide con quello della famiglia Aliprandi, intestataria e padrona della cascina principale e di molti altri beni nel territorio e borgo di Lissone, dove possedeva una casa da nobile (oggi demolita) ad angolo tra via Assunta e via Verri. Il 19 agosto 1724 Erasmo Aliprandi Martinengo (nato nel 1696 e deceduto nel 1756), patrizio milanese, ebbe dall'imperatore Carlo VI d'Asburgo il titolo di marchese da appoggiarsi al feudo di Binzago. I marchesi Aliprandi Martinengo si estinsero alla fine del XVIII secolo: l'ultimo rappresentante della famiglia fu don Federico marchese Aliprandi, Giureconsulto Collegiato e Canonico di S. Nazaro, fratello del predetto Marchese Cavaliere don Erasmo Aliprandi Martinengo, i beni del quale (cognome compreso) passarono alla famiglia Airoldi in seguito al matrimonio della sorella Barbara con il conte Marcellino Airoldi.\nL'arrivo delle truppe rivoluzionarie francesi apr\u00ec una stagione di convulse riforme amministrative: alla proclamazione del Regno d'Italia nel 1805 Cassina Aliprandi risultava avere 217 residenti, ma nel 1809, in ossequio alla decisione politica di ridurre il numero dei comuni a partire dalle piccole realt\u00e0 rurali prive di una parrocchia, un regio decreto di Napoleone determin\u00f2 la soppressione dell'autonomia municipale per annessione a Lissone, dalla quale la cascina era sempre dipesa ecclesiasticamente. La decisione entr\u00f2 in vigore dal successivo 1\u00ba gennaio 1810, ma il progetto della \"Grande Monza\" elaborato ed approvato col decreto dell'8 novembre 1811, comport\u00f2 a sua volta la soppressione del comune lissonese e la cascina degli Aliprandi, rimasta a quel punto orfana, fu aggregata a Seregno a far data dal 1\u00ba gennaio 1812.\nIl ritorno degli austriaci, tramite la notificazione del 12 febbraio 1816, comport\u00f2 la cancellazione totale delle riforme francesi e la restaurazione degli antichi comuni dal successivo 1\u00ba maggio. Come piccolo municipio, Cassina Aliprandi rimaneva gestita dalla pubblica assemblea dei proprietari, mentre come organo esecutivo stabile vi era ora una \"deputazione\" di tre membri il cui capo era necessariamente scelto fra le persone pi\u00f9 ricche del territorio. In quest'epoca l'abitato crebbe discretamente, tanto che nel 1853 risult\u00f2 essere popolato da 418 anime.\nL'arrivo delle truppe sabaude e l'annessione al Piemonte comport\u00f2, con la promulgazione del decreto Rattazzi, per domenica 15 gennaio 1860 l'indizione delle prime elezioni comunali, che sortirono un consiglio comunale di quindici membri, al cui interno se ne sceglievano tre come assessori stabili, fra i quali vi era il sindaco. Nella realt\u00e0 per\u00f2, al di l\u00e0 della retorica, il cambiamento fu minimo perch\u00e9 per una piccola comunit\u00e0 di 491 residenti l'eliminazione delle donne, dei minorenni e dei poveri dall'elettorato, faceva s\u00ec che il nuovo consiglio somigliasse molto al precedente. Il mandato dei consiglieri era quinquennale, ma i neoeletti furono divisi a sorte in cinque gruppi in modo che ogni anno si procedesse ad un'elezione suppletiva per tre seggi. La giunta veniva invece rinnovata ogni anno. A Passoni, primo sindaco aliprandino, successe poi Pietro Arosio, figlio di Carlo sindaco di Lissone.\nA partire dalla seconda met\u00e0 degli anni sessanta ricominci\u00f2 tuttavia un ampio dibattito sulla soppressione dei piccoli comuni, riprendendo il modello napoleonico. Tra le varie proposte si impose ancora quella che rispettava gli antichi schemi ecclesiastici, molto radicati nella cultura popolare. Cassina Aliprandi era da sempre parte della parrocchia di Lissone, e fu quindi un decreto di Vittorio Emanuele II del 1\u00ba aprile 1869 a decidere la soppressione del municipio, annettendolo a quello lissonese a decorrere dal successivo 1\u00ba giugno."}
{"id": "2315330", "revid": "36426", "url": "https://it.wikipedia.org/wiki?curid=2315330", "title": "Le ampolle dei pellegrini", "text": ""}
{"id": "2315333", "revid": "6923", "url": "https://it.wikipedia.org/wiki?curid=2315333", "title": "Francisco de \u00c1lava y Nure\u00f1a", "text": "Biografia.\nDopo aver saputo della morte di Osores e della temporanea nomina di \u00c1lava, il vicer\u00e9 del Per\u00f9, Diego Fern\u00e1ndez de C\u00f3rdoba, decise di sostituirlo col nipote Luis Fern\u00e1ndez de C\u00f3rdoba y Arce, sperando che egli avrebbe mostrato le proprie qualit\u00e0 militari nel corso della guerra di Arauco. C\u00f3rdoba prese il posto di \u00c1lava nel maggio del 1625."}
{"id": "2315334", "revid": "287204", "url": "https://it.wikipedia.org/wiki?curid=2315334", "title": "Francisco de Alava y Nurena", "text": ""}
{"id": "2315335", "revid": "15756", "url": "https://it.wikipedia.org/wiki?curid=2315335", "title": "Sinfonia n. 53 (Haydn)", "text": "La Sinfonia n. 53 in re maggiore di Franz Joseph Haydn fu composta per l'orchestra della corte Esterh\u00e1zy nel 1774, ed \u00e8 conosciuta come \"L'imperiale.\"\nIl primo movimento \u00e8 una sonata-allegro con introduzione lenta. Ha tre versioni della Finale, ma la terza non fu composta da Haydn."}
{"id": "2315339", "revid": "297745", "url": "https://it.wikipedia.org/wiki?curid=2315339", "title": "Girolamo Michelangelo Grigoletti", "text": ""}
{"id": "2315348", "revid": "585241", "url": "https://it.wikipedia.org/wiki?curid=2315348", "title": "Il est n\u00e9, le divin enfant", "text": "Il est n\u00e9, le divin enfant \u00e8 un tradizionale canto natalizio francese della fine del XIX secolo.\nLa melodia (derivata da \"La t\u00eate bizarde\" del XVII secolo) fu pubblicata per la prima volta nel 1862 o nel 1874 da R. Grosjean, organista della cattedrale di Saint-Di\u00e9, in una raccolta di canti natalizi della Lorena intitolata \"Airs des no\u00eal lorrains\", mentre il testo invece fu pubblicato per la prima volta nella raccolta \"No\u00eals anciens\", edita tra il 1875 e il 1876 da Dom G. Legeay.\nTesto.\nIl testo, che si compone di quattro strofe (di quattro versi ciascuna), parla della Nascita di Ges\u00f9 e di come questo avvenimento fosse atteso da ben 4.000 anni, cio\u00e8 da quando i Profeti lo avevano annunciato; cita inoltre la partenza dei Re Magi, definiti \"grands rois de l'Orient\":\nRitornello:\n\"Il est n\u00e9 le divin enfant\",\n\"Jouez hautbois, r\u00e9sonnez musettes\" !\n\"Il est n\u00e9 le divin enfant\",\n\"Chantons tous son av\u00e8nement\" !\n\"Depuis plus de quatre mille ans\",\n\"Nous le promettaient les proph\u00e8tes\"\n\"Depuis plus de quatre mille ans\",\n\"Nous attendions cet heureux temps\".\nRitornello\n\"Ah ! Qu'il est beau, qu'il est charmant\" !\n\"Ah ! que ses gr\u00e2ces sont parfaites\" !\n\"Ah ! Qu'il est beau, qu'il est charmant\" !\n\"Qu'il est doux ce divin enfant\" !\nRitornello\n\"Une \u00e9table est son logement\"\n\"Un peu de paille est sa couchette\",\n\"Une \u00e9table est son logement\"\n\"Pour un dieu quel abaissement\" !\nRitornello\n\"Partez, grands rois de l'Orient\" !\n\"Venez vous unir \u00e0 nos f\u00eates\"\n\"Partez, grands rois de l'Orient\" !\n\"Venez adorer cet enfant\" !\nRitornello\n\"Il veut nos c\u0153urs, il les attend\" :\n\"Il est l\u00e0 pour faire leur conqu\u00eate\"\n\"Il veut nos c\u0153urs, il les attend\" :\n\"Donnons-les lui donc promptement\" !\nRitornello\n\"O J\u00e9sus ! O Roi tout-puissant\"\n\"Tout petit enfant que vous \u00eates\",\n\"O J\u00e9sus ! O Roi tout-puissant\",\n\"R\u00e9gnez sur nous enti\u00e8rement\" !\nRitornello\nVersioni in altre lingue.\nIl testo \u00e8 stato adattato in inglese come: \"He Is Born, the Holy Child\" (tradotto da George K. Evans, nel 1963); \"He Is Born, The Heav'nly Child\" (tradotto da Edward Bliss Reed); \"He Is Born, The Divine Christ Child\" (in due versioni di anonimi traduttori); \"Born Is He, Little Child Divine\" (tradotto da John Morrison); ecc.:\nVersioni discografiche.\nIl brano \u00e8 stato inciso, tra gli altri, da Roberto Alagna, Petula Clark, Pl\u00e1cido Domingo, Joel Ramone, Winchester Cathedral Choir, Annie Lennox, Siouxsie and the Banshees e altri."}
{"id": "2315350", "revid": "1448629", "url": "https://it.wikipedia.org/wiki?curid=2315350", "title": "Accesso remoto", "text": "In informatica l'accesso remoto \u00e8 un tipo di connessione che si effettua tra due o pi\u00f9 computer posti a distanza tra loro collegandoli tra loro normalmente attraverso una rete informatica (LAN, WAN), come ad esempio attraverso Internet (\"connessione remota\"), permettendo il controllo pi\u00f9 o meno limitato di una delle due macchine operando da una sull'altra. Si tratta tipicamente di una funzionalit\u00e0 appannaggio degli amministratori di sistema, contrapponendosi dunque al tipico \"accesso diretto\" in cui l'operatore informatico e il semplice utente agiscono direttamente sulla macchina. \nDescrizione.\nNello schema generale di funzionamento il computer utilizzato per impostare le operazioni da far eseguire viene chiamato solitamente client, mentre quello che effettua le operazioni, cio\u00e8 viene raggiunto, normalmente server. Sul client dovr\u00e0 quindi esserci un software adatto all'invio, secondo un determinato protocollo di comunicazione, dei comandi per il server e la possibilit\u00e0 di ricevere delle risposte da quest'ultimo; sul server dovr\u00e0 esserci invece un demone (programma o processo eseguito solitamente in background) in ascolto, atto a ricevere i comandi in modo da eseguire le operazioni impartitegli e comunicare di conseguenza con il client.\nUno dei protocolli pi\u00f9 comuni di accesso remoto sviluppato originariamente per i sistemi Unix e molto usato in passato \u00e8 il telnet, che attraverso un'interfaccia di tipo testuale permette di controllare altre macchine a distanza. Detto protocollo venne esteso alla maggior parte dei sistemi operativi e a diverse architetture, ma attualmente \u00e8 usato piuttosto in reti private ed \u00e8 caduto in disuso per le comunicazioni su reti estese in quanto insicuro, viste le odierne necessit\u00e0 in fatto di protezione dei dati e in generale di sicurezza. A questo proposito molto usati attualmente sono protocolli e programmi quali SSH e OpenSSH che fanno uso di tecniche crittografiche.\nTramite accessi da remoto possono venir erogati diversi servizi, controllati ad esempio server di posta elettronica ed FTP, eseguiti comandi di shell, pilotati desktop di sistemi operativi posti su altri calcolatori (VNC - \"Virtual Network Computing\"), accedere ad un calcolatore senza interfaccia grafica da un altro posto a notevole distanza ed in modo del tutto trasparente (esempio X11 - X Window System di Linux)."}
{"id": "2315358", "revid": "1702319", "url": "https://it.wikipedia.org/wiki?curid=2315358", "title": "Michelangelo Grigoletti", "text": "Biografia.\nNacque da Osvaldo e Teresa De Michieli, in una famiglia di origini contadine. Delle sue qualit\u00e0 artistiche si accorse uno zio parroco, grazie al quale, dal 1820, riusc\u00ec a frequentare l'Accademia di Venezia, in un periodo in cui al neoclassicismo si andava sostituendo la pittura romantica. Presso l'Accademia fu allievo di Teodoro Matteini: nel 1824 dovette lasciare gli studi per motivi economici, e per guadagnare produsse litografie di quadri dell'antichit\u00e0. Divenne poi insegnante della scuola d'arte nel 1839; tra i suoi allievi, si ricordano Giacomo Favretto, Federico Zandomeneghi, Tranquillo Cremona, Eugenio Prati, Albano Tomaselli e Gian Battista Carrer.\nFu apprezzato come autore di opere religiose (pale d'altare) e a tema storico-letterario, ma la notoriet\u00e0 gli venne soprattutto dai suoi numerosi ritratti. Ha lasciato opere anche all'estero, come in Ungheria.\nA lui \u00e8 intitolato il Liceo Scientifico Grigoletti di Pordenone."}
{"id": "2315369", "revid": "1543377", "url": "https://it.wikipedia.org/wiki?curid=2315369", "title": "Francisco de Aguirre", "text": "Giovent\u00f9.\nFrancisco de Aguirre era il figlio di Hernando de la R\u00faa e di Constanza de Meneses. Si arruol\u00f2 nell'esercito di Carlo V, partecipando alla battaglia di Pavia e al sacco di Roma nel 1527. Nel 1517, mentre si trovava a Roma come Alf\u00e9rez, fu incaricato della protezione di un convento e, come ricompensa, il Papa gli permise di sposare sua cugina, Mar\u00eda de Torres y Meneses, mentre il re lo nomin\u00f2 Corregidor di Talavera de la Reina.\nSi spost\u00f2 in Per\u00f9 nel 1536, con un ampio seguito che comprendeva schiavi e servitori. Fece parte della spedizione che salv\u00f2 Gonzalo Pizarro, assediato a Cochabamba e, tra il 1538 ed il 1539 partecip\u00f2 alla conquista della provincia di Charcas, nell'odierna Bolivia, sotto il comando di Diego de Rojas.\nIn Cile.\nSaputo che Pedro de Valdivia stava per conquistare il Cile nel 1540, spost\u00f2 le proprie truppe (composte da 15 cavalieri e 10 fanti) a Tarapac\u00e1, dove attese due mesi per potersi unire a lui. Aguirre divenne subito uno stretto confidente di Valdivia guadagnandosi un posto di primo piano nella colonia, venendo nominato uno degli \"alcalde\" del primo insediamento di Santiago e venendo ferito gravemente difendendo la citt\u00e0 l'11 settembre 1541, quando gli indiani locali guidati da Michimalonco la distrussero.\nTenente governatore.\nIl 20 giugno 1549 Aguirre fu nominato tenente governatore della zona compresa tra il deserto di Atacama ed il fiume Choapa, ricevendo l'incarico di ricostruire La Serena, distrutta dagli indiani provenienti da nord. Fu scelto per questo incarico perch\u00e9 aveva gi\u00e0 dimostrato un polso fermo nella guerra contro gli indiani. Il 29 agosto 1549 Aguirre rifond\u00f2 la citt\u00e0, costruendo un forte a sua difesa. Guid\u00f2 quindi le sue truppe contro gli indiani. Da questo momento il Cile settentrionale fu al riparo da ogni pericolo, anche se in parte spopolato e carente di forza lavoro.\nNel 1551 era tenente generale di La Serena e prese possesso di Tucum\u00e1n, sull'altro versante delle Ande, dopo aver combattuto con N\u00fa\u00f1ez de Prado che era all'oscuro dell'autorit\u00e0 di Valdivia. Qui, dopo una serie di spedizioni esplorative, fond\u00f2 la citt\u00e0 di Santiago del Estero del Nuevo Maestrazgo il 25 luglio 1553 (nonostante alcuni storici considerino come data di fondazione il 1550).\nScontro con Villagra.\nQuando Valdivia mor\u00ec nella battaglia di Tucapel, nelle sue ultime volont\u00e0 si trovava la nomina di Aguirre in assenza di Jer\u00f3nimo de Alderete. Si trovava a Tucum\u00e1n quando ricevette la notizia, e Francisco de Villagra era gi\u00e0 riuscito a farsi nominare governatore, a causa della morte di Alderete e dell'assenza di Aguirre.\nSaputo della cosa dai suoi amici di La Serena, fece immediatamente ritorno, e fu accolto come capitano generale e Governatore del Cile. Comunic\u00f2 il proprio arrivo al \"Cabildo\" (consiglio cittadino) di Santiago, rendendogli noto che le proprie truppe erano preparate a difendere la posizione che gli spettava secondo le volont\u00e0 di Valdivia. Il \"Cabildo\" di Santiago, per\u00f2, rifiut\u00f2 di ratificare la dichiarazione, disarmando il contingente del fratello di Aguirre, Hernando, mandato a consegnare la missiva. Alla fine il conflitto si risolse quando fu mandata una petizione all'\"Audiencia\" di Lima, grazie alla quale il consiglio avrebbe dovuto dargli il comando per sei mesi, dopodich\u00e9 sarebbe stato il vicer\u00e9 Andr\u00e9s Hurtado de Mendoza a designare il nuovo governatore. In caso di scadenza del termine il governatore sarebbe stato Villagra, comandante dell'esercito del sud. Aguirre voleva ignorare il verdetto, ma i suoi uomini erano troppo pochi per scontrarsi con quelli di Villagra e quindi dovette accettarlo.\nNel 1557 il figlio del governatore, Garc\u00eda Hurtado de Mendoza, divenne il nuovo governatore. Una delle sue prime decisioni fu quella di arrestare Aguirre e Villagra.\nGovernatore di Tucum\u00e1n.\nLa prigionia di Aguirre in Per\u00f9 non fu apprezzata dal re e dai suoi consiglieri e nel 1562 il vicer\u00e9 del Per\u00f9 Diego L\u00f3pez de Z\u00fa\u00f1iga lo nomin\u00f2 governatore della provincia di Tucum\u00e1n, a quel tempo in mano ai ribelli locali durante una rivolta. Nel 1564, quando la conquista della regione stava per essere annullata dall'insurrezione, Aguirre la port\u00f2 a termine riconsegnando l'area alla Spagna.\nDurante il suo mandato fu fomentata da Jer\u00f3nimo de Holgu\u00edn una rivolta che si concluse con la cattura di Aguirre. In seguito alla sua liberazione, la Audiencia Reale di Charcas lo accus\u00f2 di aver fatto dichiarazioni eretiche.\nI costanti tumulti occorsi durante la sua amministrazione convinsero il vicer\u00e9 a rimuoverlo dall'incarico, nominando al suo posto Luis Jer\u00f3nimo de Cabrera. Nel 1576 Aguirre torn\u00f2 in Cile andando ad abitare a La Serena, dove rimase fino alla morte, avvenuta nel 1581."}
{"id": "2315370", "revid": "123746178", "url": "https://it.wikipedia.org/wiki?curid=2315370", "title": "My Girl (The Temptations)", "text": "My Girl \u00e8 un brano musicale del 1964, scritto e prodotto da Smokey Robinson e Ronald White.\nFu portata per la prima volta al successo dai Temptations, la cui versione, pubblicata come singolo il 21 dicembre 1964, raggiunse la vetta delle classifiche statunitensi nel 1965.\nLa canzone ebbe negli anni a venire diversi altri interpreti, famosi e non, tra i quali Otis Redding, Prince Buster, The Rolling Stones (nell'album \"Flowers\"), Phil Collins, Michael Bolton (nell'album \"\"), Michael Jackson (nel 1972), Mario Biondi (nel 2011)."}
{"id": "2315374", "revid": "767487", "url": "https://it.wikipedia.org/wiki?curid=2315374", "title": "Stella (film 2009)", "text": "Stella \u00e8 un cortometraggio del 2009 diretto da Gabriele Salvatores per il progetto \"PerFiducia\", che ha coinvolto anche i registi Ermanno Olmi e Paolo Sorrentino, autori rispettivamente de \"Il premio\" e \"La partita lenta\".\nIl lavoro realizzato da Salvatores per questo ciclo di cortometraggi evolve nei suoi dieci minuti di metraggio da un drammatico incipit che diviene occasione per sviluppare il tema della fiducia."}
{"id": "2315378", "revid": "288127", "url": "https://it.wikipedia.org/wiki?curid=2315378", "title": "Giovanni Argyropulos", "text": ""}
{"id": "2315382", "revid": "110157", "url": "https://it.wikipedia.org/wiki?curid=2315382", "title": "Ger\u00e4usch", "text": "Ger\u00e4usch \u00e8 il decimo album di studio del gruppo pop punk tedesco Die \u00c4rzte, pubblicato il 29 settembre 2003. L'album \u00e8 composto da un doppio CD.\nLa traccia \"Schneller leben\" \u00e8 intitolata \"Oje, was singen Die denn da? AAAAAAAAAAARRRRRRGGGGGHHHH\" nel foglietto dei testi."}
{"id": "2315388", "revid": "117493158", "url": "https://it.wikipedia.org/wiki?curid=2315388", "title": "Dante Troisi", "text": "Biografia.\nNato nel 1920 a Tufo, provincia di Avellino, da genitori di Dentecane (AV), dove visse tutte le sue estati sino alla morte, compie gli studi classici a Parma (\"l\u00ec ho capito che non mi sarebbe mai stato perdonato di essere uno del sud\").\nSi \u00e8 laureato in giurisprudenza all'Universit\u00e0 di Bari, subito prima di partire volontario per la guerra. Destinato in Africa, fu in Libia e in Tunisia, dove fu fatto prigioniero nel 1943: trasferito negli Usa, vi rest\u00f2 fino al 1946, rinchiuso nel campo di concentramento di Hereford, in Texas.\nDal 1947 sino al 1974 (anno delle sue dimissioni) fu magistrato prima a Cassino e quindi a Roma. Un mestiere e un'esperienza che lo segnarono profondamente e costituirono spesso l'argomento dei suoi libri, a cominciare da quel \"Diario di un giudice\", uscito nel 1955 prima su \u00abIl Mondo\u00bb di Mario Pannunzio e poi nello stesso anno nei \u00abgettoni\u00bb di Einaudi (ideati da Elio Vittorini): scritti che suscitarono tanto scandalo e gli valsero, nonostante la difesa appassionata di Alessandro Galante Garrone, una censura disciplinare per offesa alla magistratura. Il suo debutto era comunque avvenuto 4 anni prima con \"L'ulivo nella sabbia\", pi\u00f9 legato al mondo contadino delle sue origini.\nTroisi \u00e8 stato due volte selezionato nella cinquina del premio Campiello, con \"I bianchi e neri\" (uscito per Laterza nel 1965) e con il suo ultimo romanzo \"L'inquisitore dell'interno 16\" (edito a Pordenone nel 1986). Con \"L'odore dei cattolici\" (1963), che fu tra i finalisti del Premio Strega, vinse invece il Premio di Chianciano. Tra gli altri suoi libri si ricordano \"Voci di Vallea\", uscito per Rizzoli nel 1969, \"La Sopravvivenza\" edita da Rusconi nel 1981 e alcuni testi teatrali pubblicati nel '72.\nDiario di un giudice.\nIl \"Diario di un giudice\", del 1955, impose il nome di Dante Troisi nel panorama letterario italiano e fu al centro di un vero e proprio caso giudiziario.\nL'autore racconta la sua vita di giudice in un piccolo centro meridionale ancora sconvolto dai postumi di una terribile guerra, individuabile in Cassino, con giudici e avvocati che \u00abregolano, giudicano, accusano, condannano e assolvono i molteplici componenti di un tempo terribilmente arcaico\u00bb.\nTroisi rappresenta in modo non oleografico il mondo della giustizia: i giudici non sono \u00abgli intangibili ministri della divinit\u00e0\u00bb ma sono descritti, pi\u00f9 realisticamente, come uomini \u00abzeppi di difetti, di dolori, di noia, di ambizioni, di desideri meschini\u00bb. Nella sua forma mista, a met\u00e0 tra invenzione narrativa e riflessione critica, il \"Diario\" non \u00e8 per\u00f2 la ricerca di un saggista che vuole analizzare il rapporto tra individuo e legge, tra cittadini e istituzioni, ma l'opera di un autentico scrittore che racconta la sua angosciata realt\u00e0 senza mai tradire le speranze ultime della giustizia, frugando nelle pieghe segrete degli uomini, magistrati o imputati, in balia di oscuri desideri, di passioni che sono il fondamento anonimo della vita di tutti."}
{"id": "2315399", "revid": "767487", "url": "https://it.wikipedia.org/wiki?curid=2315399", "title": "Pedigree Punk", "text": "Pedigree Punk \u00e8 l'album di debutto del gruppo pop punk tedesco Donots, autoprodotto e pubblicato nel 1996."}
{"id": "2315404", "revid": "438678", "url": "https://it.wikipedia.org/wiki?curid=2315404", "title": "Luis Conte", "text": "\u00c8 noto per aver collaborato con musicisti della scena rock e pop rock, quali Madonna, James Taylor, Pat Metheny, Man\u00e1, Phil Collins e Roger Waters dei Pink Floyd. Conte utilizza percussioni Meinl Percussion."}
{"id": "2315409", "revid": "124501400", "url": "https://it.wikipedia.org/wiki?curid=2315409", "title": "Ingrid Michaelson", "text": "Biografia.\nNata da padre musicista e madre scultrice, Ingrid ha iniziato a suonare il pianoforte a 4 anni, proseguendo poi gli studi. Al college, dove si \u00e8 diplomata in teatro, ha incontrato la sua vocal coach. Ha iniziato a cantare in gruppo a cappella, poi ha deciso di intraprendere la carriera da solista. Nel 2005 usc\u00ec il suo primo album \"Slow the Rain\" e inizi\u00f2 a farsi conoscere. Le sue canzoni sono state utilizzate in diverse serie televisive, tra cui \"Grey's Anatomy\", \"One Tree Hill\" e \"Scrubs\". Nel 2007 pubblic\u00f2 il suo secondo album \"Girls and Boys\".\nVerso la fine del 2008, Ingrid ha fatto da apripista alle tappe del tour europeo di Jason Mraz in Regno Unito, Svezia, Danimarca, Paesi Bassi, Germania e Francia. Nel dicembre dello stesso anno ha anche collaborato con Sara Bareilles nel singolo \"Winter Song\", canzone contenuta nella compilation \"The Hotel Caf\u00e9 Presents Winter Songs\". Della canzone venne prodotto anche un video musicale a cartoni animati. Sempre nel 2008 pubblic\u00f2 il suo terzo album \"Be Ok\".\nNel 2009 scrisse il brano \"Parachute\" per Cheryl Cole, uscito come terzo singolo nel marzo 2010 dall'album \"3 Words\". Nella seconda met\u00e0 dell'anno ha intrapreso il suo \"Everybody tour\", tra America ed Europa, fino al 2010. Dal 2010 Ingrid ha una relazione con il collega Greg Laswell, che ha sposato il 16 gennaio 2011, come ha fatto sapere tramite Twitter. Nel luglio 2012 il singolo \"Everybody\" entra a far parte della colonna sonora del film \"LOL - Pazza del mio migliore amico\". Nello stesso anno pubblic\u00f2 il suo quarto album \"Human Again\", al quale segue un tour mondiale.\nNegli anni successivi pubblic\u00f2 svariati album: \"Lights Out\" nel 2014, \"It Doesn't Have to Make Sense\" nel 2016, \"Songs for the Season\" nel 2018 e \"Stranger Songs\" nel 2019. Nel 2021 ha pubblicato il singolo \"To Begin Again\" in collaborazione con il cantante britannico Zayn."}
{"id": "2315417", "revid": "599013", "url": "https://it.wikipedia.org/wiki?curid=2315417", "title": "Hrvoje Perin\u010di\u0107", "text": ""}
{"id": "2315420", "revid": "287204", "url": "https://it.wikipedia.org/wiki?curid=2315420", "title": "Hrvoje Perincic", "text": ""}
{"id": "2315428", "revid": "327773", "url": "https://it.wikipedia.org/wiki?curid=2315428", "title": "Strage di Domenikon", "text": "La strage di Domenikon si riferisce alla uccisione di circa 150 civili greci nella zona del villaggio di Domeniko, in Grecia, effettuata dal Regio esercito italiano durante l'occupazione della Grecia nel corso della Seconda guerra mondiale. Essa fu giustificata dai militari come reazione e rappresaglia ad un'azione partigiana avvenuta nelle zone circostanti il villaggio.\nAvvenimenti.\nNelle vicinanze di Domeniko, un piccolo villaggio della Grecia centrale situato in Tessaglia, il 16 febbraio del 1943 un attacco partigiano contro un convoglio italiano provoc\u00f2 la morte di nove militi italiani delle Camicie nere. 43 greci, fra attaccanti e supposti fiancheggiatori, furono uccisi a seguito dell'azione. \nCome ulteriore reazione il generale della 24\u00aa Divisione fanteria \"Pinerolo\" Cesare Benelli ordin\u00f2 la repressione dei civili del villaggio: centinaia di soldati circondarono il villaggio, lo distrussero e rastrellarono la popolazione, catturando tutti gli uomini di et\u00e0 compresa tra 14 e 80 anni. Essi furono caricati su furgoni militari per essere trasportati a Larissa, probabilmente in vista di un loro internamento. Sulla via per\u00f2 la colonna italiana fu raggiunta dall'ordine del comandante della Divisione Pinerolo di fucilarli sul posto. Nel cuore della notte, nei pressi del villaggio di Damasi si procedette alla fucilazione di 97 uomini. Furono risparmiati solo il Capo villaggio (insediato dagli stessi italiani nei primi mesi dell'occupazione), un suo fratello e un suo cugino, collaboratori degli italiani, che avevano promesso di segnalare i nominativi dei dirigenti delle bande ribelli.\nQuesto episodio non fu isolato: la storica Lidia Santarelli indica che esso fu il primo di una serie di violente azioni repressive attuate nella primavera-estate 1943. Dopo Domenikon seguirono altri eccidi in Tessaglia e nel resto Grecia: 30 giorni dopo 60 civili fucilati a Tsaritsani e successivamente a Domokos, Farsala e Oxini\u00e0. La lotta ai ribelli secondo una circolare del generale Carlo Geloso, comandante delle forze italiane di occupazione, fu basata sul principio della responsabilit\u00e0 collettiva, secondo cui \"per annientare il movimento partigiano andavano annientate le comunit\u00e0 locali\".\nIl ricordo.\nL'evento, descritto in diverse pubblicazioni greche del dopoguerra, \u00e8 tornato di attualit\u00e0 a seguito della ricostruzione effettuata nel documentario televisivo di Giovanni Donfrancesco \"La guerra sporca di Mussolini\", andato in onda per la prima volta il 14 marzo 2008 su History Channel. Stathis Psomiadis, insegnante e figlio di una vittima, intervistato nel documentario, \u00e8 stato uno dei promotori della ricostruzione dell'eccidio raccogliendo documenti e testimonianze di testimoni e superstiti.\nIn Italia il programma non \u00e8 andato mai in onda sulla RAI, dichiaratasi \"disinteressata al progetto\", mentre \u00e8 stato trasmesso il 3 gennaio 2010 su Rete 4.\nIl 16 febbraio 2009, durante la cerimonia di commemorazione, l'ambasciatore italiano in Atene Gianpaolo Scarante ha chiesto scusa da parte dell'Italia ai familiari delle vittime e alla Grecia.\nArchiviazione.\nNel 2019 \u00e8 stata stabilita l'archiviazione da parte del GIP militare Elisabetta Tizzani, dopo una lunga indagine da parte del procuratore militare di Roma, Marco De Paolis: per 9 indagati su 11 in quanto deceduti, compreso il generale Angelo Rossi, comandante del III Corpo d'armata, e per i due ex capomanipolo, Penta e Morbiducci, a causa della loro mancata localizzazione."}
{"id": "2315429", "revid": "767487", "url": "https://it.wikipedia.org/wiki?curid=2315429", "title": "Johnny Moynihan", "text": "\u00c8 membro fondatore degli Sweeney's Men, band che ha segnato i primi passi del folk revival in Irlanda. A lui si deve l'introduzione nella musica tradizionale irlandese del bouzouki, strumento di origine greca che, opportunamente modificato, oggi ha un suo corrispettivo nel bouzouki irlandese.\nDopo la breve esperienza degli Sweeney's Men, ha fatto parte, insieme ad Andy Irvine, di un'altra influente band folk irlandese, i Planxty di Christy Moore.\nAttualmente suona fisarmonica, violino, mandolino e molti altri strumenti nel trio Moonshine."}
{"id": "2315430", "revid": "767487", "url": "https://it.wikipedia.org/wiki?curid=2315430", "title": "Associazione Calcio Hellas Verona 1964-1965", "text": "Questa voce raccoglie le informazioni riguardanti l'Associazione Calcio Hellas Verona nelle competizioni ufficiali della stagione 1964-1965."}
{"id": "2315431", "revid": "547034", "url": "https://it.wikipedia.org/wiki?curid=2315431", "title": "Gand-Wevelgem 2009", "text": "La Gand-Wevelgem 2009, settantesima edizione della corsa, si disput\u00f2 l'8 aprile 2009 e venne vinta dal norvegese Edvald Boasson Hagen che concluse i 203\u00a0km del percorso in 5h00'31\".\nPercorso.\nLungo 203\u00a0km, prevedeva la partenza a Deinze per dirigersi poi verso ovest a Dixmude, passando per Tielt. Da qui verso nord, passando per Nieuwpoort e Koksijde, per tornare verso sud partendo da Furnes. Dopo aver superato Poperinge da ovest, arrivava ai monti delle Fiandre. Un circuito di 23\u00a0km permetteva di affrontare due volte il Monteberg ed il monte Kemmel. I 36\u00a0km restanti dopo la seconda ascesa del Kemmel portavano i corridori a Wevelgem passando per Menin.\nResoconto degli eventi.\nLa corsa, svoltasi in pessime condizione atmosferiche (vento ed acqua lungo tutto il percorso), fu caratterizzata da una fuga di 32 partecipanti formatasi al decimo chilometro principalmente in seguito ad un'azione della Cerv\u00e9lo TestTeam, che infil\u00f2 sei dei suoi corridori nel gruppo di testa. Il Team Columbia rispose con quattro atleti, tra cui il futuro vincitore. Il gruppo principale li lasci\u00f2 andare senza imbastire alcun vero e proprio inseguimento.\nIl gruppo di testa si spezz\u00f2 in due tronconi al primo passaggio sul Kemmelberg e, dopo un attacco di Robbie McEwen, che da solo riusc\u00ec a rientrare sul primo gruppetto, arriv\u00f2 l'attacco di Aljaksandr Ku\u010dynski, il quale si mosse con tempismo appena prima di affrontare la stessa salita per la seconda volta. Tornati sul Kemmelberg fu il turno di Edvald Boasson Hagen: il giovane norvegese attacc\u00f2 il gruppo inseguitore e raggiunse Ku\u010dynski.\nI due collaborarono fino al rettilineo finale, dove lo scandinavo fece valere la sua maggiore velocit\u00e0 e si aggiudic\u00f2 per la prima volta la corsa, conquistando il trionfo pi\u00f9 prestigioso dal suo passaggio al professionismo. Un ultimo tentativo di raggiungere i battistrada da parte di Andreas Klier, Matthew Goss e Mathew Hayman, partito a circa quindici chilometri dall'arrivo, fall\u00ec completamente, anche se l'iniziativa frutt\u00f2 all'australiano Goss, vincitore del piccolo sprint per la terza piazza, un posto sul podio conclusivo."}
{"id": "2315439", "revid": "1699816", "url": "https://it.wikipedia.org/wiki?curid=2315439", "title": "We Made You", "text": "We Made You \u00e8 un singolo del rapper statunitense Eminem estratto dall'album Relapse del 2009, con il ritornello cantato da Charmagne Tripp, anche se all'inizio Eminem annuncia che Jessica Simpson canter\u00e0 il ritornello. Il brano segna il ritorno dell'alter ego Slim Shady.\nIl 28 febbraio 2018, la RIAA lo certifica singolo di platino per il milione di copie vendute nel mercato statunitense.\nVideo musicale.\nSviluppo.\nIl video musicale, diretto da Joseph Kahn (lo stesso del video di Without Me), fu girato a Las Vegas. Compaiono Dr. Dre, 50 Cent e Rihanna. Inoltre vi \u00e8 un cameo della pornostar Lisa Ann nel ruolo della politica statunitense Sarah Palin.\nConcept.\nIl video \u00e8 una parodia di \"Rock of Love\" e di \"Star Trek\". In alcune parti, lo sfondo imita quello del videogioco \"Guitar Hero\". \u00c8 presente anche una parodia del video di \"Jailhouse Rock\" e ci sono riferimenti a \"Nanuk l'eschimese\", \"Hazzard\", \"Rain Man\" ed a \"Who's Nailin' Paylin?\".\nNel video vengono imitati Bret Michaels, Jessica Simpson, Britney Spears, Kevin Federline, Lindsay Lohan, Samantha Ronson, Amy Winehouse ed il suo ex marito Blake Fielder-Civil, Ellen DeGeneres, Portia de Rossi, Elvis Presley, Tony Romo, John Mayer, Jennifer Aniston, e Kim Kardashian.\nPremi e riconoscimenti.\nIl video \u00e8 stato premiato agli MTV Video Music Awards del 2009 come \"Miglior video hip hop\".\nCover.\nIl rapper italiano Jesto ha realizzato una cover riprendendo la strumentale. Il singolo \u00e8 stato intitolato \"Mica campo d'aria\"."}
{"id": "2315450", "revid": "287204", "url": "https://it.wikipedia.org/wiki?curid=2315450", "title": "Nazionale di hockey su ghiaccio maschile della Russia", "text": "La nazionale di hockey su ghiaccio maschile della Russia (\u0421\u0431\u043e\u0440\u043d\u0430\u044f \u0420\u043e\u0441\u0441\u0438\u0438 \u043f\u043e \u0445\u043e\u043a\u043a\u0435\u044e \u0441 \u0448\u0430\u0439\u0431\u043e\u0439) \u00e8 una delle rappresentative di hockey su ghiaccio pi\u00f9 forti in campo internazionale. \u00c8 erede diretta della Nazionale dell'Unione Sovietica, una delle nazionali pi\u00f9 forti della storia dell'hockey, vincitrice di ben 7 ori olimpici (record a pari merito con il Canada) su 9 edizioni e di 19 mondiali su 30 disputati.\nLa nazionale Russa partecipa alle competizioni internazionali dall'aprile 1992, anno in cui ha rimpiazzato la rappresentativa della C.S.I., che vinse l'oro olimpico ai Giochi del 1992. La Russia ha vinto tre Campionati Mondiali in 17 anni di storia, ed \u00e8 la squadra campione in carica, avendo vinto nel 2009 l'ultimo Campionato Mondiale svoltosi in Svizzera, e l'Euro Hockey Tour.\nLa squadra \u00e8 gestita dalla federazione nazionale, in russo \"\u0424\u0435\u0434\u0435\u0440\u0430\u0446\u0438\u044f \u0445\u043e\u043a\u043a\u0435\u044f \u0420\u043e\u0441\u0441\u0438\u0438\". Gli hockeisti russi iscritti alla federazione, e quindi convocabili per la nazionale, sono 77.702, pari allo 0,01% della popolazione.\nRisultati.\nOlimpiadi.\nAi piazzamenti riportati nella tabella va aggiunto l'oro conseguiti dalla Squadra unificata a Albertville 1992, sebbene tale squadra fosse l'erede dell'Unione sovietica, pi\u00f9 che un'entit\u00e0 russa vera e propria. L'oro a PyeongChang 2018 \u00e8 stato ottenuto come Atleti Olimpici dalla Russia."}
{"id": "2315451", "revid": "1086846", "url": "https://it.wikipedia.org/wiki?curid=2315451", "title": "Associazione Calcio Hellas Verona 1965-1966", "text": "Statistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "2315459", "revid": "290948", "url": "https://it.wikipedia.org/wiki?curid=2315459", "title": "Luce ultravioletta", "text": ""}
{"id": "2315460", "revid": "110157", "url": "https://it.wikipedia.org/wiki?curid=2315460", "title": "Provincia di Prachuap Khiri Khan", "text": "La provincia di Prachuap Khiri Khan si trova in Thailandia, nella regione della Thailandia Centrale. Si estende per 6.367,6\u00a0km\u00b2, ha 494.299 abitanti ed il capoluogo \u00e8 il distretto di Mueang Prachuap Khiri Khan, nel cui territorio vi \u00e8 la citt\u00e0 omonima. La citt\u00e0 pi\u00f9 popolosa della provincia \u00e8 Hua Hin, noto centro balneare.\nSuddivisione amministrativa.\nLa provincia \u00e8 suddivisa in 8 distretti (\"amphoe\"). Questi a loro volta sono suddivisi in 48 sottodistretti (\"tambon\") e 388 villaggi (\"muban\")."}
{"id": "2315462", "revid": "729019", "url": "https://it.wikipedia.org/wiki?curid=2315462", "title": "Teritorijalna odbrana", "text": "Le Forze di difesa territoriale (in serbo-croato \"Teritorijalna odbrana\", TO) erano una delle quattro forze armate della Repubblica socialista federale di Jugoslavia. Costituivano una milizia di riserva indipendente dagli altri rami e autonoma nell'addestramento e nell'organizzazione, che era affidata a ciascuna delle Repubbliche federate.\nStoria.\nNel 1948, in seguito al dissidio tra Tito e Stalin la Jugoslavia rest\u00f2 un paese socialista, ma si rifiut\u00f2 di entrare nel Patto di Varsavia e di sottomettersi al dominio di Mosca, adottando invece una politica di neutralit\u00e0 e di equidistanza dai blocchi e diventando uno dei fondatori del Movimento dei Paesi Non Allineati. Nel 1968, in seguito all'invasione sovietica della Cecoslovacchia, la dirigenza jugoslava temette la possibilit\u00e0 di un'aggressione sovietica, che le forze convenzionali di un piccolo paese non sarebbero riuscite a respingere. La minaccia era concreta, dato che la posizione della Jugoslavia era strategica sia nei confronti del Patto di Varsavia che della NATO e dunque sarebbe stata sicuramente invasa nel caso di un nuovo conflitto mondiale.\nLa nuova dottrina militare formulata nel 1969 con la Legge di Difesa Nazionale si ispirava al massiccio movimento di Resistenza partigiana che si era sviluppato in Jugoslavia durante la Seconda guerra mondiale e che era riuscito, caso unico tra tutte le Nazioni alleate, a liberare il paese quasi esclusivamente con le proprie forze (questo fatto risult\u00f2 poi importante nel mantenimento dell'indipendenza politica del paese).\nLa dottrina militare di Difesa Totale Nazionale si basava sulla trasformazione, in caso di invasione, della popolazione sia maschile che femminile in un monolitico esercito di resistenza che avrebbe combattuto l'aggressore con tattiche di guerriglia. Le forze di difesa territoriale sarebbero state organizzate con piccole compagnie di stanza in ogni Comune, formate dai residenti dello stesso, equipaggiate con armamento leggero di fanteria, che avrebbero sfruttato la conoscenza del terreno, mantenendo nel frattempo la produzione bellica nelle fabbriche. Le unit\u00e0 di difesa territoriali pi\u00f9 grandi erano equipaggiate con cannoni antiaerei e artiglieria, mentre quelle di stanza sulla costa con cannoniere e altre piccole imbarcazioni e squadre di sommozzatori per azioni di sabotaggio.\nScioglimento.\nAll'inizio degli anni '90, con la dissoluzione della Jugoslavia e l'emergere del nazionalismo serbo all'interno dell'Armata popolare jugoslava (molti ufficiali e soldati non-serbi abbandonarono l'esercito), le Forze di difesa territoriale, grazie alla decentralizzazione della struttura di comando, parteciparono alle guerre jugoslave, aiutando con successo Slovenia, Croazia, Bosnia ed Erzegovina, a secedere dal governo centrale. Dopo lo scioglimento della Jugoslavia la difesa territoriale fu sciolta e i suoi membri integrati negli eserciti nazionali dei neonati paesi balcanici."}
{"id": "2315463", "revid": "287204", "url": "https://it.wikipedia.org/wiki?curid=2315463", "title": "ABA Liga 2001-2002", "text": "La ABA Liga 2001-2002 fu la 1\u00aa edizione della Lega Adriatica. La vittoria finale fu ad appannaggio degli sloveni del Union Olimpija sui conterranei del Krka Novo Mesto.\nJure Zdovc, del Union Olimpija, venne nominato MVP della finale."}
{"id": "2315469", "revid": "247222", "url": "https://it.wikipedia.org/wiki?curid=2315469", "title": "Dente (cantante)", "text": "Il suo nome d'arte \u00e8 un soprannome datogli da suo zio quando aveva tredici anni. Inizia la sua carriera come chitarrista fino al 2006, quando decide di intraprendere una carriera da solista, esordendo con il disco \"Anice in bocca\". A questo primo lavoro seguono \"Non c'\u00e8 due senza te\" (2007), \"L'amore non \u00e8 bello\" (2009), vincitore del Premio Italiano della Musica Indipendente per il miglior album, \"Io tra di noi\" (2011) e \"Almanacco del giorno prima\" (2014). Nel 2020 ritorna sulle scene con \"Dente\", album omonimo che segna per l'artista una maturazione musicale e un cambio di sonorit\u00e0 rispetto al passato.\nIl suo stile cantautorale viene accostato dalla critica a quello di artisti come Lucio Battisti, Luigi Tenco, Bugo, Cesare Cremonini, Ivan Graziani, Rino Gaetano e Francesco De Gregori.\nBiografia.\nGli inizi.\nGiuseppe Peveri, dopo essersi diplomato come perito elettronico, frequenta il DAMS (Discipline delle arti, della musica e dello spettacolo), ma dopo due anni interrompe gli studi per bisogni economici. Mentre si mantiene con un lavoro da magazziniere, suona come chitarrista prima nei Quic e successivamente, dal 1997, nei La Spina, con i quali pubblica due album. Dal 2006 intraprende la carriera solista, firma un contratto con l'etichetta indipendente Jestrai Records e pubblica il suo primo album intitolato \"Anice in bocca\". Questo primo disco, del quale furono stampate solamente circa 300 copie, non venne distribuito, ma venduto durante i vari concerti. Composto da 16 brani, \u00e8 particolare nella durata complessiva, che non supera di molto i 30 minuti. Nelle registrazioni, effettuate nella casa del cantautore fidentino, prevale la chitarra acustica, accompagnata da particolari suoni, come fischi e campanelli.\n\"Non c'\u00e8 due senza te\".\nNel 2007, sei mesi dopo l'uscita di Anice in bocca, pubblica il suo secondo album con la Jestrai Records, \"Non c'\u00e8 due senza te\", che in seguito verr\u00e0 ristampato e distribuito nel 2010 con la Ghost Records da Venus Dischi, che si piazza tra i finalisti del Premio Italiano della Musica Indipendente come miglior album. Sulla copertina del disco viene riportata la silhouette di una donna con le ali di una farfalla, e il disco viene distribuito con un adesivo recitante \u00abAttenzione! Pu\u00f2 creare dipendenza\u00bb. Le 13 tracce che lo compongono presentano sfumature naif ed uno stile semplice, dolce e diretto. Successivamente viene girato un videoclip per la seconda traccia dell'album, \"Baby building\", che vede come regista lo stesso Dente. Sempre nel 2007 rilascia in free download su rockit.it il singolo \"La cena di addio\", con allegati booklet e testo. Nell'estate del 2007 Federico Fiumani invita Dente a reinterpretare la canzone \"Verde\" dei Diaframma per la compilation \"Il dono - Artisti vari reinterpretano i Diaframma\", pubblicata nei primi mesi del 2008 per celebrare i 30 anni della celebre band punk rock italiana. Poco dopo esegue una reinterpretazione anche di \"Pensiero stupendo\", canzone di Patty Pravo, che viene utilizzata come sigla dell'omonimo programma radiofonico su Radio Popolare.\nNel 2008, a partire dal mese di febbraio, viene distribuito con l'etichetta Jestrai Records l'EP \"Le cose che contano\", dalla durata di circa 16 minuti composto da 4 brani pop dalle venature jazz. Dal mini album, realizzato con la collaborazione di Roberto Dell'Era, Enrico Gabrielli ed Enzo Cimino (membri di Afterhours e Mariposa), viene estratto il singolo del brano \"Le cose che contano\", del quale viene realizzato un videoclip diretto da Angelo Camba. Successivamente, ad agosto, inizia le registrazioni di nuovi brani scritti da due anni a quella parte, che andranno a comporre il suo nuovo album. Inoltre apporta la sua collaborazione alla compilation \"Siamo solo noi in Deviazioni (un omaggio a Vasco Rossi)\", iniziativa della rivista Il Mucchio Selvaggio in onore di Vasco Rossi, interpretando il brano \"Siamo solo noi\" insieme a Vasco Brondi.\n\"L'amore non \u00e8 bello\".\nNel 2009 partecipa alla raccolta \"\" curata dagli Afterhours con la canzone \"Beato me\", scritta dal cantautore fidentino per un possibile inserimento nel nuovo album, ma alla fine rimasta fuori, che riarrangiata viene utilizzata per la raccolta; la canzone, definita da Dente come suo primo brano non autobiografico da lui scritto, verr\u00e0 eseguito in seguito anche al Concerto del Primo Maggio a Roma. Il 14 febbraio pubblica l'album \"L'amore non \u00e8 bello\", primo edito con la Ghost Records, anticipato dal singolo \"Vieni a vivere\", che grazie anche al videoclip girato a Venezia, ottiene una pi\u00f9 ampia visibilit\u00e0 nei confronti del pubblico. Alla realizzazione del disco partecipano tra gli altri Gianluca De Rubertis, Roberto Dell'Era, Enrico Gabrielli e Vasco Brondi. Il disco ottiene subito ottime recensioni ed \u00e8 stato considerato da pi\u00f9 testate uno dei migliori della musica italiana uscito nell'anno. Dallo stesso album verranno estratti altri due singoli, \"Buon appetito\" e \"A me piace lei\". Inoltre nel marzo del 2009 contribuisce ad \"Anima Latina\", libro di Renzo Stefanel riguardante il celebre disco di Lucio Battisti, indicato da Dente come suo disco preferito, e da settembre cura anche una rubrica settimanale che ha per argomento la musica chiamata \"Il Disco di Dente\" su il Fatto Quotidiano. L'anno si conclude con la vittoria del Premio Italiano della Musica Indipendente per il miglior album del 2009 con \"L'amore non \u00e8 bello\".\nNel 2010, dopo il tour \"1910\" e varie esibizioni, fra cui quella del 26 settembre 2010 al festival musicale Woodstock 5 Stelle organizzato a Cesena dal blog di Beppe Grillo e trasmesso dal canale televisivo nazionale Play.me, collabora con i Perturbazione cantando \"Buongiorno Buonafortuna\", facente parte del loro album \"Del nostro tempo rubato\". A luglio interpreta insieme a Il Genio il brano \"Precipitevolissimevolmente\", che insieme a \"Il Beat\u2026Cos'\u00e8?\" interpretato da Calibro 35 e Roberto Dell'Era va a comporre il disco \"Il Lato Beat Vol. 1\". Sempre nel 2010 partecipa alla compilation \"La leva cantautorale degli anni zero\" con l'inedito \"Sogno\". Inoltre collabora con Missincat nel singolo \"Capita\", incluso in \"Wow\", e con Brunori Sas nel brano \"Il suo sorriso\" incluso in \"Vol. 2 - Poveri Cristi\". Nell'aprile 2011 la canzone \"A me piace lei\" contenuta nell'album L'amore non \u00e8 bello compare nella colonna sonora del film \"Questo mondo \u00e8 per te\" di Francesco Falaschi.\n\"Io tra di noi\".\nNel luglio 2011 Dente annuncia, nella sua pagina ufficiale di Facebook, l'uscita del nuovo album \"Io tra di noi\" che avviene l'11 ottobre dello stesso anno, anticipato dal singolo estratto \"Saldati\", diffuso il 20 settembre; dopo \"L'amore non \u00e8 bello\", pubblicato il giorno di San Valentino, Dente conferma una particolare attenzione alle date di uscita dei suoi dischi, questa volta attraverso una trasposizione grafica (II\u00a0\u2013 IO\u00a0\u2013 II). Il titolo \u00e8 un riferimento al brano \"Ed io tra di voi\" di Charles Aznavour ed \u00e8 definito da Dente come \u00abun disco molto malinconico e per niente allegro\u00bb. A novembre la casa editrice Minimum Fax pubblica \"Cosa volete sentire - Compilation di racconti di cantautori italiani\", raccolta che include, accanto ai racconti di Max Collini degli Offlaga Disco Pax, Vasco Brondi (in arte Le luci della centrale elettrica), Rossano Lo Mele dei Perturbazione ed altri cantautori della scena indipendente italiana, il racconto \"Buon Appetito\" scritto da Dente. Sempre nel 2011 collabora con gli Zen Circus alla canzone \"La democrazia semplicemente non funziona\" realizzandone i cori e duetta con Enrico Ruggeri in \"Pernod\".\nNel maggio del 2011 all'interno del concorso musicale \"Musica da Bere\", organizzato dall'Associazione Culturale Il Graffio di Vobarno e dalla Cooperativa Sociale Area, riceve la \"Targa Musica da Bere\" \"- Artista emergente\", che ritira a Vobarno durante l'omonima manifestazione. A giugno esce il libro \"Suonare il paese prima che cada. Musica dagli anni zero\" di Andrea Scarabelli nel quale \u00e8 presente un racconto di Dente.\nIl 1\u00ba maggio 2012 si esibisce per la seconda volta al Concerto del Primo Maggio a Roma; la sua performance inizia con l'esecuzione del brano \"Cuore di pietra\", tratto da \"Io tra di noi\", durante la quale Dente sfoglia dei cartelli bianchi, a ritmo di musica, sui quali sono rappresentate le pietre preziose citate nella canzone, rendendo omaggio a Bob Dylan che nel videoclip di \"Subterranean Homesick Blues\" faceva la medesima cosa con cartelli sui quali erano presenti le parole della canzone. In seguito esegue con la sua band il nuovo singolo estratto da Io tra di noi, \"Giudizio universatile\", \"Saldati\", e \"La cena di addio\", tratta dall'omonimo EP.\nNel 2013, in seguito a una proposta di Niccol\u00f2 Vecchia, inizia a curare una rubrica radiofonica per Popolare Network all'interno del programma \"Sonica\", in onda ogni gioved\u00ec a partire dal 10 gennaio, chiamata \"Perla Nascosta Hip Hip Hurr\u00e0\" nella quale ripropone una canzone italiana dimenticata o poco conosciuta. Il 14 gennaio realizza e mette in vendita sul proprio sito un cofanetto ad edizione limitata (500 copie) dal nome \"Cuore di pietra\" contenente un vinile 7\" con otto versioni della sua breve canzone \"Cuore di pietra\", inserita nell'album \"Io tra di noi\", e dieci illustrazioni realizzate da Emanuela Savi delle pietre che vengono citate nel brano con una piccola descrizione tecnica e i crediti musicali, le stesse usate al Concerto del Primo Maggio. Ciascuna versione ha il nome di una pietra: \"Rubino, Diamanti, Giada e Perla\" sul lato A, \"Turchese, Ematite, Sodalite, Opale\" sul lato B.\nNel 2013 firma il brano \"Quello che non sa\", inserito nell'album di debutto della cantante italiana Chiara Galiazzo, \"Un posto nel mondo\". Collabora anche con i Selton nel brano \"Piccola Sbronza\", contenuto nell'album \"Saudade\". Nello stesso periodo tiene dj set in Italia e in Europa (Lussemburgo, Parigi, Berlino e Bruxelles); inoltre accompagna gli stessi Selton nel loro tour in Brasile.\n\"Almanacco del giorno prima\".\nIl 18 dicembre 2013 vengono annunciati il titolo e la data di pubblicazione del quinto album in studio. Si tratta di \"Almanacco del giorno prima\", che verr\u00e0 pubblicato il 28 gennaio 2014. Il 1\u00ba gennaio invece verr\u00e0 diffuso il singolo \"Invece tu\". Il disco \u00e8 stato realizzato in un paio di mesi presso una scuola elementare abbandonata di Busseto, in provincia di Parma, con l'ausilio di Tommaso Colliva. Alle registrazioni dell'album hanno partecipato, tra gli altri, Rodrigo D'Erasmo ed Enrico Gabrielli.\nScrive il brano \"Sinceramente\", interpretato da Arisa e presente nel suo disco \"Se vedo te\", uscito nel febbraio 2014.\nPartecipa alla colonna sonora del film \"La luna su Torino\" di Davide Ferrario nelle sale dal marzo 2014, con il singolo \"La Luna su Torino\", distribuito da Academy2.\nStile.\nTesti.\nI testi di Giuseppe Peveri sono spesso caratterizzati da giochi di parole, alcuni pi\u00f9 e alcuni meno immediati. Uno degli esempi pi\u00f9 evidenti \u00e8 il brano \"Cuore di pietra\", che nasconde al suo interno il nome di otto pietre preziose (rubino, diamanti, giada, perla, turchese, ematite, sodalite, opale). Particolare \u00e8 anche la struttura del ritornello della canzone \"Giudizio universatile\":\nAttraverso una struttura che risulta circolare viene unita la parte finale del primo verso con la parte iniziale del secondo.\nUn altro brano contenente giochi di parole, come lascia intuire il titolo, \u00e8 \"La settimana enigmatica\", che nei vari versi nasconde un indovinello. La soluzione si ottiene analizzando due strofe:\nIn questa prima strofa le soluzioni sono \"io\", ovvero chi mi guarda allo specchio, \"T\", ovvero il simbolo del segnale stradale che indica una strada senza uscita, dove si potrebbe \"imbucare\" chi ha appena preso la patente, e \"amo\".\nIn questa seconda strofa le soluzioni sono \"io\", satellite di Giove, \"mio\", ovvero tutto ci\u00f2 che possiedo, e \"Dio\", simboleggiato da un occhio dentro un triangolo; unendo le soluzioni trovate si ottiene la frase \"io ti amo, io mi odio\". Inoltre la canzone contiene un ulteriore gioco di parole, ovvero una frase contenente un doppio significato:\nIrene, ragazza a cui Dente si ispira in molte canzoni, compare in quasi tutti i suoi dischi: se al titolo della canzone \"Scanto di sirene\", che contiene il verso \"\u00abSai cosa significa un nome con due E?\u00bb\", si tolgono le S, si ottiene \"Canto di Irene\"; inoltre il nome compare esplicitamente nei brani \"La presunta cecit\u00e0 di Irene\" e \"La presunta santit\u00e0 di Irene\".\nAnche nel testo di \"Coniugati Passeggiare \"troviamo alcuni giochi di parole, come la frase:\nBand.\nAttuale.\nPlastic Made Sofa:"}
{"id": "2315470", "revid": "71433", "url": "https://it.wikipedia.org/wiki?curid=2315470", "title": "Giuseppe Peveri", "text": ""}
{"id": "2315471", "revid": "110157", "url": "https://it.wikipedia.org/wiki?curid=2315471", "title": "Streetnoise", "text": "Streetnoise \u00e8 un album del 1969 di Julie Driscoll, Brian Auger ed i Trinity, originariamente realizzato come un doppio LP.\nInclude diverse cover di brani celebri quali: \"Light My Fire\" dei The Doors, \"Take Me To The Water\" di Nina Simone, \"Save The Country\" di Laura Nyro, \"All Blues\" di Miles Davis, \"Indian Rope Man\" di Richie Havens e \"Let The Sunshine In\" dal musical \"Hair\".\nLe qualit\u00e0 vocali di Julie Driscoll le permettono di coprire facilmente tutta la gamma dei generi musicali; grazie alla sua voce fortemente emozionale ed all'intensit\u00e0 dell'organo Hammond di Brian Auger, l'album conquist\u00f2 immediatamente l'attenzione del pubblico e della critica.\nTracce.\nLP Lato 1\nLP Lato 2\nLP Lato 3\nLP Lato 4"}
{"id": "2315477", "revid": "2194225", "url": "https://it.wikipedia.org/wiki?curid=2315477", "title": "Chiesa vetero-cattolica in Slovacchia", "text": "La Chiesa vetero-cattolica in Slovacchia ( Starokatolicka Cirkev na Slovensku), le cui comunit\u00e0 alla divisione della Cecoslovacchia appartenevano alla parrocchia vetero-cattolica di Brno, si form\u00f2 dopo l'indipendenza nazionale della Slovacchia e fu fondata nel 2000 come membro indipendente nell'Unione di Utrecht delle Chiese vetero-cattoliche.\nDopo che il sinodo ebbe eletto vescovo August\u00edn Ba\u010dinsk\u00fd, la Conferenza episcopale vetero-cattolica internazionale dell'Unione di Utrecht offr\u00ec di attendere l'ulteriore sviluppo della Chiesa e di rimandare la consacrazione fino al 2006. Non appena Ba\u010dinsk\u00fd fu consacrato, l'8 febbraio 2004, dal vescovo portoghese Ant\u00f3nio Jos\u00e9 da Costa Raposo, la Conferenza episcopale vetero-cattolica internazionale tronc\u00f2 i rapporti con la Chiesa, e prese le distanze dal suo vescovo, che dopo la consacrazione di altri due vescovi, accrebbe il proprio titolo a quello di arcivescovo. Il centro della Chiesa si trova nella citt\u00e0 dove Ba\u010dinsk\u00fd risiede, Nitra.\nLa Chiesa ha una diocesi ceca coincidente con la Chiesa apostolica episcopale cattolica e amministrata dal vescovo Anton\u00edn Jel\u00ednek, e un vicariato generale per l'Austria il cui vescovo \u00e8 Hansj\u00f6rg Peters.\nCollegamenti esterni.\nSito ufficiale"}
{"id": "2315479", "revid": "287204", "url": "https://it.wikipedia.org/wiki?curid=2315479", "title": "Maggioranza silenziosa", "text": "La maggioranza silenziosa (in inglese \"silent majority\") \u00e8 quella parte ritenuta maggioritaria in una data societ\u00e0 che non esplicita pubblicamente le proprie opinioni ed \u00e8 generalmente scarsamente partecipante alla vita politica ma che spesso la influenza in forma passiva.\nEvoluzione storica.\nLa locuzione \u00e8 stata introdotta negli Stati Uniti verso la fine degli anni sessanta per indicare una larga parte di cittadini che, non partecipando attivamente alla vita politica, non esprimeva la propria opinione sulle grandi scelte del paese, prima fra tutte la guerra del Vietnam. Questa parte della popolazione era rappresentata soprattutto dal ceto medio conservatore e provinciale, che viveva lontano dalle grandi citt\u00e0 e che, pur prevalendo numericamente su quanti si opponevano con petizioni, articoli di giornale, manifestazioni di piazza e altre forme di protesta, non faceva sentire la propria voce verosimilmente a favore delle scelte governative.\nNel mondo.\nFrancia.\nTuttavia, il primo Paese che utilizz\u00f2 quest'espressione, riferendosi al ceto medio nel dopoguerra, fu la Francia durante il Maggio francese, per sottolineare come la maggior parte del popolo fosse favorevole all'ordine, alla sicurezza e alla propriet\u00e0 privata, messe in discussione dal movimento studentesco e da quello operaio appoggiati dalle sinistre (anche se inizialmente presero le distanze dai contestatori).\nIn seguito a una manifestazione del 13 maggio, ci furono scontri tra operai e studenti, che avevano sfilato insieme, poich\u00e9 questi ultimi rifiutarono di sciogliere i loro assembramenti occupando la Sorbona e, di conseguenza, entrarono in sciopero le maestranze della Renault, mentre i teatri di Stato e l\"'Acad\u00e9mie fran\u00e7aise\" finirono in mano agli estremisti. Nel Paese si scaten\u00f2 l'anarchia, con il blocco delle scuole, delle fabbriche, delle ferrovie, delle miniere e dei porti: ci furono devastazioni, tumulti, le prime code di gente presa da panico davanti ai negozi di alimentari. Il segretario del Partito Comunista, Waldeck Rochet, propose la costituzione di un governo \u00abpopolare\u00bb, ma il capo della Conf\u00e9d\u00e9ration g\u00e9n\u00e9rale du travail (il sindacato comunista) Georges S\u00e9guy, che per lo spontaneismo studentesco aveva un'avversione profonda, non volle lo sciopero insurrezionale.\nCharles de Gaulle, in quel momento in Romania per una visita istituzionale, rientr\u00f2 a Parigi in anticipo e il 24 maggio pronunci\u00f2 un discorso televisivo di sette minuti in cui promise d'indire, entro giugno, un \"referendum\": \u00abSe doveste rispondere no, non c'\u00e8 bisogno di dire che non continuerei ad assumere per molto le mie funzioni. Ma se, con un massiccio s\u00ec, esprimerete la vostra fiducia in me, comincer\u00f2 con i pubblici poteri e, spero, con tutti coloro che vogliono servire l'interesse comune, a cambiare ovunque sia necessario le vecchie, scadute e inadatte strutture e ad aprire una via pi\u00f9 ampia per il sangue giovane di Francia\u00bb.\nNonostante il videomessaggio continuarono i disordini in citt\u00e0, e dopo un incontro con il generale Jacques Massu in Germania Ovest de Gaulle parl\u00f2 nuovamente in televisione, annunciando lo scioglimento dell'Assemblea nazionale, indicendo le elezioni politiche il 23 e 30 giugno, revocando il \"referendum\" per motivi di ordine pubblico e scagliandosi contro gruppi \u00abda tempo organizzati\u00bb che esercitavano \u00abl'intossicazione, l'intimidazione e la tirannia\u00bb. Nelle votazioni di fine giugno la destra gollista ottenne 358 seggi su 485 a disposizione, mentre la coalizione di sinistra ne perse 61. Il 16 giugno, una settimana prima delle votazioni, la Sorbona era stata evacuata dai duecento della \u00abComune studentesca\u00bb che ancora la occupavano; il 17 finirono i residui scioperi mentre il 27 giugno fu sgomberata l'\u00c9cole des beaux-arts.\nIl movimento sessantottino francese fu liquidato grazie alla \u00abmaggioranza silenziosa\u00bb, che aveva affermato il suo diritto e dovere di governare contro le frange estremiste, radunando agli Champs-\u00c9lys\u00e9es tra le 600.000 e 1.000.000 di persone che manifestarono contro gli estremisti chiedendo stabilit\u00e0 nel Paese.\nItalia.\nInizialmente la \u00abmaggioranza silenziosa\u00bb italiana veniva confusa con il fascismo, anche se vi parteciparono militanti democristiani, monarchici, liberali, repubblicani e socialdemocratici. L'esordio del movimento Maggioranza silenziosa avvenne il 7 marzo 1971 a Torino, con una manifestazione in piazza Castello. I promotori decisero di indire questa manifestazione per difendere \u00abla presenza dell'Italia che lavora, produce, paga, forma la maggioranza silenziosa degli italiani che vogliono ordine nella libert\u00e0 e nel progresso sociale, e libert\u00e0 nel progresso nell'ordine\u00bb: tuttavia ebbe un successo modesto e si concluse con una zuffa. Quattro giorni dopo ci fu una manifestazione a Milano, con risultati migliori: il corteo part\u00ec con 300 partecipanti, che poi aumentarono sempre di pi\u00f9 fino a raccoglierne alcune migliaia. Fu un successo nonostante si svolse, come le successive, con una forte presenza di reparti di forze dell'ordine (a causa della contestazione da parte dei militanti della sinistra extraparlamentare).\nNel 1973 il movimento invit\u00f2 i lettori milanesi a boicottare il \"Corriere della Sera\", diretto da Piero Ottone, colpevole di essersi spostato a sinistra e di appoggiare la contestazione: si cerc\u00f2 di promuovere una specie di sciopero dei lettori del giornale. Ma soprattutto la Maggioranza silenziosa si sforz\u00f2 di fare scendere in piazza coloro che non erano usi a manifestare con azioni rumorose ad alta visibilit\u00e0 pubblica.\nGli aderenti alla Maggioranza silenziosa sventolavano solamente bandiere tricolori, senza esibire alcun simbolo di partito. Inizialmente il movimento ebbe una certa autonomia dai partiti politici, ma successivamente dovette difendersi dalle accuse di neofascismo mossegli contro dalla forze di sinistra, nonostante la presenza nella Maggioranza silenziosa di alcuni anticomunisti di sinistra, come il futuro sindaco socialista Paolo Pillitteri, e pertanto cerc\u00f2 di minimizzare e ridurre l'apporto missino, smussando gli aspetti pi\u00f9 estremisti. Tuttavia, senza la collaborazione dell'MSI la sua capacit\u00e0 di mobilitazione si rivel\u00f2 scarsa.\nD'altro canto scatt\u00f2 il tentativo missino di gestire il movimento e usarlo per sfuggire dalla logica dell'arco costituzionale e conquistarsi spazi di azione politica. In altre citt\u00e0, come Torino e Roma, furono organizzate manifestazioni che, per il loro carattere estremista neofascista, alienarono alla Maggioranza silenziosa gran parte delle simpatie della classe media. La fine di questo movimento fu definitivamente segnata dagli avvenimenti del gioved\u00ec nero di Milano, il 12 aprile 1973, quando l'agente Antonio Marino fu ucciso da una bomba a mano gettata dai neofascisti Maurizio Murelli e Vittorio Loi.\nQuesto episodio contribu\u00ec a far chiudere definitivamente ogni possibile collaborazione a Milano fra le forze moderate e la destra estremista e a far venir meno la partecipazione alle manifestazioni da parte del ceto medio moderato, a cui originariamente il movimento intendeva dar voce.\nVerso la fine degli anni settanta si deline\u00f2 il \u00abriflusso\u00bb, ossia un inizio di presa di coscienza delle menzogne, delle insulsaggini, delle assurdit\u00e0 che avevano contribuito a determinare il degrado della convivenza civile, il fiorire di una violenza stralunata, il collasso dell'economia. A causa di una grave crisi di vendite sul mercato internazionale, la FIAT decise di mettere in cassa integrazione 24.000 operai e di licenziarne 14.000, e i sindacati risposero proclamando lo sciopero ad oltranza. Il PCI decise di appoggiare gli operai e il suo segretario, Enrico Berlinguer, il 26 settembre 1980 dichiar\u00f2: \u00abSe gli operai occuperanno gli stabilimenti, il Pci li sosterr\u00e0 pienamente perch\u00e9 possano durare un'ora in pi\u00f9 rispetto all'intransigenza della Fiat\u00bb.\nL'azienda torinese decise di compiere una mossa a sorpresa sospendendo i licenziamenti e riducendo a tre mesi la cassa integrazione al 90% del salario.\nDopo 34 giorni di sciopero, il 14 ottobre 1980, 40.000 quadri intermedi dell'azienda (dirigenti, capisquadra e impiegati) rivendicarono il diritto di tornare al lavoro marciando per le vie della citt\u00e0: la manifestazione, definita \u00abmarcia dei quarantamila\u00bb, provoc\u00f2 spaccature tra gli operai scioperanti e il giorno dopo fu firmato l'accordo con i sindacati.\nA livello mediatico i fatti di Torino fecero tornare alla ribalta l'espressione \u00abmaggioranza silenziosa\u00bb, che rientr\u00f2 nel linguaggio comune per designare, anche in Italia, vari movimenti d'opinione di ispirazione cattolica, conservatrice o moderata.\nStati Uniti d'America.\nIl termine \u00abmaggioranza silenziosa\u00bb venne poi adottato ufficialmente da Richard Nixon nel 1969, dopo l'insediamento alla Casa Bianca, rivolgendosi a questa larga fascia sociale del Paese rimasta esclusa, o tenutasi volontariamente al di fuori della vita politica, per sostenere con il voto la sua candidatura contro le idee radicali che si erano andate diffondendo nel Sessantotto.\nPur essendo stata usata prima di allora con diversi significati (dalla fine dell'ottocento in poi era stata utilizzata dai movimenti femminili in favore del suffragio universale per indicare le donne), dal 1968 in poi ha continuato a ricorrere nel linguaggio giornalistico con l'accezione datagli da Nixon: l'espressione fu poi utilizzata da Ronald Reagan, alla fine degli anni settanta e durante gli anni ottanta, da Rudolph Giuliani e Michael Bloomberg per la carica a sindaco di New York."}
{"id": "2315488", "revid": "155634", "url": "https://it.wikipedia.org/wiki?curid=2315488", "title": "Andreas Romar", "text": "Biografia.\nStagioni 2006-2009.\nAttivo in gare FIS dal novembre del 2004, Romar ha disputato la sua prima gara di Coppa Europa il 25 novembre 2006 a Salla, senza concludere lo slalom speciale in programma. Il 28 gennaio 2007 ha esordito in Coppa del Mondo, partecipando allo slalom speciale di Kitzb\u00fchel nel quale non si \u00e8 qualificato per la seconda manche. La settimana successiva \u00e8 stato convocato per i suoi primi Campionati mondiali, \u00c5re 2007, dove si \u00e8 classificato 42\u00ba nella discesa libera, 48\u00ba nel supergigante e non ha completato la supercombinata.\nIl 4 novembre 2008 ha ottenuto ad Amn\u00e9ville in slalom indoor il suo primo podio in Coppa Europa (3\u00ba) e nel 2009 \u00e8 stato nuovamente convocato per i Mondiali, disputati questa volta a Val-d'Is\u00e8re: ha gareggiato solo nello slalom speciale senza qualificarsi per la finale. In marzo \u00e8 stato poi ai Mondiali juniores di Garmisch-Partenkirchen, dove ha vinto la medaglia di bronzo nella discesa libera alle spalle degli italiani Andy Plank e Dominik Paris.\nStagioni 2010-2019.\nHa esordito ai Giochi olimpici invernali a , gareggiando in tutte le specialit\u00e0 (42\u00ba nella discesa libera, 30\u00ba nello slalom gigante, non ha concluso il supergigante, lo slalom speciale e la supercombinata); il 13 marzo dello stesso anno ha colto a Tarvisio in discesa libera il suo secondo e ultimo podio in Coppa Europa (3\u00ba). Ai Mondiali di Garmisch-Partenkirchen 2011 si \u00e8 piazzato 27\u00ba nella discesa libera, 27\u00ba nello slalom gigante, 9\u00ba nella supercombinata e non ha concluso il supergigante, mentre a quelli di Schladming 2013 \u00e8 stato 5\u00ba nella discesa libera, 17\u00ba nel supergigante e 4\u00ba nella supercombinata. A causa di un infortunio subito a Lake Louise a fine novembre 2013 ha saltato l'intera stagione 2013-2014.\nAi Mondiali di Vail/Beaver Creek 2015 \u00e8 stato 31\u00ba nella discesa libera, 7\u00ba nella combinata e non ha completato il supergigante, mentre ai XXIII Giochi olimpici invernali di , sua ultima presenza olimpica, si \u00e8 classificato 31\u00ba nella discesa libera e 31\u00ba nel supergigante e 24\u00ba nella combinata. Ai Mondiali di \u00c5re 2019, suo congedo iridato, \u00e8 stato 39\u00ba nella discesa libera, 20\u00ba nella combinata e non ha completato il supergigante. Si \u00e8 ritirato al termine di quella stessa stagione 2018-2019; la sua ultima gara in Coppa del Mondo (competizione nella quale ha ottenuto come migliori risultati tre settimi posti, tutti in supergigante) \u00e8 stata il supergigante di Lillehammer Kvitfjell del 3 marzo, che non ha concluso, e la sua ultima gara in carriera \u00e8 stata un supergigante FIS disputato a Yll\u00e4s il 10 aprile, chiuso da Romar al 4\u00ba posto.\nPalmar\u00e8s.\nSouth American Cup.\nSouth American Cup - vittorie.\nLegenda:\nDH = discesa libera"}
{"id": "2315496", "revid": "1632387", "url": "https://it.wikipedia.org/wiki?curid=2315496", "title": "Spinario", "text": "Lo Spinario \u00e8 un'opera ellenistica di scultura, raffigurante un giovane seduto mentre, con le gambe accavallate, si sporge di fianco per togliersi una spina dalla pianta del piede sinistro. Ne esistono varie versioni sparse nei musei di tutto il mondo.\nQuella forse pi\u00f9 antica, in bronzo (73\u00a0cm di altezza), si trova ai Musei capitolini a Roma, mentre una marmorea fa parte della collezione degli Uffizi di Firenze e venne copiata da Brunelleschi nella celebre formella del concorso per la porta nord del Battistero del 1401. Un'altra copia marmorea si trova al Louvre, una bronzea al Museo Pu\u0161kin di Mosca.\nStoria.\nLa statua a Roma \u00e8 documentata fin dal XII secolo. Fu notata alla fine del XII secolo o agli inizi del XIII da un viaggiatore inglese, Magister Gregorius, che scrisse nel suo \"De mirabilibus urbis Romae\" che era ridicolo pensare che fosse Priapo.\nSi deve infatti considerare che fino ad allora lo scroto pendente del fanciullo era stato erroneamente visto come un pene estremamente grande, tipico dell'iconografia di Priapo.\nVenne donata da Sisto IV alla citt\u00e0 nel 1471, prelevandola dal palazzo Laterano. Durante tutto il Rinascimento fu tra le statue antiche pi\u00f9 ammirate e copiate e in quell'epoca nacque probabilmente la leggenda del pastorello di Vitorchiano Gnaeus Martius che corse da Vitorchiano (VT) a Roma per avvertire dell'arrivo degli invasori etruschi, si affrett\u00f2 ignorando la spina che gli era entrata nel piede, fermandosi per estrarla solo a missione compiuta. \nL'opera godette fin da subito di fama internazionale nell'Europa colta e intellettuale, anche grazie all'eccezionale stato di conservazione e dei rarissimi bronzi trasmessi dall'antichit\u00e0. Per fama era pari all'Apollo del Belvedere, alla \"Venere de' Medici\", al \"Laocoonte\", al \"Discobolo\" o ai \"Cavalli di San Marco\". Non sorprende quindi come la Francia giacobina prima e napoleonica poi avesse procurato di ottenerla, per mezzo del \"Trattato di Tolentino\" e come fu tra le prime opere oggetto di spoliazione napoleoniche. Nel 1798 Napoleone sequestr\u00f2 la statua per inviarla al Musee Napoleon (l'odierno Louvre), dove rest\u00f2 fino al 1815 quando venne restituita ai capitolini grazie all'opera di Canova. \nOggi si pensa che lo spinario capitolino sia un \"pastiche\" assemblata nel I secolo a.C., con il corpo ellenistico (III secolo a.C.) e la testa pi\u00f9 antica (V secolo a.C.), anche perch\u00e9 i capelli invece di cadere verso il basso stanno aderenti alla testa, come se la figura fosse in piedi. Gli altri Spinari sarebbero derivati da quest'opera."}
{"id": "2315498", "revid": "478814", "url": "https://it.wikipedia.org/wiki?curid=2315498", "title": "Provincia di Sa Kaeo", "text": "La provincia di Sa Kaeo si trova in Thailandia, nella regione della Thailandia dell'Est. Si estende per 7.195.1\u00a0km\u00b2, ha abitanti (nel 2020) e il capoluogo \u00e8 il distretto di Mueang Sa Kaeo, dove si trova la citt\u00e0 principale Sa Kaeo.\nStoria.\nLa provincia \u00e8 stata creata nel 1983; precedentemente il suo territorio era compreso nella provincia di Prachinburi.\nSuddivisione amministrativa.\nLa provincia \u00e8 suddivisa in 9 distretti (\"amphoe\"). Questi a loro volta sono suddivisi in 59 sottodistretti (\"tambon\") e 619 villaggi (\"muban\").\nAmministrazioni comunali.\nIn provincia non vi sono comuni con lo status di citt\u00e0 maggiore (\"thesaban nakhon\"). I tre comuni che rientrano tra le citt\u00e0 minori (\"thesaban mueang\") sono Sa Kaeo (con residenti), Wang Nam Yen () e Aranyaprathet (). La pi\u00f9 popolata tra le municipalit\u00e0 di sottodistretto (\"thesaban tambon\") \u00e8 Wang Sombun, con residenti."}
{"id": "2315502", "revid": "1776051", "url": "https://it.wikipedia.org/wiki?curid=2315502", "title": "Wish You Were Here (Incubus)", "text": "Wish You Were Here \u00e8 un singolo pubblicato il 21 agosto 2001, il primo estratto dall'album \"Morning View\" degli Incubus.\nSul significato della canzone, il cantante Brandon Boyd dichiar\u00f2:"}
{"id": "2315507", "revid": "767487", "url": "https://it.wikipedia.org/wiki?curid=2315507", "title": "Dina Rae", "text": "A parte \"Infinite\", \"Encore\" e \"Recovery\", \u00e8 comparsa in tutti gli LP del rapper sempre alla traccia numero 13, guadagnandosi cos\u00ec il soprannome di \"Track 13\".\nSolista.\nDa solista ha fatto poco, appena un mixtape e un singolo:"}
{"id": "2315518", "revid": "122916176", "url": "https://it.wikipedia.org/wiki?curid=2315518", "title": "RaiSat Show", "text": "RaiSat Show \u00e8 stato uno dei canali satellitari tematici della Rai creati esclusivamente per D+/TELE+ DIGITALE.\nA partire dalla nascita, avvenuta nel 1999, il canale ha trasmesso il meglio delle trasmissioni Rai unitamente ad alcuni concerti ed al \"David Letterman Show\" sottotitolato in lingua italiana.\nNel 2003, con l'avvento di Sky e la conseguente riorganizzazione dei canali del gruppo, il canale \u00e8 stato chiuso e sostituito da RaiSat Extra, che riprendeva circa le stesse trasmissioni."}
{"id": "2315521", "revid": "767487", "url": "https://it.wikipedia.org/wiki?curid=2315521", "title": "DFB-Pokal 2008-2009", "text": "La DFB-Pokal 2008-2009 \u00e8 stata la 66\u00aa edizione della Coppa di Germania, \u00e8 iniziata il 7 agosto 2008 e si \u00e8 conclusa il 30 maggio 2009 con la vittoria del .\nIn seguito a una decisione del 2006, da questa edizione le squadre di riserve dei club professionistici non sono ammessi pi\u00f9 alla competizione.\nNOTA: In parentesi \u00e8 riportato il risultato del primo tempo."}
{"id": "2315526", "revid": "536103", "url": "https://it.wikipedia.org/wiki?curid=2315526", "title": "Lloyd (cantante)", "text": "Carriera.\nLloyd viene scoperto dal produttore Joyce Irby all'et\u00e0 di 14 anni, come membro del gruppo N-Toon, con il quale vince il concorso \"Double Dare\" organizzato dal canale televisivo Nickelodeon nel 2000. Grazie alla vittoria gli N-Toon ottengono un contratto con la DreamWorks Records ed incidono un album.\nPresto per\u00f2 il gruppo si scioglie e Lloyd riesce ad avere un contratto con la MCA Records, che per\u00f2 poco dopo fu fusa nella Geffen Records, interrompendo il contratto di molti artisti, compreso Lloyd. Tuttavia poco dopo Lloyd, grazie ad Irv Gotti, riesce a firmare un nuovo contratto con la Def Jam Records, che produce il suo primo singolo \"Southside\", duetto con Ashanti. Il singolo ottiene un buon successo, ma lo stesso non avviene per l'album di debutto del cantante \"Southside\". Nei periodi successivi Lloyd colleziona collaborazioni con altri cantanti come Ciara e Ja Rule.\nNel 2006 sul sito MySpace del cantante viene presentato il nuovo singolo di Lloyd \"You\", a cui partecipa Lil Wayne, che anticipa il secondo album del cantante \"Street Love\". \"Street Love\" ottiene una buona accoglienza e nell'aprile del 2007 viene certificato disco di platino. Nel 2008, passato all'etichetta Sho'nuff Records, Lloyd ha registrato il suo terzo album \"Lessons in Love\", nuovamente con la collaborazione dell'amico Lil Wayne."}
{"id": "2315527", "revid": "767487", "url": "https://it.wikipedia.org/wiki?curid=2315527", "title": "Dieter Meier", "text": "Biografia.\nMeier \u00e8 nato a Zurigo da una ricca famiglia di industriali. All'et\u00e0 di 16 anni ha iniziato a lavorare nell'industria commerciale di famiglia. Successivamente ha lavorato in una banca e come giocatore professionista. Grazie a suo padre Walter, cresciuto da origini povere per diventare un banchiere privato di successo, Meier era gi\u00e0 un milionario. Entra a far parte del gruppo musicale Yello, fondato da Boris Blank e Carlos Per\u00f3n nel 1978; gruppo di musica new wave e musica elettronica.\nDurante la carriera ha avuto modo di collaborare spesso con gli Alphaville, anche per \"Big in Japan\". \u00c8 stato inoltre campione svizzero di poker.\nArtista.\nCome artista concettuale, si \u00e8 tenuto impegnato con molte mostre d'arte. Ha iniziato la sua carriera come artista della performance alla fine degli anni '60. Nel 1972 come parte di Documenta 5, Meier install\u00f2 una targa commemorativa presso la stazione ferroviaria di Kassel (Germania) che diceva: \"Il 23 marzo 1994, dalle 15 alle 16, Dieter Meier star\u00e0 su questa targa\". Ha onorato la promessa 22 anni dopo.\nVita privata.\n\u00c8 padre di cinque figli: Eleonore, Sophie, Anna, Francis e Christoph. Meier ora vive a Zurigo con sua moglie Monique."}
{"id": "2315529", "revid": "1876595", "url": "https://it.wikipedia.org/wiki?curid=2315529", "title": "Episodi di Pocket Monsters", "text": ", spesso denominata \"serie originale\", \u00e8 la prima serie della serie televisiva anime \"Pok\u00e9mon\". Trasmessa a partire dal 1\u00ba aprile 1997 in Giappone venne divisa negli Stati Uniti in cinque stagioni che vennero trasmesse in Italia dal 10 gennaio del 2000 su Italia 1. Conta complessivamente 276 episodi, di cui quattro censurati in Italia (tre della prima e uno della quinta). \u00c8 ambientata nelle regioni di Kanto e Johto. Gli episodi dall'84 al 118 sono ambientati nell'arcipelago delle Isole Orange, dove Ash e compagni incontrano Tracey Sketchit, un disegnatore che prender\u00e0 il posto di Brock, accompagnando Ash e Misty per trentaquattro puntate.\nGli episodi sono stati nuovamente doppiati e ritrasmessi a partire dal 30 giugno 2014 dall'emittente televisiva K2, che ha modificato il titolo degli episodi per renderli pi\u00f9 fedeli all'originale.\n\"Pocket Monsters\".\n\"Pocket Monsters Sekiei League\".\n \u00e8 la prima stagione della prima serie \"Pocket Monsters\". Gli 82 episodi presentano Ash Ketchum, ragazzino di 10 anni nato a Pallet Town, che decide di diventare un maestro di Pok\u00e9mon. Riceve come Pok\u00e9mon iniziale un Pikachu e viaggia nella regione di Kanto, al fine di conquistare le medaglie che gli permetteranno di accedere alla Lega Pok\u00e9mon dell'Altopiano Blu. Durante la sua avventura incontrer\u00e0 e catturer\u00e0 molti Pok\u00e9mon e far\u00e0 amicizia con Misty e Brock che seguiranno il ragazzo nel suo viaggio. I Pok\u00e9mon presenti in questa serie sono tutti appartenenti alla prima generazione, ad eccezione del Pok\u00e9mon leggendario Ho-Oh, che Ash vede al termine del primo episodio, e del Togepi di Misty.\nIn Occidente alcuni episodi sono stati rimossi o vietati a causa della censura."}
{"id": "2315530", "revid": "1543377", "url": "https://it.wikipedia.org/wiki?curid=2315530", "title": "Constantine Phaulkon", "text": " \u00c8 considerato una delle figure pi\u00f9 coraggiose e importanti nella storia delle relazioni tra l'Europa e il Sud-est asiatico del XVII secolo.\nBiografia.\nOrigini greco-veneziane e trasferimento in Inghilterra.\nNacque con il nome Konstantinos Gerakis da padre greco e madre veneziana nel castello di Assos della pertinenza di Erisos, situata nella parte settentrionale di Cefalonia, isola greca che a quel tempo era possedimento della Repubblica di Venezia. La famiglia Gerakis si era stabilita nel vicino villaggio di Plagia nel XVI secolo. Il padre era figlio del governatore dell'isola e gli antenati della madre avevano governato Cefalonia per conto dei veneziani. A 12 o 13 anni si imbarc\u00f2 su una nave mercantile inglese e abbandon\u00f2 definitivamente la sua terra. Trascorse il primo periodo a navigare nel Mediterraneo e in seguito si trasfer\u00ec in Inghilterra, dove impar\u00f2 la lingua locale e dove qualche tempo dopo fu arruolato nella flotta inglese che prese parte alla seconda guerra anglo-olandese.\nViaggi in Oriente.\nDivenne quindi membro dell'equipaggio di una nave mercantile diretta in India il cui proprietario gli cambi\u00f2 il nome in Falcon, traduzione inglese del suo cognome Gerakis (in italiano falco). Al ritorno in Inghilterra gli venne nostalgia dell'Oriente e nel 1669 si imbarc\u00f2 di nuovo con il proposito di fare fortuna in Asia come commerciante. Giunse a Batam e impar\u00f2 la lingua malese; nel corso dei suoi viaggi aveva imparato inoltre a parlare portoghese, francese, latino e siamese. A Batam divenne un prezioso interprete al servizio della Compagnia inglese delle Indie orientali tra il 1670 e il 1678.\nLa sua vita ebbe una svolta importante nel 1678, quando a Batam scongiur\u00f2 un disastro portando fuori la polvere da sparo da un magazzino in fiamme. Il suo gesto eroico fu lautamente ricompensato, si licenzi\u00f2 dalla Compagnia e con i soldi ricevuti compr\u00f2 una nave per rivenderla ad Aceh. Cambi\u00f2 idea quando venne a sapere che a Singora, l'odierna Songkhla, citt\u00e0 portuale siamese sulla costa orientale della Penisola malese, era in corso una rivolta contro il governo centrale. Decise di trarne profitto portando ai ribelli armi e rifornimenti ma durante il viaggio una tempesta distrusse la nave. Fu recuperato e consegnato alle autorit\u00e0 siamesi, che furono sorprese di sentirlo parlare la loro lingua; riusc\u00ec a tenere nascosto il motivo del suo viaggio e per allontanare i sospetti si offr\u00ec come interprete per il ministro degli Esteri nei suoi rapporti con gli inglesi.\nMinistro in Siam e alleato dei francesi.\nSi stabil\u00ec quindi ad Ayutthaya, la capitale del Siam, dove prese servizio alla corte del locale re Narai di cui divent\u00f2 amico; fece carriera e nel giro di poco tempo gli fu affidata la funzione di \"phraklang\", una delle cariche pi\u00f9 alte del regno corrispondente a quella di ministro delle Finanze e del Commercio estero. A partire dal 1685 Narai gli affid\u00f2 l'incarico di guidare la politica estera del regno con l'altissima carica di \"mahatthai\" e il titolo di \"chao phraya\"; fu cos\u00ec che Phaulkon, in collaborazione con i missionari cattolici francesi, in particolare con il gesuita Guy Tachard, fece della Francia il principale interlocutore commerciale, politico e militare del Siam. Organizz\u00f2 le prime missioni diplomatiche siamesi in Europa, alla corte del Re Sole Luigi XIV, e quelle francesi in Siam.\nNel dicembre 1685 fu siglato un trattato che accord\u00f2 ai francesi diversi privilegi commerciali e che prevedeva il distaccamento di truppe francesi nella ricca Singora. In seguito Luigi XIV present\u00f2 nuove richieste e nel 1687 invi\u00f2 un corpo di spedizione in Siam per assicurarsi che venissero accettate; guarnigioni francesi furono dislocate in porti strategici: quello fluviale di Bangkok, a quel tempo un piccolo villaggio, e quello marittimo di Mergui, sulla costa occidentale della Penisola malese. Narai si sent\u00ec inizialmente minacciato ma Phaulkon lo rassicur\u00f2 disponendo che le truppe francesi fossero impiegate come mercenari al servizio del Siam. Il nuovo trattato fu quindi controfirmato da Narai, il quale si augurava che i francesi ostacolassero l'ormai ingombrante influenza degli olandesi nell'economia siamese.\nRivoluzione siamese del 1688 e morte di Faulkon.\nLa folta presenza di truppe e missionari francesi cre\u00f2 un crescente malumore tra gli aristocratici pi\u00f9 conservatori e tra la comunit\u00e0 dei monaci buddhisti. La situazione si complic\u00f2 per il comportamento arrogante e licenzioso tenuto dai soldati francesi e per il crescente volume d'affari di mercanti privati inglesi, i quali, incoraggiati da Phaulkon, stavano rovinando il mercato ad altre comunit\u00e0 presenti nel Siam. Phaulkon fu visto da molti come il principale responsabile della situazione creatasi, anche per il suo atteggiamento pi\u00f9 orientato a favorire gli interessi degli europei che non a servire Narai con scrupolo. Si venne a formare a corte un movimento xenofobo guidato dal generale dell'esercito Phetracha e da suo figlio Luang Sorasak. I motivi principali di questo sentimento anti-straniero furono la paura che gli europei potessero influenzare negativamente la cultura nazionale e che un limitato gruppo di essi stesse arricchendosi sfruttando le risorse siamesi senza impegnarsi nel tempo a rimanere in Siam per reinvestire i guadagni.\nNel marzo 1688 Narai si ammal\u00f2 gravemente mentre era nella sua residenza estiva di Louvo, l'odierna Lopburi. Petracha guid\u00f2 quindi la cosiddetta rivoluzione del 1688 dopo essersi fatto nominare reggente, contro il parere dell'ormai inerme Narai, dagli ufficiali dell'esercito che lo appoggiavano. Phaulkon si trov\u00f2 isolato senza la protezione del re, fu arrestato nella sua casa di Lopburi con l'accusa di tradimento e dopo un processo sommario fu giustiziato il 5 giugno 1688. In quel periodo furono assassinati o giustiziati con altre accuse anche gli eredi di Narai, il quale mor\u00ec il successivo 11 luglio 1688.\nAvvenimenti successivi.\nPhetracha usurp\u00f2 quindi il trono e mise in atto una politica protezionistica per scoraggiare l'arrivo di nuovi europei e limitare l'influenza straniera in Siam. Il nuovo re diede ordine che la guarnigione francese a Bangkok fosse posta sotto assedio. La moglie cattolica nippo-portoghese di Phaulkon, Maria Guyomar de Pinha, fu illusa dai francesi di poter diventare una contessa in Francia e prese rifugio nella fortezza di Bangkok assediata, ma il 18 ottobre fu consegnata ai siamesi dal generale Desfarges che comandava la guarnigione. Fu quindi condannata a vivere in schiavit\u00f9 permanente presso le cucine di Phetracha. \u00c8 tuttora conosciuta in Thailandia per le ricette che introdusse a corte di nuovi dessert derivati dalla cucina portoghese, in particolari quelli a base di tuorlo d'uovo \"foi thong\" e \"sangkhaya\". Defarges negozi\u00f2 la resa con i siamesi e il 13 novembre le truppe francesi furono lasciate libere di lasciare il Paese."}
{"id": "2315531", "revid": "712828", "url": "https://it.wikipedia.org/wiki?curid=2315531", "title": "Jewelry Bonnie", "text": ""}
{"id": "2315534", "revid": "729019", "url": "https://it.wikipedia.org/wiki?curid=2315534", "title": "N\u00f3r\u00e1p", "text": "N\u00f3r\u00e1p \u00e8 un comune dell'Ungheria di 225 abitanti (dati 2001). \u00c8 situato nella provincia di Veszpr\u00e9m."}
{"id": "2315535", "revid": "1782831", "url": "https://it.wikipedia.org/wiki?curid=2315535", "title": "RaiSat Art", "text": "RaiSat Art \u00e8 stato un canale satellitare tematico della Rai prodotto da RaiSat, visibile in esclusiva sul bouquet pay-TV di D+/TELE+ DIGITALE.\n\u00c8 stato lo sviluppo del vecchio canale Rai Sat 1 e trasmetteva documentari autoprodotti sull'arte e sulle biografie di importanti personalit\u00e0."}
{"id": "2315540", "revid": "2138421", "url": "https://it.wikipedia.org/wiki?curid=2315540", "title": "Arcidiocesi di Corinto", "text": "L'arcidiocesi di Corinto (in latino: \"Archidioecesis Corinthiensis\") \u00e8 una sede titolare della Chiesa cattolica, un tempo arcidiocesi metropolitana con sede a Corinto, antica citt\u00e0 della Grecia, posta sull'omonimo istmo.\nStoria.\nLe origini dell'arcidiocesi di Corinto risalgono al tempo delle predicazioni di san Paolo, che visit\u00f2 la citt\u00e0 e si stabil\u00ec nella dimora della casa di Aquila e Priscilla (), dove Sila e Timoteo presto si unirono a lui. Dopo la sua partenza, a Corinto rimase Apollo, il quale era stato richiamato da Efeso per opera di Priscilla stessa. L'apostolo visit\u00f2 Corinto di nuovo e scrisse ai Corinti da Efeso nel 57, e quindi lo stesso anno (o secondo altre fonti l'anno successivo), una seconda lettera dalla Macedonia. Si tratta delle due lettere dell'epistolario paolino, che la tradizione ha denominato prima e seconda lettera ai Corinzi.\nLa famosa \"Prima lettera di Clemente\" alla chiesa di Corinto, scritta attorno al 96, mostra la prima evidenza storica del primato della Chiesa di Roma sulle altre chiese, alla base della teologia cattolica del primato papale.\nBen presto la sede di Corinto fu eretta a metropolia della Grecia (provincia romana dell'Ellade) con molte diocesi suffraganee, progressivamente ridotte dopo l'erezione a sedi metropolitane di Patrasso e di Atene (IX secolo). Nella \"Notitia Episcopatuum\" attribuita all'imperatore Leone VI e databile all'inizio X secolo Corinto appare al 27\u00ba posto fra le sedi metropolitane del patriarcato di Costantinopoli e le sono attribuite sette diocesi suffraganee: Damala, Argo, Monembasia, Cefalonia, Zante, Zemene (o Zemaina) e Maina. Come tutte le sedi episcopali della prefettura dell'Illirico, fino a met\u00e0 circa dell'VIII secolo l'arcidiocesi di Corinto era parte del patriarcato di Roma; in seguito fu sottoposta al patriarcato di Costantinopoli.\nDa sant'Apollo, Le Quien (II, 155) menziona una lunga serie di vescovi, prima e dopo il 1054: tra loro si ricorda anche san Sostene, discepolo di San Paolo; san Dionigi; Paolo, fratello di san Pietro, vescovo di Argo nel X secolo; sant'Anastasio nel medesimo secolo; Giorgio (o Gregorio), un commentatore di inni liturgici.\nDurante la quarta crociata, Corinto fu conquistata nel 1209/1210 ed entr\u00f2 a far parte del principato d'Acaia. Come in molte altre diocesi greche, anche a Corinto fu eretta un'arcidiocesi di rito latino all'epoca di papa Innocenzo III. Il primo prelato conosciuto \u00e8 Gualtiero, a cui Innocenzo III indirizz\u00f2 una lettera a maggio del 1212, nella quale il papa enumera i villaggi che costituiscono il territorio della Chiesa di Corinto, ossia Enoria, Palagia, Calesmata, Succhuyna, Sorados, Lavenicia, Clenna, Sarman, Crata, Quarrata e Sandyca. Documenti successivi citano altri villaggi. \u00c8 difficile tuttavia localizzare tutti questi siti e identificarli con i toponimi odierni.\nLa lettera di Innocenzo III di maggio 1212 defin\u00ec anche le suffraganee di Corinto. Tra queste sono menzionate le sedi di Cefalonia, Zante, Damala, Monembasia, Argo, Elo e Zemeno. Questa lista \u00e8 tuttavia solo teorica, perch\u00e9 di fatto Corinto ebbe come suffraganei solo i vescovi di Argo, di Lacedemonia e di Monembasia. Per mancanza di fedeli cattolici, nel 1222 Corinto inglob\u00f2 la sede di Zemeno e quella di Damala fu unita ad Argo.\nNel territorio esisteva anche un'abbazia cistencese, menzionata in una lettera di papa Gregorio IX del 23 dicembre 1236, a Saraca (o Saracaz, o Zarcas), di cui oggi restano le rovine nella piana di Stinfalia.\nNel 1395 ebbe termine il principato d'Acaia e la presenza dei Latini a Corinto. La citt\u00e0, dopo una breve parentesi ottomana, fu conquistata dai bizantini del despotato di Morea nel 1403 che la persero definitivamente nel 1458 a favore ancora degli ottomani. \u00c8 presumibile che in questo periodo ebbe termine anche la presenza degli arcivescovi latini, e la Santa Sede inizi\u00f2 a nominare prelati \"in partibus infidelium\".\nDal XV secolo Corinto \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 17 novembre 2005.\nCorinto \u00e8 anche una sede vescovile della Chiesa ortodossa di Grecia con il nome di metropolia di Corinto, Sicione, Zemene, Tarso e Polyphengos."}
{"id": "2315542", "revid": "729019", "url": "https://it.wikipedia.org/wiki?curid=2315542", "title": "Noszlop", "text": "Noszlop \u00e8 un comune dell'Ungheria di 1.110 abitanti (dati 2001). \u00c8 situato nella provincia di Veszpr\u00e9m."}
{"id": "2315544", "revid": "122793559", "url": "https://it.wikipedia.org/wiki?curid=2315544", "title": "La carica dei 101 (romanzo)", "text": "La carica dei 101 (\"The Hundred and One Dalmatians\") \u00e8 un romanzo del 1956 della scrittrice inglese Dodie Smith. \u00c8 stato pubblicato anche coi titoli S.O.S. al tramonto e I cento e un dalmata.\nTrama.\nPongo e Missis sono due cani dalmati che vivono con la coppia recentemente sposata dei Signori Dearly e le loro due governanti, le Signore Cook e Butler. \u00a0Mr. Dearly \u00e8 un \u201cgenio della finanza\u201d a cui sono state concesse una casa nell\u2019Outer Circle di Regent\u2019s Park, Londra, e un\u2019esenzione a vita dalle tasse per aver cancellato il debito pubblico. I cani considerano gli umani come loro animali domestici, ma lasciano gli umani pensare il contrario.\nUn giorno, durante una passeggiata, Pongo, Missis e Signori Dearly incontrano una vecchia compagna di scuola della Signora Dearly: Cruella de Vil, una donna molto ricca cos\u00ec fissata con le pellicce da aver sposato un pellicciaio, forzandolo a tenere in casa la sua collezione di pellicce in modo tale da averne completo e libero accesso. Cruella rimane affascinata dai due cani, ed esprime il desiderio di avere un giorno un cappotto in pelle di dalmata. Mesi dopo, Missis d\u00e0 alla luce una cucciolata di 15 cagnolini. Preoccupati che Missis non potrebbe essere in grado di sfamare tutti i suoi figli, i Signori Dearly adottano una dalmata abbandonata. Avendola portata dal veterinario per le brutte condizioni in cui si trovava, la Signora Dearly apprende che il cane ha recentemente partorito, e decide di chiamarla Perdita. Perdita, accettata dalla nuova famiglia, aiuta ad allevare i cuccioli nei giorni successivi, e racconta a Pongo di aver smarrito il suo amato Prince, e di come il suo padrone precedente avesse venduto tutti i suoi figli. Perdita aveva cos\u00ec deciso di fuggire e partire alla ricerca dei suoi figli.\nNel frattempo, Cruella, che il caso ha voluto fosse presente durante la nascita dei cuccioli, esprime il desiderio di comprarli, ma i Signori Dearly rifiutano l\u2019offerta. Dopo aver tentato invano con una visita successiva di convincere i Dearly, assume dei criminali per rubarli. Mandato a segno il furto, mentre gli umani falliscono nelle ricerche, Pongo e Missis apprendono tramite la \u201ccatena del tramonto\u201d, un modo dei cani di comunicare tra loro nelle lunghe distanze abbaiando, che i cuccioli si trovano nella \u201cHell Hall\u201d, la dimora natale della famiglia de Vil, nel Suffolk. Fallito ogni tentativo di avvertire i Signori Dearly, la coppia decide di partire in soccorso dei propri figli, lasciando Perdita a badare ai loro animali domestici umani. Dopo un movimentato viaggio attraverso la campagna inglese, in cui la coppia viene rifocillata e ospitata da altri cani sempre attraverso la catena del tramonto, Pongo e Missis incontrano Colonel, un Bobtail. Il cane mostra loro la casa de Vil, spiegandone la travagliata storia. I cani entrano all\u2019interno della magione, e scoprono che ci sono, oltre ai loro 15 figli, 82 altri cuccioli di Dalmata, per un totale di 97.\nTemendo le indagini della polizia, Cruella arriva nella magione e ordina ai ladri che aveva assunto e lasciato a capo della dimora di uccidere e scuoiare i cuccioli il prima possibile. Pongo e Missis realizzano di dover trarre in salvo i cuccioli immediatamente, e fuggono da Hell Hall assieme a tutti loro il giorno prima della Vigilia di Natale. Visto che un cagnolino, Cadpig, \u00e8 troppo debole per tornare a Londra camminando, Tommy, il bimbo padrone di Colonel, presta ai cani un carretto. Una cucciolata di 8 cuccioli tra i trovatelli \u00e8 abbastanza grande da riuscire a spingere il carro dandosi i turni. Dopo esser sfuggiti alla cattura da parte di alcuni rom, un cane della catena del tramonto fa notare ai dalmata di avere un manto troppo vistoso, che potrebbe destare attenzioni indesiderate. Di conseguenza i cani decidono di travestirsi sporcandosi di cenere di camino e viaggiare nei campi, riuscendo a malapena a sfuggire a Cruella nascondendosi dentro un camion quando sono costretti a tornare in strada. Grazie all\u2019aiuto di uno Staffordshire bull terrier, i 99 dalmata riescono finalmente a raggiungere Londra.\nGrazie al gatto persiano di Cruella, che cercava da tempo di vendicarsi della sua padrona che le aveva ucciso i figli, i cani riescono ad entrare nella casa di Cruella stessa, dove distruggono tutta la sua collezione di pellicce. I Dalmata infine tornano dai Signori Dearly, che li riconoscono dopo che gli animali riescono a rimuovere la cenere dal loro manto strofinandosi contro tappeto. Una volta riunita la famiglia, Perdita riconosce nella cucciolata che ha contribuito a spingere il carro i figli che aveva perduto. Mr. Dearly scopre finalmente dove i cuccioli erano stati rinchiusi tramite un\u2019etichetta apposta sul carro agricolo, riportante il nome di Tommy e il suo indirizzo. I Dearly cercano inoltre i proprietari degli altri cagnolini, ma scoprono che gli animali sono stati venduti e non rubati come i loro. Il vecchio padrone di Perdita, che non ha mai tenuto alla dalmata, \u00e8 felice di venderla ai Dearly dopo aver ascoltato la loro storia.\nIl gatto di Cruella, ora randagio, viene anch\u2019esso adottato dalla famiglia, e racconta ai cani che il fallimento della pellicceria del marito di Cruella ha costretto la coppia ad abbandonare il paese e vendere Hell Hall. Quando i Dearly arrivano nel Suffolk per ridare a Tommy il suo carro, realizzano che con 100 cani da gestire una nuova casa pi\u00f9 grande sarebbe l\u2019opzione pi\u00f9 auspicabile. Di conseguenza, con il denaro ricevuto dal governo dopo aver risolto un altro problema con le tasse, Mr Dearly decide di comprare Hell Hall e di trasferirvisi con la sua famiglia. Infine, Prince, l\u2019amore smarrito di Perdita, riesce a rincontrarsi con l\u2019amata. Dopo aver visto l\u2019amore fra i due, i Dearly decidono di adottare il cane, che diventa il loro centunesimo dalmata.\nVersioni cinematografiche.\n\"La carica dei cento e uno\".\nNel 1961 Walt Disney ha prodotto una trasposizione cinematografica della storia. \nQuesto film differisce dal libro, perch\u00e9 Roger (Rudy) e Anita di cognome non si chiamano Dearly ma Radcliff e sono normalmente loro i padroni di Pongo e Peggy (invece di Missis) (mentre nel libro al contrario sono questi ultimi i padroni di Rudy e Anita), Cruella De Vil (Crudelia De Mon) non \u00e8 sposata e vive da sola, e i cuccioli spariscono perch\u00e9 rapiti da Jasper e Orace (invece di Saul) (Gaspare e Orazio) (e non dal marito di Cruella come nel libro) sotto ordine di Cruella.\n\"La carica dei 101 II - Macchia, un eroe a Londra\".\nNel 2003 viene realizzato il film d'animazione La carica dei 101 II - Macchia, un eroe a Londra.\nA differenza del primo episodio in cui il vero protagonista \u00e8 il gruppo di cuccioli, la nuova storia \u00e8 incentrata su un solo piccolo dalmata. Alla fine del primo episodio avevamo sentito l'intenzione di Roger di trasferirsi in campagna per disporre di una casa spaziosa e adatta all'allevamento di cani dalmati. Durante il trasloco avviene l'imprevisto e il piccolo Macchia viene dimenticato a Londra. Il nostro eroe se ne va quindi a zonzo e in un parco della citt\u00e0 incontra Fulmine, il cane protagonista di avvincenti telefilm alla cui conclusione \u00e8 reclamizzato un cibo per i cani.\nFulmine, al cui fianco vi \u00e8 da sempre Lampo il suo alter ego, non \u00e8 l'eroe disinteressato e altruista che appare nello schermo televisivo, ma l'ingenuo Macchia questo non lo sa ancora. Il cucciolo per\u00f2 si imbatte nella perfida Cruella De Vil che, ancora una volta ossessionata dalle pellicce a macchie, tenta di rapire tutti i cuccioli. Alla fine il piccolo Macchia riuscir\u00e0 a salvarli e a scoprire la doppia faccia di Fulmine e Lampo.\n\"La carica dei 101 - Questa volta la magia \u00e8 vera\".\nNel 1996 viene realizzato una coproduzione Walt Disney - Great Oaks Entertainment con personaggi in carne e ossa: Glenn Close nel ruolo di Cruella De Vil, Jeff Daniels nella parte di Rudy (invece di Roger) e Joely Richardson nella parte di Anita. Il film, diretto da Stephen Erek, ha avuto un notevole successo, tanto da generarne un sequel, nel 2000.\n\"La carica dei 102 - Un nuovo colpo di coda\".\nIl film ha avuto un sequel, nel 2000, sempre con Glenn Close come protagonista."}
{"id": "2315545", "revid": "1456895", "url": "https://it.wikipedia.org/wiki?curid=2315545", "title": "James Bacque", "text": "Biografia.\nBacque fu educato alla Upper Canada College a Toronto e in seguito nell'Universit\u00e0 di Toronto, dove studi\u00f2 storia e filosofia laureandosi nel 1952. Fu un membro della Seaton's House, una scuola di insegnamento.\nBacque fu uno scrittore di romanzi popolari e saggista prima che la sua fama ebbe un punto di svolta quando nel 1989 decise di concentrare la sua attenzione verso il destino controverso dei soldati tedeschi tenuti nei campi dei prigionieri di guerra degli alleati dopo la seconda guerra mondiale, e ne denunci\u00f2 i crimini. Il suo lavoro pi\u00f9 recente ha riguardato la resistenza francese."}
{"id": "2315546", "revid": "1272592", "url": "https://it.wikipedia.org/wiki?curid=2315546", "title": "Brambilla", "text": ""}
{"id": "2315548", "revid": "729019", "url": "https://it.wikipedia.org/wiki?curid=2315548", "title": "Ny\u00e1r\u00e1d", "text": "Ny\u00e1r\u00e1d \u00e8 un comune dell'Ungheria di 969 abitanti (dati 2001). \u00c8 situato nella provincia di Veszpr\u00e9m."}
{"id": "2315553", "revid": "110157", "url": "https://it.wikipedia.org/wiki?curid=2315553", "title": "Nyir\u00e1d", "text": "Nyir\u00e1d \u00e8 un comune dell'Ungheria di 1.888 abitanti (dati 2001). \u00c8 situato nella provincia di Veszpr\u00e9m."}
{"id": "2315556", "revid": "767487", "url": "https://it.wikipedia.org/wiki?curid=2315556", "title": "Olaszfalu", "text": "Olaszfalu \u00e8 un comune dell'Ungheria di 1.116 abitanti (dati 2001). \u00c8 situato nella provincia di Veszpr\u00e9m."}
{"id": "2315558", "revid": "767487", "url": "https://it.wikipedia.org/wiki?curid=2315558", "title": "Oroszi", "text": "Oroszi \u00e8 un comune dell'Ungheria di 144 abitanti (dati 2001). \u00c8 situato nella provincia di Veszpr\u00e9m."}
{"id": "2315559", "revid": "19933", "url": "https://it.wikipedia.org/wiki?curid=2315559", "title": "Tubo catodico", "text": ""}
{"id": "2315560", "revid": "767487", "url": "https://it.wikipedia.org/wiki?curid=2315560", "title": "\u00d3budav\u00e1r", "text": "\u00d3budav\u00e1r \u00e8 un comune dell'Ungheria di 56 abitanti (dati 2001). \u00c8 situato nella provincia di Veszpr\u00e9m."}
{"id": "2315561", "revid": "307923", "url": "https://it.wikipedia.org/wiki?curid=2315561", "title": "Nobili mondiali", "text": ""}
{"id": "2315562", "revid": "343572", "url": "https://it.wikipedia.org/wiki?curid=2315562", "title": "Santuario del Carmine (Catania)", "text": ""}
{"id": "2315564", "revid": "767487", "url": "https://it.wikipedia.org/wiki?curid=2315564", "title": "\u00d6cs", "text": "\u00d6cs \u00e8 un comune dell'Ungheria di 236 abitanti (dati 2001). \u00c8 situato nella provincia di Veszpr\u00e9m."}
{"id": "2315567", "revid": "343572", "url": "https://it.wikipedia.org/wiki?curid=2315567", "title": "Santuario Madonna del Carmine (Catania)", "text": ""}
{"id": "2315568", "revid": "729019", "url": "https://it.wikipedia.org/wiki?curid=2315568", "title": "\u00d6rv\u00e9nyes", "text": "\u00d6rv\u00e9nyes \u00e8 un comune dell'Ungheria di 157 abitanti (dati 2001). \u00c8 situato nella provincia di Veszpr\u00e9m."}
{"id": "2315569", "revid": "343572", "url": "https://it.wikipedia.org/wiki?curid=2315569", "title": "Santuario Madonna del Carmelo (Catania)", "text": ""}
{"id": "2315571", "revid": "343572", "url": "https://it.wikipedia.org/wiki?curid=2315571", "title": "Madonna del Carmelo (Catania)", "text": ""}
{"id": "2315572", "revid": "767487", "url": "https://it.wikipedia.org/wiki?curid=2315572", "title": "\u00d6sk\u00fc", "text": "\u00d6sk\u00fc \u00e8 un comune dell'Ungheria di 2.328 abitanti (dati 2001). \u00c8 situato nella provincia di Veszpr\u00e9m."}
{"id": "2315574", "revid": "343572", "url": "https://it.wikipedia.org/wiki?curid=2315574", "title": "Madonna del Carmine (Catania)", "text": ""}
{"id": "2315576", "revid": "767487", "url": "https://it.wikipedia.org/wiki?curid=2315576", "title": "\u0150si", "text": "\u0150si \u00e8 un comune dell'Ungheria di 2.189 abitanti (dati 2001). \u00c8 situato nella provincia di Veszpr\u00e9m."}
{"id": "2315579", "revid": "767487", "url": "https://it.wikipedia.org/wiki?curid=2315579", "title": "Paloznak", "text": "Paloznak \u00e8 un comune dell'Ungheria di 401 abitanti (dati 2001). \u00c8 situato nella provincia di Veszpr\u00e9m."}
{"id": "2315580", "revid": "253269", "url": "https://it.wikipedia.org/wiki?curid=2315580", "title": "Marin Hinkle", "text": "\u00c8 nata nell'allora capitale della Tanzania, da genitori statunitensi."}
{"id": "2315581", "revid": "1877829", "url": "https://it.wikipedia.org/wiki?curid=2315581", "title": "Dina Manfredini", "text": ""}
{"id": "2315583", "revid": "729019", "url": "https://it.wikipedia.org/wiki?curid=2315583", "title": "Papkeszi", "text": "Papkeszi \u00e8 un comune dell'Ungheria di 1.646 abitanti (dati 2001). \u00c8 situato nella provincia di Veszpr\u00e9m."}
{"id": "2315586", "revid": "767487", "url": "https://it.wikipedia.org/wiki?curid=2315586", "title": "P\u00e1padereske", "text": "P\u00e1padereske \u00e8 un comune dell'Ungheria di 265 abitanti (dati 2001). \u00c8 situato nella provincia di Veszpr\u00e9m."}
{"id": "2315589", "revid": "767487", "url": "https://it.wikipedia.org/wiki?curid=2315589", "title": "P\u00e1pakov\u00e1csi", "text": "P\u00e1pakov\u00e1csi \u00e8 un comune dell'Ungheria di 594 abitanti (dati 2001). \u00c8 situato nella provincia di Veszpr\u00e9m."}
{"id": "2315592", "revid": "110157", "url": "https://it.wikipedia.org/wiki?curid=2315592", "title": "P\u00e1pasalamon", "text": "P\u00e1pasalamon \u00e8 un comune dell'Ungheria di 403 abitanti (dati 2001). \u00c8 situato nella provincia di Veszpr\u00e9m."}
{"id": "2315593", "revid": "54193", "url": "https://it.wikipedia.org/wiki?curid=2315593", "title": "Fan coil", "text": ""}
{"id": "2315598", "revid": "729019", "url": "https://it.wikipedia.org/wiki?curid=2315598", "title": "Sergej Michajlovi\u010d Romanov", "text": "Biografia.\nInfanzia ed educazione.\nIl granduca Sergej Michajlovi\u010d nacque il 7 ottobre 1869 a Borjomi, la tenuta di suo padre ampia 200\u00a0000 acri (810 km\u00b2) a circa 140 km da Tbilisi. Fu il sesto figlio del granduca Michail Nikolaevi\u010d di Russia e della moglie Olga Feodorovna, nata principessa Cecilia di Baden. Chiamato Sergej in onore di San Sergio di Radone\u017e, egli trascorse la sua infanzia nel Caucaso, fino al 1881 quando la sua famiglia si trasfer\u00ec a San Pietroburgo. Venne cresciuto in un ambiente severo e militaresco, ricevendo poche dimostrazione d'affetto dai propri genitori; suo padre, occupato dagli incarichi militari e governativi, rimase una figura piuttosto distante, e la madre esigente applicava una rigida disciplina, mostrandosi fredda nei confronti dei suoi figli.\nCarriera militare.\nAl pari dei fratelli, Sergej Michajlovi\u010d venne destinato fin dalla nascita alla carriera militare; aveva appena due settimane di vita quando venne iscritto in un'unit\u00e0 militare battezzata con il suo nome: il 153\u00ba Reggimento di Fanteria Vakusnkij di \"S.A.I.\" Granduca Sergej Michajlovi\u010d.\nGranduca di Russia.\nSergej amava la vita militare e prest\u00f2 servizio in numerosi reggimenti; dopo essersi diplomato presso la Scuola per l'Artiglieria Michajlovskij inizi\u00f2 il servizio militare nelle Guardie Personali della Brigata dell'Artiglieria a Cavallo. Nel 1891 divenne aiutante di campo dell'Imperatore e nel 1899 venne promosso al rango di colonnello. Nel 1904 divenne generale maggiore nella Brigata Artiglieri delle Guardie del seguito dello Zar. Nel 1905 sostitu\u00ec suo padre come ispettore generale dell'Artiglieria, posizione che ricopr\u00ec fino al 1915 quando venne rimosso dall'incarico a causa di alcune controversie sorte durante la Prima guerra mondiale. Nel 1908 divenne aiutante generale e nel 1914 venne ulteriormente promosso al livello di generale di Cavalleria. Dal gennaio 1916 fu ispettore generale di campo dell'Artiglieria finch\u00e9 non prest\u00f2 le dimissioni dall'esercito alla caduta della monarchia.\nSergej Michajlovi\u010d era alto, raggiungendo circa 1,90 metri di altezza, e fu l'unico tra i figli del granduca Michail Nikolaevi\u010d ad ereditare i suoi occhi blu e capelli biondi. Divenne calvo prematuramente ed era considerato il meno attraente tra i membri di una famiglia di persone molto belle. Aveva un buon senso dell'umorismo, ma era pessimista, influenzato in questo dal suo tutore, il colonnello Helmerson. Aveva l'abitudine di dire \u00ab\"tant pis\"\u00bb (tanto peggio) ad ogni cattiva notizia. Ampiamente considerato rude e lunatico, era allo stesso tempo sincero, affettuoso, inoltre amava la semplicit\u00e0 ed era molto disponibile, non facendo distinzioni di classe.\nIl Granduca, a differenza dei suoi fratelli, si interessava di matematica e fisica, il che coincideva per la sua passione per l'artiglieria. La sua unica inclinazione artistica era quella del canto corale ed infatti egli form\u00f2 un coro amatoriale di pi\u00f9 di sessanta voci, tra cui alcuni cantanti professionisti, diretto da Kasatchenko, direttore del Teatro Imperiale. Per un decennio il gruppo si ritrov\u00f2 al palazzo di Sergej ogni luned\u00ec sera dalle 20:00 alle 22:30 prima che la guerra russo-giapponese interrompesse la loro attivit\u00e0. Come tutti gli altri granduchi, Sergej Michajlovi\u010d era immensamente ricco: oltre alla sua indennit\u00e0 granducale di 200\u00a0000 rubli annui, riceveva i proventi delle sue vaste tenute personali, tra le quali anche un casino di caccia a 97\u00a0km da San Pietroburgo; e alla morte del padre, la sua ricchezza aument\u00f2 ulteriormente.\nRimase scapolo, vivendo nel palazzo di suo padre, ed in seguito nella residenza di suo fratello maggiore sulla Neva, il nuovo palazzo Michajlovskij a San Pietroburgo. Le stanze ed i corridoi erano cos\u00ec vasti che Sergej utilizzava una bicicletta per far visita ai fratelli Georgij e Nikolaj che vivevano in altre ali del palazzo.\nRelazioni sentimentali.\nDurante i primi anni 1890 il granduca Sergej Michajlovi\u010d era particolarmente legato a suo fratello Aleksandr; durante un viaggio che fecero insieme in India, dovettero interrompere la loro gita a Bombay nel 1891 a causa dell'improvvisa morte della loro madre. Entrambi i fratelli si innamorarono di Ksenija Aleksandrovna, figlia di loro cugino Alessandro III; alla fine lei prefer\u00ec Aleksandr a Sergej e si sposarono nel 1894. Durante l'ultimo anno del regno di Alessandro III, Sergej ed i suoi fratelli Aleksandr e Georgij erano sempre molto vicini al futuro zar, Nicola II, ma la loro intimit\u00e0 fin\u00ec con l'ascensione al trono ed il matrimonio di Nicola.\nQuando Nicola II, allora ancora zarevic, interruppe la propria relazione con la sua amante, la famosa ballerina Matil'da Feliksovna K\u0161esinskaja, chiese a Sergej di prendersene cura. Dal 1894 il granduca Sergej Michajlovi\u010d, che all'epoca aveva venticinque anni, divenne il protettore della K\u0161esinskaja, provvedendo a lei con molta generosit\u00e0; nel 1895 le compr\u00f2 addirittura una dacia a Strelna. La ballerina, che era molto ambiziosa, us\u00f2 i suoi legami con i Romanov per avanzare nella propria carriera. Sergej, in quanto presidente della Societ\u00e0 dei Teatri Imperiali, aveva un ruolo attivo nel mondo del balletto cosicch\u00e9 pot\u00e9 assicurare un posto importante per l'amante nel balletto imperiale; il Granduca era d'altronde sinceramente devoto a Matil'da, ma lei non ne era innamorata e lo us\u00f2 per raggiungere i suoi obiettivi. Sergej rimase un suo amico fedele fino alla fine della sua vita; non si spos\u00f2 mai e trov\u00f2 nella compagnia di Matil'da il sostituto di una vita famigliare.\nNel febbraio del 1900 la K\u0161esinskaja incontr\u00f2 il granduca Andrej Vladimirovi\u010d, figlio del granduca Vladimir Aleksandrovi\u010d, che era un primo cugino di Sergej. Matil'da si innamor\u00f2 di lui e presto iniziarono una nuova relazione. Sergej toller\u00f2 la loro \"liaison\" ed infatti rimase un amico leale per la K\u0161esinskaja, ma i rapporti tra i due granduchi si fecero tesi. Per circa un ventennio provarono ad evitarsi l'un l'altro mentre dividevano la stessa donna; il \"m\u00e9nage \u00e0 trois\" divenne per\u00f2 pi\u00f9 complicato quando, il 18 giugno 1902, Matil'da diede alla luce un figlio. Entrambi i granduchi inizialmente erano convinti di essere il padre del bambino, ma dopo la rivoluzione sia la madre che il granduca Andrej affermarono che il padre era quest'ultimo, anche se fu Sergej Michajlovi\u010d a mantenere Matil'da ed il piccolo. Il piccolo, che in famiglia era conosciuto con il nomignolo di Vova, ricette il nome e patronimico di Vladimir Sergeevi\u010d, bench\u00e9 fino al 1911 non venne reso noto alcun cognome; il certificato di nascita indicava Sergej come il padre ed in effetti egli fu molto affezionato al bambino. Attualmente la questione della paternit\u00e0 di Vladimir \u00e8 ancora irrisolta anche se la maggior parte delle fonti la attribuisce al granduca Andrej Vladimirovi\u010d, cui il bambino assomigliava.\nNel 1908 la contessa Barbara Vorontzov-Daskov, vedova del conte Ivan Vorontzov-Daskov, diede alla luce un figlio, Aleksandr, in Svizzera; sembra che il padre fosse il granduca Sergej Michajlovi\u010d Romanov. Il bambino venne adottato da Sophia von Dehn, la cui nonna era figlia dello zar Nicola I; Sophia port\u00f2 con s\u00e9 Aleksandr in Italia dove il marito era addetto alla marina. Aleksandr si spos\u00f2 due volte e mor\u00ec negli Stati Uniti d'America nel 1979.\nPrima guerra mondiale e rivoluzione bolscevica.\nDurante una visita in Austria ed in Germania effettuata nel 1913, Sergej Michajlovi\u010d si convinse che le due potenze si stavano preparando per combattere, ma i suoi avvertimenti non vennero ascoltati dai ministri russi. Nell'estate del 1914, appena prima dello scoppio della Prima guerra mondiale, il Granduca stava facendo un viaggio nei pressi del lago Bajkal quando venne colpito da una febbre reumatica a \u010cita. Al suo ritorno a casa, i primi giorni d'autunno, la sua malattia, complicata dalla pleurite, prese una piega preoccupante; trascorse cinque mesi a letto prima che venisse dichiarato sufficientemente in forze per riprendere i suoi doveri. Venne nominato quindi ispettore generale dell'Artiglieria e venne assegnato al quartier generale durante un viaggio ad Arcangelo per controllare le munizioni spedite l\u00ec dagli alleati.\nIn quanto comandante del reparto artiglieria, il granduca Sergej Michajlovi\u010d fu preso nel mirino del presidente della Duma, Michail Vladimirovi\u010d Rodzjanko; la corruzione e la negligenza erano evidenti anche nell'Artiglieria e ci fu uno scandalo legato ai contratti del reparto. La K\u0161esinskaja fu accusata di procurare degli ordini ad alcune ditte in cambio di un ritorno economico; il Granduca venne quindi biasimato per non aver smascherato una banda di ladri e per aver coperto le attivit\u00e0 della sua amante. Una commissione speciale investig\u00f2 sull'accaduto e nel gennaio 1916 Sergej dovette rassegnare le proprie dimissioni da capo dell'Artiglieria. Venne quindi nominato ispettore di campo generale dell'Artiglieria alla \"stavka\"; si venne a trovare quindi nella situazione di essere a contatto ogni giorno con Nicola II, vivendo sul treno imperiale che fungeva da quartier generale.\nCon il tempo si fece sempre pi\u00f9 pessimista circa l'esito della guerra per la Russia, ma non poteva esercitare alcuna influenza sullo Zar, il quale poneva fiducia unicamente nella moglie Alessandra Feodorovna, che odiava Sergej avendolo inserito nella lista di suoi nemici. La Zarina aveva infatti prestato ascolto alle voci di corruzione che avevano infangato la reputazione di Sergej, cosicch\u00e9 fece pressioni sull'Imperatore affinch\u00e9 pretendesse le dimissioni del Granduca. Lo scandalo non si calm\u00f2 nemmeno durante l'ultimo periodo della russia imperiale e Sergej pass\u00f2 quasi tutto il suo tempo alla \"stavka\". Divent\u00f2 anche pi\u00f9 cauto nei confronti di Matil'da Feliksovna, che lo aveva usato per la sua smania di ricchezza. Circa i risultati della guerra, Sergej Michajlovi\u010d non aveva speranze.\nAlla caduta della monarchia, il granduca Sergej era a Mogilev in compagnia di Nicola II quando fu costretto ad abdicare. Durante i primi mesi del Governo Provvisorio Russo, Sergej rimase a Mogilev in esilio volontario su consiglio di suo fratello Nikolaj Michajlovi\u010d, a causa dell'alone di corruzione che lo circondava come risultato dello scandalo K\u0161esinskaja. In ogni caso, dopo ventidue anni in cui aveva sostituito la vita famigliare con la relazione con l'amante, resistette alle pressioni del fratello di rompere definitivamente con Matil'da e suo figlio.\nSergej Michajlovi\u010d ritorn\u00f2 a Pietrogrado (come venne ribattezzata San Pietroburgo) all'inizio di giugno 1917; rimase nell'ormai ex capitale imperiale durante il periodo del governo costituzionale, vivendo con suo fratello Nikolaj nel nuovo palazzo Michajlovskij. Il Granduca fece una proposta di matrimonio alla K\u0161esinskaja, ma lei, bench\u00e9 gli volesse bene, non lo amava e lo rifiut\u00f2. Decise invece di unirsi al granduca Andrej nel Caucaso; il 13 luglio Sergej and\u00f2 alla stazione ferroviaria per salutare Matil'da ed il figlio.\nPrigionia.\nDopo il colpo di Stato dei bolscevichi del novembre 1917, coronato dal successo, i giornali di Pietrogrado pubblicarono un decreto che convocava tutti i Romanov maschi di presentarsi alla tanto temuta \u010ceka, la polizia segreta. Inizialmente venne loro richiesto di non lasciare la citt\u00e0; nel marzo 1918 i Romanov registrati furono nuovamente convocati per essere spediti al confino in Russia. Sergej Michajlovi\u010d fu spedito a Vjatka, una piccola cittadina ai piedi degli Urali. Con le valigie in mano il Granduca arriv\u00f2 alla stazione il pomeriggio del 4 aprile 1918; il suo segretario personale, Fedor Remez, lo segu\u00ec in esilio. Alle sette di sera usc\u00ec da Pietrogrado e si diresse verso la Siberia orientale. Il granduca Sergej part\u00ec verso il suo destino in compagnia del suo segretario, dei tre figli del granduca Konstantin Konstantinovi\u010d (i principi Ivan, Konstantin e Igor' Konstantinovi\u010d) e del principe Vladimir Pavlovi\u010d Paley, figlio del matrimonio morganatico del granduca Pavel Aleksandrovi\u010d. A Vjatka il Granduca venne alloggiato in una casa diversa rispetto a quella dei suoi parenti pi\u00f9 giovani; bench\u00e9 fossero tutti virtualmente prigionieri, era loro permesso di camminare liberamente per la citt\u00e0 e potevano partecipare alle funzioni religiose della chiesa locale. La loro situazione per\u00f2 cambi\u00f2 dopo appena undici giorni.\nIl 30 aprile il granduca Sergej, il suo segretario e gli altri Romanov vennero trasferiti ad Ekaterinburg per ordine del soviet regionale degli Urali; il viaggio dur\u00f2 tre giorni attraverso le foreste della regione. Il 3 maggio 1918 i prigionieri arrivarono infine ad Ekaterinburg, dove vennero ospitati nell'hotel \"Palazzo Reale\" sulla prospettiva Voznesenskij della citt\u00e0. Pochi giorni dopo, la granduchessa Elizaveta F\u00ebdorovna, sorella della Zarina, li raggiunse e vennero loro concessi alcune libert\u00e0. Bench\u00e9 la famiglia di Nicola II si trovasse nelle vicinanze, a casa Ipat'ev, i granduchi non furono in grado di mettersi in contatto con loro. Dopo due settimane, il soviet regionale degli Urali decise di trasferirli nuovamente; il 18 maggio 1918 venne loro detto che sarebbero stati portati nella citt\u00e0 di Alapaevsk, negli Urali settentrionali, a 190\u00a0km da Ekaterinburg, e venne loro ordinato di fare in fretta i bagagli. Lo stesso pomeriggio salirono a bordo di un treno e, due giorni dopo, arrivarono a destinazione.\nI Romanov vennero alloggiati nella scuola Napolnaya, alla periferia della cittadina. L'edificio era piccolino, consistendo in sole sei stanze, e l'arredamento era essenziale ma misero. Ogni prigioniero ricevette un letto di ferro. Fu loro concesso di muoversi nelle desolate ex aule di lezione e di arrangiarsi per risolvere i loro problemi di vita quotidiana. Sergej Michajlovi\u010d divise la stanza con F\u00ebdor Remez e il principe Paley. Bench\u00e9 i prigionieri venissero tenuti sotto stretta sorveglianza dai militari dell'Armata Rossa, potevano camminare per la citt\u00e0, parlare con le persone che incontravano ed andare in chiesa nei giorni di festa. Preparandosi a passare molto tempo ad Alapaevsk, piantarono fiori e verdure nei giardini vicini alla scuola e trascorsero molte ore lavorandovi; nei giorni di pioggia, invece, i Romanov si leggevano romanzi l'un l'altro. Gradualmente per\u00f2 il regime cui erano sottoposti si indur\u00ec e furono loro proibite le passeggiate, la scuola venne circondata da un recinto in filo spinato e piccole trincee. Due settimane dopo furono uccisi.\nMorte.\nEsiste una testimonianza dell'uccisione del gruppo dei Romanov ad Alapaevsk, fornita da uno dei bolscevichi locali, Vasisili Ryabov. In seguito egli ricord\u00f2:\nAl pozzo numero 7, il pi\u00f9 profondo e lungo tra quelli inutilizzati, gli autocarri si fermarono. Bendati, i Romanov vennero obbligati a camminare su un tronco posto sopra il pozzo profondo circa 18 metri. Il granduca Sergej Michajlovi\u010d, il pi\u00f9 vecchio del gruppo, fu l'unico a disobbedire. Si gett\u00f2 contro le guardie che gli spararono, uccidendolo sul colpo. Il suo corpo fu gettato nella miniera. I suoi parenti furono colpiti alla testa e gettati ancora vivi nel pozzo. Un paio di granate vennero quindi gettate dietro di loro. La bocca della miniera venne riempita con cespugli secchi, cui venne dato fuoco finch\u00e9 non si fu sicuri di aver cancellato ogni forma di vita anche sotto terra.\n\"Post mortem\".\nIl 28 settembre 1918 l'Armata Bianca conquist\u00f2 Alapaevsk, sperando di riuscire a salvare i prigionieri dell'edificio scolastico. Alcuni contadini della zona indirizzarono gli investigatori sulla sorte dei Romanov alla miniera abbandonata. L'8 ottobre iniziarono a recuperare i corpi dal pozzo. Il corpo del granduca Sergej Michajlovi\u010d venne estratto due giorni dopo.\nL'identificazione dei Romanov avvenne sulla base dei vestiti che indossavano e dalle carte trovate nelle loro tasche. Gli investigatori dell'Armata Bianca non avevano a disposizione dati medici o calchi dentali e dopotutto undici settimane nella miniera avevano alterato sostanzialmente l'aspetto fisico delle vittime. L'autopsia rivel\u00f2 che il granduca Sergej Michajlovi\u010d aveva una contusione sul lato sinistro della sua testa, ma la sua morte era stata causata da una ferita da arma da fuoco sul lato destro del capo.\nDopo che vennero terminate le autopsie, i corpi dei principi e granduchi vennero lavati, avvolti in sudari bianchi e messi in bare di legno. Venne celebrato per loro un rito funebre e poi vennero sepolti nella cripta della cattedrale della Santa Trinit\u00e0 di Alapaevsk. Otto mesi dopo, quando ormai era chiaro che i bianchi si stavano ritirando, le bare vennero trasferite ad Irkutsk. Anche qui le bare rimasero poco, meno di sei mesi, prima che l'avanzata dei rossi costringesse ad un loro trasporto verso Oriente. Nell'aprile 1920 le bare si trovavano a Pechino, dove vennero poste nella cripta annessa alla cappella della missione russa. La chiesa in seguito fu distrutta, bench\u00e9 si pensi che le tombe siano ancora sul luogo, attualmente seppolte sotto un parcheggio."}
{"id": "2315599", "revid": "547034", "url": "https://it.wikipedia.org/wiki?curid=2315599", "title": "Gruppo dei dodici", "text": "Il G12 (o Gruppo dei dodici) \u00e8 un gruppo composto da Paesi altamente industrializzati, le cui banche centrali cooperano per regolare la finanza internazionale.\nIn realt\u00e0, il G12 conta tredici membri. Il numero dodici deriva dai membri originari, ovvero i Paesi che compongono il G10 pi\u00f9 Australia e Spagna. Quando nel 1984 la Svizzera si un\u00ec al G10 ed al G12, fu deciso di non cambiare la denominazione."}
{"id": "2315600", "revid": "767487", "url": "https://it.wikipedia.org/wiki?curid=2315600", "title": "P\u00e1patesz\u00e9r", "text": "P\u00e1patesz\u00e9r \u00e8 un comune dell'Ungheria di 1.255 abitanti (dati 2001). \u00c8 situato nella provincia di Veszpr\u00e9m."}
{"id": "2315603", "revid": "767487", "url": "https://it.wikipedia.org/wiki?curid=2315603", "title": "P\u00e9csely", "text": "P\u00e9csely \u00e8 un comune dell'Ungheria di 560 abitanti (dati 2001). \u00c8 situato nella provincia di Veszpr\u00e9m."}
{"id": "2315606", "revid": "110157", "url": "https://it.wikipedia.org/wiki?curid=2315606", "title": "P\u00e9nzesgy\u0151r", "text": "P\u00e9nzesgy\u0151r \u00e8 un comune dell'Ungheria di 368 abitanti (dati 2001). \u00c8 situato nella provincia di Veszpr\u00e9m."}
{"id": "2315609", "revid": "110157", "url": "https://it.wikipedia.org/wiki?curid=2315609", "title": "P\u00e9tf\u00fcrd\u0151", "text": "P\u00e9tf\u00fcrd\u0151 \u00e8 un comune dell'Ungheria di 4.917 abitanti (dati 2001). \u00c8 situato nella provincia di Veszpr\u00e9m."}
{"id": "2315611", "revid": "1305772", "url": "https://it.wikipedia.org/wiki?curid=2315611", "title": "Mascheroni", "text": ""}
{"id": "2315612", "revid": "76963", "url": "https://it.wikipedia.org/wiki?curid=2315612", "title": "Leslie Hope", "text": "Biografia.\n\u00c8 principalmente ricordata per l'interpretazione di Teri Bauer nella serie televisiva \"24\".\nDoppiatrici italiane.\nNelle versioni in italiano dei suoi film, Leslie Hope \u00e8 stata doppiata da:"}
{"id": "2315619", "revid": "1982", "url": "https://it.wikipedia.org/wiki?curid=2315619", "title": "Pareto (cognome)", "text": ""}
{"id": "2315625", "revid": "228587", "url": "https://it.wikipedia.org/wiki?curid=2315625", "title": "The Record", "text": "The Record \u00e8 il primo album in studio del gruppo musicale hardcore punk statunitense Fear, pubblicato nel 1982 dalla Slash Records.\n\"I Don't Care About You\" \u00e8 stata reinterpretata dai Guns N' Roses nell'album di cover \"The Spaghetti Incident?.\" \"I Love Livin in the City\" \u00e8 presente nel videogame \"The Warriors\" e nella colonna sonora del film \"Fuori di cresta.\""}
{"id": "2315628", "revid": "253269", "url": "https://it.wikipedia.org/wiki?curid=2315628", "title": "Alberto de Mendoza", "text": "Ha avuto un discreto successo in Italia interpretando film gialli come \"Lo strano vizio della signora Wardh\" (1971) e \"La coda dello scorpione\" (1971), entrambi per la regia di Sergio Martino, \"Una sull'altra\" (1969) e \"Una lucertola con la pelle di donna\" (1971), entrambi diretti da Lucio Fulci.\n\u00c8 morto il 12 dicembre 2011 a Madrid."}
{"id": "2315632", "revid": "287204", "url": "https://it.wikipedia.org/wiki?curid=2315632", "title": "Sviluppo (cinema)", "text": "Lo sviluppo o fase di studio \u00e8 la fase iniziale in cui si prepara la realizzazione di un film. \nConsiste essenzialmente nel mettere le basi per avviare la pre-produzione, effettuando lo scripting (trattamento, scrittura della sceneggiatura), prevedere e stabilire la spesa di produzione (budgeting). \nFasi dello sviluppo.\nVediamo nel dettaglio in cosa consiste lo sviluppo ed alcune delle decisioni prese in questa fase:\nSe lo sviluppo procede bene, e le case di produzione decidono di andare avanti e passare alle prime fasi della produzione vera e propria, il film ottiene il cosiddetto semaforo verde, che consiste unicamente nell'approvazione del progetto e il passaggio con la pre-produzione."}
{"id": "2315634", "revid": "1086846", "url": "https://it.wikipedia.org/wiki?curid=2315634", "title": "Associazione Calcio Hellas Verona 1966-1967", "text": "Statistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "2315635", "revid": "1728", "url": "https://it.wikipedia.org/wiki?curid=2315635", "title": "Giuseppe Rondinini", "text": "Biografia.\nNacque nel 1725 in seno alla nobile famiglia di origine romagnola dei marchesi Rondanini, trasferitasi da Faenza a Roma per svolgere importanti incarichi presso la corte pontificia.Giuseppe Rondinini o Rondanini, nel 1750 fece erigere l'omonimo palazzo di via del Corso a Roma, attuale numero civico 518, dove le personalit\u00e0 in visita alla capitale potevano ammirare la ricca collezione d'arte classica di famiglia che lui stesso con fine gusto contribuiva ad arricchire. Nel cortile di questo palazzo, che conserva tutt'oggi il paramento lapidario originale, era stata collocata in una nicchia la piet\u00e0 di Michelangelo, ultima estrema fatica del grande maestro gi\u00e0 quasi cieco, acquistata dalla sua famiglia nel 1744.Nel 1784, all'et\u00e0 di sessanta anni, spos\u00f2 la nobildonna irlandese Elizabeth Kenneis (1764\u20131796) che per\u00f2 mor\u00ec prematuramente senza avergli dato un erede.Giuseppe Rondinini mor\u00ec nel 1801 a Castel Bolognese all'et\u00e0 di settantasei anni e fu sepolto a Roma nella Chiesa di Sant'Onofrio al Gianicolo."}
{"id": "2315637", "revid": "43530", "url": "https://it.wikipedia.org/wiki?curid=2315637", "title": "White album", "text": ""}
{"id": "2315638", "revid": "438678", "url": "https://it.wikipedia.org/wiki?curid=2315638", "title": "Fontana delle 99 cannelle", "text": "La fontana delle 99 cannelle (detta anche \"fontana della Rivera\") \u00e8 un monumento storico dell'Aquila.\nSituata nella zona della Rivera, una delle pi\u00f9 antiche del centro storico, a ridosso del fiume Aterno, vicino alla chiesa di San Vito alla Rivera, costituisce quasi l'intero perimetro dell'omonima piazza quadrangolare posta adiacente alle Mura urbiche, ed \u00e8 costituita da novantatr\u00e9 mascheroni in pietra e sei cannelle singole, dalla maggior parte dei quali sgorga l'acqua: secondo la tradizione, le cannelle rappresenterebbero i novantanove castelli del circondario che, nel XIII secolo, parteciparono alla fondazione dell'Aquila. Costituisce quasi l'intero perimetro dell'omonima piazza quadrangolare posta adiacente alle Mura urbiche.\nStoria.\nLa storia della fontana delle 99 cannelle, comunemente considerata uno dei primi monumenti civici dell'Aquila e un'esaltazione della sua origine autonoma, non \u00e8 di semplice interpretazione. Essa fu probabilmente eretta su progetto dell'architetto Tancredi da Pentima nel 1272, a pochi anni dalla seconda fondazione della citt\u00e0, come testimoniato dalla lapide sita sulla parete di fronte al cancello d'ingresso che si conclude nel seguente modo:\nL'intervento di Tancredi da Pentima sarebbe comunque limitato alla sola realizzazione della parete posta frontalmente rispetto all'ingresso; alcuni studiosi ritengono invece che l'attuale aspetto della fontana risalga interamente al XV secolo. Quel che \u00e8 certo \u00e8 che la zona oggi detta della \"Rivera\", corrispondente a un antico castello denominato \"Acquili\", dal quale deriva il nome della citt\u00e0, costituiva all'epoca della fondazione un'area strategica per quanto riguarda l'abbondanza di acqua e le numerose attivit\u00e0 artigianali che vi si erano insediate.\nAl Quattrocento si fa risalire il rivestimento delle pareti (con l'utilizzo di pietra bianca o rosata dalla tipica composizione a scacchiera, utilizzata anche nella facciata della basilica di Santa Maria di Collemaggio) e lo stemma della citt\u00e0 posto sopra la lapide; al 1582 risalirebbe il fronte sinistro della fontana, attribuito a Alessandro Ciccarone; infine, al XVIII secolo \u00e8 ascrivibile il fronte destro, caratterizzato da mascheroni dal gusto tipicamente barocco e probabile riedificazione di un fronte gi\u00e0 presente ma distrutto dal terremoto del 1703, con il relativo restauro dell'intero monumento e la selciatura della piazza. La stessa lapide gi\u00e0 citata in precedenza reca due date: il 1744, cui si fa risalire la costruzione del fronte destro, e il 1871, anno in cui fu attuato un nuovo restauro. \nNel 1934 fu realizzata la recinzione in ferro battuto del fronte aperto mentre nel 1994 e nel 2008 \u00e8 stata nuovamente restaurata.\nNel 2009 la fontana ha riportato lievi danni in seguito al terremoto, soprattutto per quanto riguarda il fronte destro che si poggia sul perimetro murario della citt\u00e0; pochi mesi pi\u00f9 tardi la fontana \u00e8 stata comunque al centro della cerimonia di apertura dei giochi del Mediterraneo di Pescara. Il suo restauro, volto al consolidamento strutturale dell'opera e la pulitura del rivestimento lapideo e delle vasche, \u00e8 stato patrocinato dal Fondo per l'Ambiente Italiano e finanziato, quasi interamente, da donazioni. La fontana \u00e8 stata riaperta al pubblico il 16 dicembre 2010.\nDescrizione.\nA pianta trapezoidale di notevole impatto prospettico, originariamente era costituita da un elaborato sistema simbolico astrologico ripetuto anche nelle aggiunte del 1582 ad opera di Alessandro Ciccarone. La fontana si sviluppa su tre fronti ed \u00e8 posta ribassata rispetto alla sede stradale; sul lato aperto termina con una scalinata che guarda la medievale chiesa di San Vito.\nIl perimetro della fontana, che per un lato si appoggia alla cinta muraria della citt\u00e0, \u00e8 caratterizzato dall'intreccio di masselli di pietra bianca e rosa tratta dalla vicina cava di Genzano di Sassa, presenti anche nella facciata della basilica di Santa Maria di Collemaggio e in altri monumenti dell'Aquila. \u00c8 costituita da cinque vasche poste su livelli differenti e leggermente sfalsati tra loro, sulla pi\u00f9 alta delle quali viene immessa l'acqua tramite appositi mascheroni. Questa struttura era appositamente studiata per consentire il lavaggio del bucato che vi avvenne quotidianamente sino ai primi decenni del XX secolo.\nI mascheroni sono tutti diversi fra loro e intervallati da formelle rettangolari, novantatr\u00e9 delle quali contenenti un fiore in rilievo e un rosone, mentre le rimanenti sei sono vuote. Queste ultime rappresenterebbero le piaghe del Cristo, mentre il rosone \u00e8 a simboleggiare il ciclo della vita e quindi l'eternit\u00e0.\nSecondo la tradizione, la funzione dei mascheroni \u00e8 quella di rappresentare allegoricamente i signori dei novantanove castelli che contribuirono alla fondazione dell'Aquila nel XIII secolo. La citt\u00e0 sarebbe infatti costituita di novantanove piazze, novantanove chiese e novantanove fontane, ciascuna riferita al castello di riferimento, e la fontana della Rivera testimonierebbe tale operazione; in realt\u00e0 il numero dei locali su cui fu fondata L'Aquila \u00e8 leggermente minore di novantanove, e anche il numero di mascheroni dai quali sgorga l'acqua \u00e8 attualmente di novantatr\u00e9. Difatti, altre sei cannelle, di dimensioni minori e senza alcuna funzione pratica, sono poste poco sotto il parapetto del lato destro, probabilmente per alimentare la leggenda del numero novantanove.\nTra tutti, di particolare interesse \u00e8 quello posta sull'angolo destro raffigurante un uomo con la testa di pesce che farebbe riferimento a una favola medievale nota come leggenda di Colapesce e, di conseguenza, permette di ricollegarla al nome di Federico II di Svevia, a cui si vorrebbe legata la fondazione della citt\u00e0 (in realt\u00e0, la fondazione della citt\u00e0 si deve a suo figlio, l'imperatore Corrado IV, e risale agli anni dal 1254 al 1266, quando Federico II era gi\u00e0 morto).\nUn altro mistero legato all'opera riguarda la sorgente di alimentazione, tenuta volontariamente segreta per evitare che un castello piuttosto che un altro ne rivendicasse la paternit\u00e0, tanto da spingere a giustiziare il progettista affinch\u00e9 non la rivelasse a nessuno; secondo la leggenda le spoglie di Tancredi da Pentima sono tuttora poste al di sotto della pavimentazione della fontana. La sorgente della fontana \u00e8 con ogni probabilit\u00e0 posta nelle vicinanze della chiesa di Santa Chiara, sul lato nord-orientale della zona della \"Rivera\"."}
{"id": "2315681", "revid": "767487", "url": "https://it.wikipedia.org/wiki?curid=2315681", "title": "Runnin' Off at Da Mouth", "text": "Runnin' Off at da Mouth \u00e8 il primo album del rapper Twista, con il nome di Tung Twista, nel 1991 con etichetta Zoo Records."}
{"id": "2315695", "revid": "767487", "url": "https://it.wikipedia.org/wiki?curid=2315695", "title": "Andy Irvine (musicista)", "text": "\u00c8 noto per essere membro fondatore di Sweeney's Men e Planxty, due tra le band pi\u00f9 influenti del panorama Irish folk. Oltre a essere un cantante e compositore, suona diversi strumenti tradizionali, tra i quali mandolino, bouzouki e mandola.\nBiografia.\nCresciuto a Londra, nel distretto settentrionale di St John's Wood, studia chitarra classica e si avvicina alla musica folk alla fine degli anni cinquanta, principalmente grazie all'ascolto di musica skiffle (su tutti Lonnie Donegan) e Woody Guthrie. Negli anni sessanta si trasferisce a Dublino e conosce Johnny Moynihan. Insieme a Joe Dolan, nel 1966 fondano una delle band che, seppur di breve vita, ha maggiormente innovato la musica tradizionale irlandese: Sweeney's Men.\nDolan lascia la band l'anno successivo e viene sostituito da Terry Woods. Dopo aver registrato diversi brani e un album eponimo, anche Irvine lascia il gruppo e parte per l'Europa dell'Est. Qui vive un intenso rapporto con le culture musicali dei Balcani, che avr\u00e0 grande rilevanza nei suoi progetti futuri e grande impatto nella musica irlandese contemporanea.\nTornato a Dublino, con gli Sweeney's Men ormai sciolti, incontra due musicisti che daranno una svolta alla sua carriera: Donal Lunny e, soprattutto, Christy Moore. Moore, un noto cantautore folk della scena inglese, decide infatti di registrare il suo secondo album in Irlanda e nel 1972 ingaggia Irvine, insieme a Lunny e al suonatore di uilleann pipes Liam O'Flynn, per la registrazione di \"Prosperous\". L'album \u00e8 tutt'oggi considerato un caposaldo del folk contemporaneo e ancor di pi\u00f9 lo \u00e8 la sua immediata evoluzione: i quattro musicisti, infatti, formeranno insieme i Planxty.\nLa band ha subito grande successo, suona soprattutto brani tradizionali, ma anche moltissimi brani originali, grazie alla vena compisitiva di Irvine. Il tratto distintivo e pi\u00f9 innovativo dei Planxty \u00e8 dato dal virtuoso intreccio tra il bouzouki e il mandolino di Lunny e Irvine, avvalorato dall'abilit\u00e0 esecutiva del \"piper\" O'Flynn. Irvine, insieme a Christy Moore, \u00e8 anche cantante del gruppo. Dopo due album, Donal Lunny esce dai Planxty e fonda quella che diventer\u00e0 un'altra band storica, The Bothy Band. Viene chiamato a sostituirlo Johnny Moynihan, pioniere del bouzouki irlandese e gi\u00e0 compagno di Irvine negli Sweeney's Men. Dopo il terzo album insieme, anche Christy Moore lascia la band; al suo posto arriva Paul Brady, ma il cammino dei Planxty \u00e8 segnato dai debiti ed \u00e8 destinato allo scioglimento.\nIrvine continua a suonare con Brady e, brevemente, con i De Dannan. Nel 1978, per\u00f2, Christy Moore decide di ricostituire il nucleo originario dei Planxty, comprensivo di Donal Lunny. Proprio Lunny porta con s\u00e9 il flautista Matt Molloy dalla Bothy Band, ma dopo soli quattro anni i Planxty si separano nuovamente. Irvine decide allora di prendere iniziativa e forma i Mosaic, chiamando a suonare musicisti provenienti da tutta Europa. Anche i Mosaic non dureranno a lungo.\nNel 1985, insieme violinista Kevin Burke, al chitarrista e cantante Gerry O'Beirne e al fisarmonicista Jackie Daly, viene ingaggiato per una tourn\u00e9e negli Stati Uniti che li presenta al pubblico col nome di \"The Legends of Irish Music\". I quattro cambieranno presto nome in Patrick Street. Questa formazione, che vedr\u00e0 la presenza fissa di Irvine, Burke e Daly (seppur \"part time\"), d\u00e0 vita a ben sette album.\nIn tempi recenti, ha partecipato a diversi concerti con i redivivi Planxty e ha provato a ricostruire la band multiculturale Mosaic, cambiando leggermente il nome in Mozaik."}
{"id": "2315724", "revid": "767487", "url": "https://it.wikipedia.org/wiki?curid=2315724", "title": "Associazione Calcio Hellas Verona 1967-1968", "text": "Questa voce raccoglie le informazioni riguardanti l'Associazione Calcio Hellas Verona nelle competizioni ufficiali della stagione 1967-1968.\nStagione.\nNella stagione 1967-1968 il Verona disputa il campionato di Serie B, un torneo a 21 squadre che prevede quindi un riposo a testa, tre promozioni e quattro retrocessioni. Con 48 punti in classifica a pari merito con il Pisa ottiene il secondo posto in classifica e la promozione in Serie A, il torneo \u00e8 stato vinto dal Palermo con 52 punti. Scendono in Serie C il Potenza con 23 punti, il Novara con 35 punti, mentre il Venezia ed il Messina retrocedono dopo una lunga coda di spareggi essendo arrivate a 36 punti al terz'ultimo posto in cinque squadre.\nLa squadra scaligera affidata allo svedese Niels Liedholm parte da favorita del torneo e mantiene le promesse della vigilia, ottenendo la promozione in Serie A, disputando un torneo di grande regolarit\u00e0 si prende infatti 24 punti sia nel girone di andata che in quello del ritorno, da segnalare che nel momento decisivo del torneo, il Verona si \u00e8 trovato costretto a disputare a Ferrara in campo neutro le ultime due decisive partite interne del campionato, per la squalifica del campo seguita al grave incidente avvenuto al Bentegodi il 2 giugno 1968, al termine della gara Verona-Lecco (0-0), quando un irresponsabile tifoso veronese, colpisce con una bottiglietta in faccia il calciatore Vinicio Facca del Lecco, al quale l'aggressione gli costa un occhio e la carriera. Autore di 13 reti il miglior realizzatore stagionale giallobl\u00f9 risulta Gianni Bui. In Coppa Italia il Verona supera il Lecco nella prima partita del primo turno, ma cede al Pisa nella seconda fase sempre del primo turno.\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "2315796", "revid": "124808", "url": "https://it.wikipedia.org/wiki?curid=2315796", "title": "Franziska Schanzkowski", "text": ""}
{"id": "2315813", "revid": "123230378", "url": "https://it.wikipedia.org/wiki?curid=2315813", "title": "Variet\u00e0 simplettica", "text": "In matematica una variet\u00e0 simplettica \u00e8 una variet\u00e0 differenziabile liscia munita di una 2-forma chiusa non degenere formula_1, definita \"forma simplettica\". Lo studio delle variet\u00e0 simplettiche \u00e8 denominato geometria simplettica. Esso deriva dalle formulazioni astratte della meccanica classica e della meccanica analitica, come il fibrato cotangente di una variet\u00e0, ad esempio nella riformulazione hamiltoniana della meccanica classica.\nUna qualsiasi funzione differenziabile, \"H\", a valori reali che lavora su una variet\u00e0 simplettica fa da hamiltoniana o funzione energia. Ad ogni hamiltoniana \u00e8 associato un campo vettoriale hamiltoniano; i moti naturali del sistema hamiltoniano sono soluzioni delle equazioni di Hamilton-Jacobi. Tramite il campo hamiltoniano \u00e8 possibile definire un flusso sulla variet\u00e0 simplettica, chiamato simplettomorfismo o flusso hamiltoniano. Per il teorema di Liouville, il flusso hamiltoniano preserva la forma volume sullo spazio delle fasi.\nDefinizione.\nUna forma simplettica su una variet\u00e0 \"M\" \u00e8 una 2-forma differenziale non degenere chiusa, formula_1. La coppia (\"M\",formula_1) si chiama variet\u00e0 simplettica.\nChiariamo la definizione, con il termine non degenere intendiamo che data una base \"X\"i dello spazio tangente di \"M\" in un punto, la matrice\n\u00e8 invertibile (il determinante \u00e8 diverso da 0).\nLa richiesta di formula_1 chiusa significa che\ndove \"d\" \u00e8 la derivata esterna.\nNotiamo come la richiesta di non degenerazione imponga la parit\u00e0 della dimensione di una variet\u00e0 simplettica; infatti formula_7 \u00e8 antisimmetrica, i.e., formula_8, per cui l'invertibilit\u00e0 della matrice implica la parit\u00e0 delle sue righe (e colonne).\nSistema di coordinate canonico.\nConsideriamo una variet\u00e0 simplettica formula_9 con un sistema di coordinate, o una carta, denotata con la notazione formula_10 dove formula_11.\nDefinizione.\nUna carta formula_10 si dice canonica, o sistema di coordinate canonico se accade che\nspesso per il sistema di coordinate canonico si usa la notazione classica ponendo formula_14 e formula_15 con formula_16 cosicch\u00e9 la forma simplettica si riscrive (usando la notazione di Einstein)\nTeorema di Darboux.\nOgni variet\u00e0 simplettica possiede un atlante formato da sistemi di coordinate canonici.\nVariet\u00e0 simplettica lineare.\nLa variet\u00e0 simplettica standard \u00e8 R2\"n\", siano formula_10 formula_11 le coordinate cartesiane su formula_20, con la forma simplettica data da\nin forma matriciale\nQuesta particolare struttura simplettica \u00e8 importante perch\u00e9 il Teorema di Darboux ci dice che tutte le variet\u00e0 simplettiche sono localmente isomorfe alla variet\u00e0 simplettica standard.\nSottovariet\u00e0 lagrangiane.\nData una variet\u00e0 simplettica formula_9 di dimensione formula_24, di particolare importanza sono le sottovariet\u00e0 lagrangiane. Una sottovariet\u00e0 lagrangiana \u00e8 definita come una sottovariet\u00e0 formula_25 di dimensione formula_26 tale che formula_1 \u00e8 identicamente zero su ogni spazio tangente ad formula_28. Vi sono numerosi esempi di sottovariet\u00e0 lagrangiane, come la sezione zero del fibrato cotangente formula_29 di una variet\u00e0 formula_30 e il grafico di un simplettomorfismo formula_31 inteso come una sottovariet\u00e0 di formula_32 con un'adeguata forma simplettica. Tale ubiquit\u00e0 le rende uno dei principali oggetti di studio della geometria simplettica, al punto che un motto di Alan Weinstein \u00e8 \"qualsiasi cosa \u00e8 una sottovariet\u00e0 lagrangiana\".\nForma volume simplettico.\nUna variet\u00e0 simplettica (formula_33, formula_1) possiede una forma volume indotta in maniera naturale dalla sua struttura, pi\u00f9 precisamente dalla 2-forma.\nDefinizione.\nSi definisce forma volume simplettico, o la forma di Liouville indotta da formula_1 la\nUtilizzando un sistema di coordinate canonico, che esiste sempre per il teorema di Darboux, la forma di Liouville assume l'aspetto\nPropriet\u00e0.\ndove formula_40 \u00e8 un borelliano di \"M\" e si \u00e8 usato il sistema di coordinate canonico.\nGradienti simplettici.\nSia formula_9 una variet\u00e0 simplettica e formula_42 una funzione scalare su M.\nChiamiamo gradiente simplettico di h il campo vettoriale \"X\" su \"M\" definito come l'unico campo vettoriale tale che\nformula_44 \u00e8 il differenziale di formula_42.\nSistema hamiltoniano.\nNotiamo che\n\u00e8 biettiva per via della non degenerazione di formula_1 allora \u00e8 possibile definire un'applicazione inversa\nche prende il nome di tensore di Poisson tale che\ndove formula_50.\nGrazie a questo nuovo operatore il gradiente simplettico si pu\u00f2 riscrivere come formula_51 che prende anche il nome di campo vettoriale hamiltoniano e la relativa equazione differenziale associata prende il nome di equazione di hamilton di hamiltoniana formula_52.\nLa terna formula_53 si chiama sistema hamiltoniano, e la variet\u00e0 simplettica formula_9 si definisce anche spazio delle fasi."}
{"id": "2315878", "revid": "767487", "url": "https://it.wikipedia.org/wiki?curid=2315878", "title": "Nesthorn", "text": "Il Nesthorn (3.822\u00a0) \u00e8 una montagna delle Alpi Bernesi che si trova nel Canton Vallese (Svizzera)."}
{"id": "2315884", "revid": "198277", "url": "https://it.wikipedia.org/wiki?curid=2315884", "title": "Associazione Calcio Hellas Verona 1968-1969", "text": "Questa voce raccoglie le informazioni riguardanti lAssociazione Calcio Hellas Verona nelle competizioni ufficiali della stagione 1968-1969."}
{"id": "2315888", "revid": "47112", "url": "https://it.wikipedia.org/wiki?curid=2315888", "title": "Uomini di pietra", "text": ""}
{"id": "2315892", "revid": "47112", "url": "https://it.wikipedia.org/wiki?curid=2315892", "title": "Omini di pietra", "text": ""}
{"id": "2315938", "revid": "767487", "url": "https://it.wikipedia.org/wiki?curid=2315938", "title": "Septic Death", "text": "I Septic Death erano una band hardcore punk statunitense formata nel 1981. Sono noti, oltre per aver dato un grande contributo allo sviluppo dell'hardcore punk, per aver creato uno stile tutto loro, l'\"horror hardcore\". Durante la sua attivit\u00e0 la band suon\u00f2 pochissimi live, quasi tutti a Boise, nell'Idaho."}
{"id": "2316002", "revid": "287204", "url": "https://it.wikipedia.org/wiki?curid=2316002", "title": "Oswaldo Sanchez", "text": ""}
{"id": "2316100", "revid": "287204", "url": "https://it.wikipedia.org/wiki?curid=2316100", "title": "Chainsaw carving", "text": "Chainsaw carving, letteralmente \"scultura con la motosega\", nasce a met\u00e0 degli anni cinquantanegli Stati Uniti, quando con motoseghe molto pesanti e poco maneggevoli, alcuni boscaioli statunitensi per diletto, realizzarono animali e oggetti stilizzati.\nDa allora la tecnica si \u00e8 evoluta e grazie all'inventiva di alcuni scultori americani si sono realizzate delle barre guida catena, con puntali molto piccoli dette carving che riducendo l'effetto kickback tipico di quelle tradizionali, permettono la realizzazione di opere ricche di dettagli."}
{"id": "2316109", "revid": "1039155", "url": "https://it.wikipedia.org/wiki?curid=2316109", "title": "Episodi di Hyou Senki", "text": ""}
{"id": "2316260", "revid": "2373", "url": "https://it.wikipedia.org/wiki?curid=2316260", "title": "Display a tubo catodico", "text": ""}
{"id": "2316353", "revid": "339392", "url": "https://it.wikipedia.org/wiki?curid=2316353", "title": "Castello di Rivoli - Museo d'Arte Contemporanea", "text": ""}
{"id": "2316387", "revid": "47112", "url": "https://it.wikipedia.org/wiki?curid=2316387", "title": "Castello Reineck", "text": ""}
{"id": "2316403", "revid": "1005847", "url": "https://it.wikipedia.org/wiki?curid=2316403", "title": "Elezioni generali in Per\u00f9 del 2000", "text": "Le elezioni generali in Per\u00f9 del 2000 si tennero l'8 aprile (primo turno) e il 3 giugno (secondo turno) per l'elezione del Presidente e il rinnovo del Congresso della Repubblica.\nIl presidente uscente Fujimori, artefice di un regime dittatoriale, si ricandid\u00f2 per il terzo mandato consecutivo: il limite del doppio mandato, previsto dalla Costituzione del 1993, fu infatti ritenuto applicabile solo a decorrere da tale data (con la conseguenza di dover escludere il mandato di Fujimori iniziato nel 1990).\nIl primo turno vide l'affermazione di Fujimori, che raccolse il 49,8% dei voti contro il 40,24% di Alejandro Toledo; questi decise poi di ritirarsi dalla competizione, boicottando il secondo turno.\nFujimori fu dunque eletto al ballottaggio col 74,3%, mentre Toledo si ferm\u00f2 al 25,7%; i voti validi furono per\u00f2 solo il 51,2% delle schede scrutinate."}
{"id": "2316459", "revid": "2373", "url": "https://it.wikipedia.org/wiki?curid=2316459", "title": "Schermo CRT", "text": ""}
{"id": "2316466", "revid": "1813508", "url": "https://it.wikipedia.org/wiki?curid=2316466", "title": "Terremoto di Kobe del 1995", "text": "Il terremoto di Kobe, \u00e8 stato un terremoto che si verific\u00f2 il 17 gennaio 1995, alle 05:46 ora locale, nella parte sud della Prefettura di Hy\u014dgo in Giappone. Causato da uno spostamento della crosta terrestre lungo la Faglia Nojima, ebbe una magnitudo momento 6,8\u00a0MW (USGS), e intensit\u00e0 7 sulla scala Shindo dell'Agenzia Meteorologica Giapponese. I tremori durarono per circa 20 secondi, l'ipocentro venne localizzato a 16\u00a0km di profondit\u00e0, sul margine nord dell'isola Awaji, a 20\u00a0km dalla citt\u00e0 di K\u014dbe.\nLe vittime furono 6\u00a0434 (stima finale del 22 dicembre 2005) e di queste circa 4\u00a0600 furono abitanti della citt\u00e0 di Kobe.\nFra le citt\u00e0 pi\u00f9 grandi Kobe, con la sua popolazione di circa 1,5 milioni di abitanti, fu quella pi\u00f9 vicina all'epicentro e che sub\u00ec i danni maggiori. Il terremoto ha causato danni per circa 10\u00a0000 miliardi di yen, pari al 2.5% del PIL del Giappone (sulla base del rapporto di conversione medio dello yen rispetto al dollaro, i danni ammontarono alla cifra di 102,5 miliardi di dollari).\nIntensit\u00e0 sismica.\nQuesto fu il primo terremoto la cui intensit\u00e0 sismica venne certificata sopra i 7 \"shindo\" della \"Japan Meteorological Agency seismic intensity scale\", una scala sismica analoga alla Scala Mercalli e derivate.\nL'intensit\u00e0 sismica venne certificata \"shindo\" 7 nelle citt\u00e0 di Hokudan, Ichinomiya e Tsuna (ora Awaji), cos\u00ec come nelle citt\u00e0 di K\u014dbe, Ashiya, Nishinomiya e Takarazuka. Successivamente venne stimata \"shindo\" 6 nelle citt\u00e0 di Sumoto (isola di Awaji) e Kobe.\nIl terremoto venne avvertito in tutta la grande regione del Kansai e venne registrata un'intensit\u00e0 \"shindo\" 5 nelle citt\u00e0 di Ky\u014dto, Hikone (Prefettura di Shiga) e Toyooka (Prefettura di Hy\u014dgo). Con intensit\u00e0 minore venne avvertito anche a Fukui, Gifu, Mie, Osaka, Nara, Wakayama, Tottori, Okayama, Hiroshima, Tokushima, Kagawa e nella K\u014dchi, dove l'intensit\u00e0 venne misurata in \"shindo\" 4.\nScosse precedenti e di assestamento.\nLa scossa principale, di magnitudo Mw 6.8 avvenne alle 05:46 ora locale del 17 gennaio 1995 e dur\u00f2 20 secondi. In questo lasso di tempo la terra si mosse di 18\u00a0cm in senso orizzontale e di 12\u00a0cm in verticale. Ci\u00f2 in quanto l'ipocentro era poco profondo e l'epicentro assai vicino a Kobe.\nVi furono 4 scosse di avvertimento, la cui prima, e pi\u00f9 potente, fu misurata in Mj 3,7 e si verific\u00f2 alle 18:28 del giorno precedente.\nNelle successive 5 settimane si verificarono circa 50 scosse di assestamento (di Mj 4.0 o maggiore).\nGli effetti possono essere suddivisi in primari e secondari.\nGli effetti primari possono essere riassunti in 200.000 edifici rasi al suolo, 1\u00a0km di sopraelevata distrutta e 120 dei 150 moli del porto di Kobe completamente distrutti.\nGli effetti secondari riguardarono l'interruzione dell'erogazione dell'energia elettrica, dell'acqua e del gas. La gente aveva paura a rientrare nelle proprie case a seguito delle continue scosse di assestamento che si verificarono nelle settimane successive (716 di cui 74 avvertite dalla popolazione).\nDanni alla citt\u00e0 e ai sobborghi.\nLa maggior parte dei danni e dei morti, pi\u00f9 di 4.000, si verificarono nella Prefettura di Hy\u014dgo. La rottura delle condutture del gas procurarono l'incendio degli arredamenti in legno e la rottura delle condutture dell'acquedotto rallentarono il lavoro dei Vigili del Fuoco nell'opera di spegnimento degli incendi. La maggior parte delle abitazioni pi\u00f9 vecchie avevano tetti pesanti costruiti per resistere ai frequenti tifoni che affliggono la zona di Kobe, ma erano sostenuti da una leggera incastellatura di legno. Quando questa venne aggredita dalle fiamme, il pesante tetto, circa 2 tonnellate, croll\u00f2 trascinando al suolo i muri della casa. Le case nuove erano state costruite con strutture in calcestruzzo ed erano pi\u00f9 resistenti ai terremoti ma avevano seri problemi nei confronti dei frequenti tifoni di cui si \u00e8 detto. Il 20% degli edifici della zona venne distrutto o reso inabitabile e la met\u00e0 delle case furono ritenute non pi\u00f9 sicure per essere utilizzate.\nLa dimensione dei danni fu assai pi\u00f9 grande di quella del terremoto di Northridge, che era avvenuto esattamente un anno prima. La differenza della dimensione dei danni fu in parte dovuta al tipo di sottosuolo sul quale era costruita la citt\u00e0 di Kobe e sulla tipologia delle costruzioni (molte case di antica costruzione non dotate di strutture in calcestruzzo vennero rase al suolo). Inoltre l'intensit\u00e0 del sisma fu molto pi\u00f9 elevata (~7.3 contro ~6.6 a Northridge). La popolazione coinvolta nei due terremoti (Kobe e San Fernando Valley di Los Angeles) fu invece circa la stessa intorno a 2 milioni di abitanti.\nDanni alle infrastrutture di trasporto.\nI danni alle autostrade e ai tunnel vennero pubblicizzati in tutto il mondo da giornali e televisioni per la loro apocalittica drammaticit\u00e0. La maggior parte dei giapponesi credeva che queste strutture fossero a prova di terremoto e dopo la loro distruzione si disse che erano stati costruiti in dispregio alla legislazione antisismica. Soltanto successivamente venne appurato che la legislazione in vigore negli anni sessanta era assolutamente inadeguata e venne rivista diverse volte. L'ultima revisione del 1981 era finalmente adeguata, ma venne applicata soltanto alle nuove costruzioni.\nDieci campate del viadotto sul quale correva la \"Hanshin Expressway\" (Route 43) in tre settori a Kobe e a Nishinomiya, vennero gi\u00f9, bloccando un collegamento sul quale transitava il 40% del traffico stradale sulla direttrice Osaka-Kobe. La strada, a seguito dei danni riportati, venne riaperta al traffico soltanto il 30 settembre 1996. Tre ponti sulla meno trafficata \"route 2\" furono anch'essi danneggiati, ma la strada venne presto riaperta, assieme alla \"Route 43\", e costitu\u00ec uno dei maggiori collegamenti con il resto del paese per diverso tempo. La \"Meishin Expressway\" sub\u00ec soltanto lievi danni, ma venne chiusa durante il giorno, fino al 17 febbraio 1995 per consentire il traffico dei mezzi di soccorso. Soltanto il 29 luglio dello stesso anno vennero riaperte al traffico normale tutte e quattro le corsie. Molte autostrade di superficie furono per lungo tempo intasate a seguito della mancata operativit\u00e0 delle autostrade sopraelevate.\nLa maggior parte delle ferrovie della regione sub\u00ec danni a causa del terremoto. Subito dopo il sisma, soltanto il 30% dei collegamenti ferroviari fra Osaka e Kobe erano operativi. La stazione di \"Daikai\" sulla linea \"Kobe Rapid Railway\" venne rasa al suolo interrompendo l'operativit\u00e0 della \"National Route 30\". I supporti di legno su cui erano stati realizzati i pilastri della linea ad alta velocit\u00e0 della ferrovia Shinkansen vennero danneggiati provocando la chiusura dell'intera linea. In ogni caso, i danni vennero velocemente riparati e l'80% del traffico venne ripristinato entro 30 giorni dal sisma.\nLe isole artificiali site nel porto di Kobe subirono un abbassamento a seguito della liquefazione del suolo ma le isole sulle quali si trova il \"Kansai International Airport\" non subirono significativi danneggiamenti. Il ponte di Akashi Kaiky\u014d, il ponte sospeso pi\u00f9 lungo del mondo, allora in costruzione nella zona dell'epicentro, non sub\u00ec gravi danni ma si allung\u00f2 di circa un metro a causa delle sollecitazioni alle quali venne assoggettato.\nLa risposta dei cittadini.\nSubito dopo il terremoto, i cittadini e gli specialisti persero ogni fiducia sulla presunta capacit\u00e0 di prevedere i terremoti e sulle tecniche di costruzione antisismiche. Il governo nazionale giapponese fu criticato per non aver agito abbastanza rapidamente per poter salvare molte persone, per l'incapacit\u00e0 di utilizzare proficuamente i molti volontari che si erano prontamente messi a disposizione e per il rifiuto iniziale alle proposte di aiuto pervenute da molte nazioni straniere fra le quali gli Stati Uniti, la Corea del Sud, la Mongolia e il Regno Unito. Il governo giustific\u00f2 il rifiuto con la barriera linguistica e con non ben precisate questioni di ordine sanitario.\nRisposta locale.\nGli ospedali locali lottarono per far fronte alle pressanti richieste di interventi, resi difficili dai crolli che impedivano l'affluenza dei feriti ai luoghi di cura e alla difficolt\u00e0 incontrata dal personale sanitario ad arrivare nei luoghi dei crolli. Molti feriti furono costretti ad aspettare nei corridoi a causa del sovraffollamento e alla mancanza di spazio. Alcuni di essi dovevano essere operati in locali di servizio e nei corridoi.\nApprossimativamente 1,2 milioni di volontari furono impiegati nelle operazioni assistenziali durante i primi tre mesi che seguirono il terremoto. Aziende di distribuzione come Daiei e 7-Eleven usarono le loro strutture in loco per rifornire le aree colpite, mentre NTT e Motorola offrirono i loro servizi telefonici gratuitamente alla popolazione colpita dal sisma. Anche la Yamaguchi-gumi \"yakuza\" si adoper\u00f2 per distribuire cibo e approvvigionamenti alle vittime bisognose.\nPer affrettare gli aiuti alle popolazioni colpite dal terremoto, il governo chiuse al traffico dei veicoli privati la maggior parte della rete dell'\"Hanshin Expressway\" dalle 6:00 alle 20:00 e limit\u00f2 il traffico dei bus, taxi e altri veicoli non impegnati nei soccorsi. Per mantenere in funzione i servizi di metropolitana leggera, danneggiati in vari punti, vennero organizzati dei servizi di bus sostitutivi, per trasferire i passeggeri nei tratti di interruzione.\nAltri effetti.\nProblemi economici del dopo sisma.\nIl terremoto caus\u00f2 circa 102,5 miliardi di dollari di danni pari al 2,5% del PIL giapponese e venne registrato nel Guinness dei primati come il \"pi\u00f9 costoso disastro naturale mai avvenuto in un unico paese\". La maggior parte dei danni non era coperto da assicurazioni poich\u00e9 soltanto il 3% delle propriet\u00e0 nell'area di Kobe era coperto da assicurazione contro i terremoti in confronto al 16% della zona di Tokyo.\nKobe era uno dei maggiori porti del mondo prima del terremoto ma, nonostante le ricostruzioni, non ha pi\u00f9 riconquistato il suo posto di principale porto del Giappone.\nL'immensit\u00e0 dell'evento naturale caus\u00f2 la pi\u00f9 grande perdita della borsa di Tokio con l'indice Nikkei 225 che perse pi\u00f9 di 1\u00a0000 punti nella sola seduta del giorno del terremoto. Il danno finanziario fu la maggiore causa del fallimento della Barings Bank dovuta alle azioni di Nick Leeson, che aveva speculato grandi quantit\u00e0 di denaro su derivati di Giappone e Singapore.\nRivalutazione del volontariato.\nL'operosit\u00e0 dei molti volontari giapponesi che accorsero ad aiutare le vittime del terremoto fu tale che il 1995 viene chiamato \u30dc\u30e9\u30f3\u30c6\u30a3\u30a2\u5143\u5e74 (\"Borantia gannen\", l'anno iniziale del volontariato).\nIl governo stabil\u00ec un giorno e una settimana del \u9632\u707d\u3068\u30dc\u30e9\u30f3\u30c6\u30a3\u30a2 (\"B\u014dsai To Borantia\", prevenzione dei disastri e volontariato), la prima nella ricorrenza del disastro il 17 gennaio e la seconda dal 15 al 21 gennaio. La decisione venne presa nella riunione del Consiglio dei ministri del 15 dicembre 1995.\nEffetti sul programma di prevenzione.\nIl terremoto diede una sterzata notevole alla riorganizzazione della protezione civile giapponese. Il Giappone install\u00f2 supporti di gomma sotto i pilastri dei ponti per assorbire le vibrazioni dei terremoti e sotto gli edifici ricostruiti che vennero separati fra di loro per aver modo di oscillare sotto l'effetto dei sismi. Il governo mise in campo una nuova organizzazione di intervento in caso di calamit\u00e0 naturali che ebbe la sua prima risposta positiva nel 2004 nel terremoto di Chu-etsu dove l'intervento fu significativamente pi\u00f9 veloce. Le \"Ground Self-Defence Forces\" (forze di autodifesa del territorio) ebbero autonomia operativa per rispondere immediatamente a terremoti di una certa intensit\u00e0, che permise loro di dispiegarsi in pochi minuti nel territorio della Niigata. Prove di pronto intervento per lo spegnimento di grossi incendi vennero organizzati presso i comandi centrali di Tokio e Kyoto.\nIn risposta agli immensi danni registrati alle infrastrutture di trasporto e alle conseguenze sui tempi di risposta in occasione di disastri naturali, il Ministero delle infrastrutture e dei trasporti design\u00f2 determinate strade e linee ferroviarie che vennero messe a norma con le pi\u00f9 severe leggi antisismiche varate nel dopo Kobe. Nello stesso tempo vennero adeguati anche gli edifici presenti lungo queste direttive di marcia in modo che potessero resistere al meglio in occasione di altri eventi sismici di alto potenziale distruttivo. La prefettura di Hy\u014dgo ha investito milioni di yen, nell'anno successivo al terremoto, per costruire ricoveri antismici nei parchi pubblici delle citt\u00e0.\nAltrove in Giappone, il governo metropolitano della citt\u00e0 di Tokyo ha costituito dei depositi di emergenza di cibo e acqua presso stazioni di servizio di distribuzione di carburanti in funzione del fatto che queste non vennero generalmente danneggiate dal terremoto di Kobe. In ogni caso, gruppi di cittadini hanno costituito dei sistemi di emergenza privati non essendo ancora sicuri delle misure prese dal governo giapponese dopo l'esperienza negativa vissuta durante il terremoto di Kobe.\nMemoriale.\nLa \"Kobe luminarie\", una piccola citt\u00e0 costituita da luci natalizie, viene costruita nel centro della citt\u00e0 di Kobe, cos\u00ec come vicino alla stazione \"Shin-Kobe\" nel mese di dicembre di ogni anno per commemorare il terremoto. Una grande data \"1.17\" viene illuminata nel \"Higashi Yuenchi Park\" vicino al municipio di Kobe ogni 17 gennaio.\nNome in giapponese.\nLa \"Japan Meteorological Agency\" nel giro di pochi giorni assegn\u00f2 il nome ufficiale a questo terremoto \u5e73\u6210\uff17\u5e74\u5175\u5eab\u770c\u5357\u90e8\u5730\u9707 (\"Heisei-Shichinen Hy\u014dgo-ken-Nanbu jishin\", Terremoto del sud della Prefettura di Hy\u014dgo, 1995).\nPlacche tettoniche.\nRiassunto sui meccanismi che producono i terremoti in Giappone.\nI terremoti avvengono non soltanto ai margini delle placche tettoniche ma anche al loro interno.\nIl territorio del Giappone \u00e8 situato su due placche marine (la placca delle Filippine e la placca pacifica) e su una placca terrestre (la placca euroasiatica e placca nordamericana). Ognuna delle placche marine \u00e8 accavallata su di un'altra con un fenomeno detto subduzione.\nNell'arcipelago giapponese, esistono linee di compressione nelle direzioni nordovest-sudest e est-ovest. Il rilascio di grandi quantit\u00e0 di energia causa i terremoti.\nTerremoti in Giappone per meccanismo di causa.\nSecondo i meccanismi di causa sotto indicati, il terremoto di Kobe appartiene al Tipo C."}
{"id": "2316467", "revid": "2190146", "url": "https://it.wikipedia.org/wiki?curid=2316467", "title": "Eduardo Dalbono", "text": "Biografia.\nEduardo (o \"Edoardo\") Dalbono era figlio di Carlo, critico d'arte e di Virginia Carelli, ed era nipote di Cesare Dalbono. I familiari lo stimolarono a studiare letteratura di et\u00e0 romantica, ad amare musica e ad approfondire temi di storia dell'antichit\u00e0 e del folclore napoletano. La sua formazione artistica avvenne nell'ambito del movimento verista napolatano, noto come \"Scuola di Res\u00ecna\", cui avevano aderito Giuseppe Mancinelli, Domenico Morelli e Filippo Palizzi, che gli diede lezioni private.\nDipinse vedute col Vesuvio e il gruppo di famiglia \"Sulla terrazza\", in cui il paesaggio urbano - rappresentato dai tetti di Napoli - \u00e8 lo sfondo di una gradevole scena borghese ottocentesca.\nNel 1866 partecip\u00f2 ad un concorso con la tela \"Scomunica di re Manfredi\", esposta poi alla Societ\u00e0 promotrice di belle arti di Napoli nel 1868, quindi all'Esposizione nazionale di belle arti di Parma nel 1870. Nel 1871 present\u00f2 alla Societ\u00e0 promotrice \"Leggenda della Sirena\" (o \"Mito di Partenope\").\nSi rec\u00f2 a Parigi, dove rimase per un periodo di quattro anni, interrotto da brevi soggiorni a Napoli. Ebbe il sostegno del mercante d'arte parigino Adolphe Goupil, che conobbe attraverso Giuseppe De Nittis.\nNel 1897 divenne professore di pittura al Reale Istituto di Belle Arti di Napoli ed ebbe come allievo Roberto Carignani. Nel 1905 fu nominato curatore della Pinacoteca del Museo nazionale di Napoli - attuale quadreria del Museo nazionale di Capodimonte.\nPraticava la pittura all'aria aperta e amava cogliere giochi di luce nelle ore dell'alba. Le sue fantasiose scene di genere, dipinte entro soffuse atmosfere, risultavano pregne di poesia.\nEsegui decorazioni (poi perdute) in ville e palazzi napoletani e tempere su muro per il teatro municipale di Salerno, con elementi simbolici delle quattro parti del mondo. Dipinse pale d'altare per la chiesa di Santa Maria di Piedigrotta, a Napoli e per una chiesa di Gragnano. Collabor\u00f2 con disegni a \"l'Illustrazione italiana\" e alla rivista parigina \"Le Grand monde\".\nBenedetto Croce ha raccolto nel 1915 testi di conferenze e articoli sparsi di Dalbono e di Morelli, nel libro \"La scuola napoletana di pittura nel secolo decimonono\".\nNapoli, Roma, Brindisi, Portici (NA) e Quarto (NA) hanno intitolato una strada ad Eduardo Dalbono."}
{"id": "2316485", "revid": "1977557", "url": "https://it.wikipedia.org/wiki?curid=2316485", "title": "Geoffrey Burbidge", "text": "Sposato con Margaret Burbidge, si \u00e8 laureato a Londra nel 1951.\nNel 1957, insieme a sua moglie, all'astronomo inglese Fred Hoyle, e al fisico statunitense William Fowler, pubblic\u00f2 un celebre articolo sulla nucleosintesi stellare, \"Synthesis of the Elements in Stars\", che divenne famoso con una sigla composta dalle iniziali dei suoi autori, B\u00b2FH. Negli ultimi anni Burbidge si \u00e8 distinto per la sua teoria cosmologica non convenzionale, che contraddice apertamente la dominante teoria del Big Bang. Per questo viene spesso accostato ad Halton Arp.\nSecondo Burbidge, l'universo \u00e8 oscillante, e si espande e contrae alternativamente all'infinito. Questa teoria, data la sua natura controversa, gli ha recato una certa fama, ma anche attirato critiche. Geoffrey Burbidge ha diretto l'Osservatorio di Kitt Peak dal 1978 al 1984.\n\u00c8 stato editore dell'Annual Review of Astronomy and Astrophysics dal 1974 al 2004\nGli \u00e8 stato dedicato l'asteroide 11753 Geoffburbidge."}
{"id": "2316579", "revid": "214509", "url": "https://it.wikipedia.org/wiki?curid=2316579", "title": "Turing-completo", "text": ""}
{"id": "2316582", "revid": "125288153", "url": "https://it.wikipedia.org/wiki?curid=2316582", "title": "Duomo dell'Aquila", "text": "Il duomo dell\u2019Aquila, il cui nome ufficiale \u00e8 quello di cattedrale metropolitana dei Santi Massimo e Giorgio, \u00e8 il principale luogo di culto dell'Aquila, sede vescovile dell'omonima arcidiocesi metropolitana.\nEdificata nel XIII secolo, venne gravemente danneggiata dal terremoto del 1703 per essere successivamente restaurata nel XIX e nel XX secolo. Nel 1902 \u00e8 stata inserita nell'elenco dei monumenti nazionali italiani poi ratificato con un Regio Decreto nel 1940.\nGravemente danneggiata dal terremoto del 2009, \u00e8 attualmente inagibile. Le funzioni di cattedrale sono state temporaneamente svolte, fino all'agosto 2013, dalla basilica di Santa Maria di Collemaggio \u2212 poi anch'essa chiusa al pubblico per lavori di ristrutturazione \u2212 e successivamente dalla basilica minore di San Giuseppe Artigiano, a pochi passi dal Duomo e riaperta al culto nel 2012. Ad aprile 2021 i lavori di ricostruzione del duomo non sono ancora iniziati.\nStoria.\nL'edificazione della chiesa \u00e8 legata alle vicende della fondazione della citt\u00e0 e, pi\u00f9 precisamente, alla nascita dell'arcidiocesi dell'Aquila avvenuta ufficialmente il 20 febbraio 1257 con il trasferimento dalla precedente sede di Forcona sancito da Papa Alessandro IV. In quell'occasione la cittadinanza chiese ed ottenne il titolo di cattedrale per una chiesa dedicata ai santi Massimo e Giorgio gi\u00e0 presente o in costruzione dal 1256. Rimangono incerte le cause della doppia intitolazione, pur essendo San Massimo patrono della preesistente diocesi di Forcona e San Giorgio il nome di una chiesa probabilmente gi\u00e0 presente all'epoca della prima fondazione, e l'ubicazione dell'edificio originario. Dopo la distruzione della citt\u00e0 nel 1259, la chiesa venne ricostruita nella piazza del Duomo, dove si trova tuttora.\nL'edificio venne poi nuovamente ricostruito in seguito al terremoto del 1315, il primo della storia aquilana, ed in quell'occasione venne anche aggiunto un rivestimento in conci di pietra; tuttavia l'impianto strutturale duecentesco, a tre navate con abside e transetto, rimase immutato sino al crollo del 1703. Nel 1414, nonostante le resistenze dei cittadini di Bagno che le custodivano, vennero trasferite in cattedrale le spoglie di san Massimo, mentre nel 1461 e nel 1480 la chiesa venne profondamente restaurata mediante la costruzione della scalinata sulla piazza delle cappelle laterali e, soprattutto, del sepolcro del cardinale Amico Agnifili ad opera di Silvestro dell'Aquila. Altri lavori vennero poi compiuti nel XVI secolo, con l'innalzamento della torre campanaria ad opera di Girolamo Pico Fonticulano e la sopraelevazione della copertura, e nel XVII secolo, con la costruzione del presbiterio e l'edificazione di nuove cappelle.\nIl terremoto del 1703 distrusse completamente il duomo, della cui costruzione originaria rimane solamente il fianco settentrionale, parallelo alla via Roio, ed alcune decorazioni interne. L'ennesima ricostruzione della chiesa fu assai difficoltosa e si prolung\u00f2 per circa settant'anni non senza controversie, alcune delle quali riguardarono la costruenda chiesa delle Anime Sante che scalf\u00ec per sempre l'egemonia della cattedrale sulla piazza del Duomo.\nI lavori, affidati all'architetto romano Sebastiano Cipriani cominciarono nel 1711 e riguardarono inizialmente la sola parte dell'abside e del transetto, riconsacrata e quindi resa accessibile al pubblico nel 1734. I lavori sulla parte anteriore furono ancora pi\u00f9 lunghi e la chiesa pot\u00e9 riaprire solo nel 1780. In realt\u00e0 gli interventi riguardarono solo l'interno dell'edificio; la facciata rimase per lungo tempo incompiuta e la grande cupola, prevista dal Cipriani, non venne mai realizzata.\nNel 1851 si decise di riedificare il prospetto principale per adeguarlo al nuovo stile neoclassico; il progetto venne redatto questa volta da Giambattista Benedetti ma i lavori non ebbero miglior fortuna dei precedenti e, sospesi nel 1860 per i moti risorgimentali, si limitarono alla sola parte inferiore; la restante parte, comprese le due torri campanarie, fu aggiunta nel 1928, come si legge da una grande incisione in numeri romani posta sulla balaustra del coronamento.\nNuovi gravissimi danneggiamenti si sono avuti con il terremoto del 2009 che ha fatto registrare lesioni sulle pareti portanti e in facciata oltre a vari crolli nell'area del transetto. Le operazioni di restauro del monumento hanno un costo totale stimato di 14.500.000 euro ed un tempo di lavoro di 5 anni; nel dicembre 2009 le funzioni di cattedrale sono state trasferite alla basilica di Santa Maria di Collemaggio, parzialmente agibile.\nDescrizione.\nLa cattedrale \u00e8 situata ai piedi di piazza del Duomo, la maggiore delle piazze aquilane, cuore del potere religioso; adiacente alla chiesa \u00e8 infatti il palazzo arcivescovile, sede dell'arcidiocesi dell'Aquila, mentre a poca distanza \u00e8 la chiesa delle Anime Sante. Frontalmente all'edificio \u00e8 anche la fontana vecchia.\nLa facciata.\nL'architettura della facciata della cattedrale \u00e8 variata nel tempo in virt\u00f9 dei crolli, dovuti per lo pi\u00f9 a terremoti, e dei numerosi rifacimenti, passando dall'originale a capanna con tre rosoni alla versione ottocentesca con portico a tutto sesto sino al disegno odierno in stile neoclassico, costruito tra la fine del XIX e l'inizio del XX secolo.\nLa parte inferiore, che presenta un solo ordine di colonne ioniche, \u00e8 opera di Giambattista Benedetti e venne costruita a partire dal 1851 demolendo la precedente facciata; il frontone sulla trabeazione venne probabilmente aggiunto su richiesta dell'arcivescovo Luigi Filippi prima della sospensione forzata dei lavori nel 1860. Al 1928 si deve invece la parte superiore con l'aggiunta di due torri campanarie sulla falsariga di un modello gi\u00e0 utilizzato in San Marco, la tripartizione del prospetto mediante paraste e il portale in rame. Le due torri contengono inoltre due meridiane, mentre la balaustra che le collega presenta una targa con inciso , ovvero l'anno di completamento della facciata. Al centro \u00e8 presente un finto semioculo in cui \u00e8 inserita una finestra che provvede ad illuminare l'interno. Il rivestimento \u00e8 stato realizzato ad intonaco cementizio invece che in conci di pietra, come avrebbe voluto il progetto del Benedetti.\nL'interno.\nL'interno, realizzato tra il 1711 ed il 1780 in stile barocco, \u00e8 ampio e luminoso con pianta a croce latina; \u00e8 strutturato su di un'unica navata centrale lunga oltre 70 metri affiancata da cappelle laterali comunicanti tra loro.\nA destra dell'ingresso \u00e8 il sepolcro del cardinale Amico Agnifili, realizzato nel 1480 da Silvestro dell'Aquila, ricostruito dopo il terremoto del 1703 e costituito dalla sola urna con l'immagine del defunto e il relativo basamento; alcuni pezzi che lo componevano sono stati trasferiti, come la \"Madonna con bambino\", attualmente nella lunetta del portale di San Marciano. A sinistra \u00e8 invece il fonte battesimale realizzata nel XV secolo da Giovanni de' Rettori.\nTra i dipinti si ricordano la \"Disputa di Ges\u00f9 tra i dottori\" (XV-XVI secolo) di Francesco da Montereale, la \"Presentazione di Maria al tempio\" di Baccio Ciarpi e il \"San Carlo fra gli appestati\" (1888) di Teofilo Patini. All'incrocio tra la navata e il transetto \u00e8 un dipinto raffigurante una cupola in prospettiva, opera di Venanzio Mascitelli, mentre sull'altare maggiore vi \u00e8 la \"Madonna fra i santi Massimo e Giorgio\" di Girolamo Cenatiempo. Nella volta della navata \u00e8 infine un affresco ottocentesco raffigurante i patroni della citt\u00e0: san Massimo, san Bernardino da Siena, san Pietro Celestino e sant'Equizio abate.\nVecchia cattedrale di San Massimo a Forcona.\nDegna di nota \u00e8 la vecchia cattedrale di San Massimo, divenuta oggi un sito archeologico. Si trova nella frazione di Bagno nel contado Civita di Bagno - Forcona. Oggi rimane integra l'abside del Duecento con dentellature, le mura perimetrali, le colonne delle tre navate, le quali sono state recuperate nel VII secolo dalla citt\u00e0 romana di Amiternum. Inoltre ci sono pervenute anche la torre campanaria quadrata con dentellature sul tetto con copertura lignea a capanna e le rovine del portico gotico interno con arcate a tutto sesto."}
{"id": "2316599", "revid": "991694", "url": "https://it.wikipedia.org/wiki?curid=2316599", "title": "NP-Completezza", "text": ""}
{"id": "2316625", "revid": "104458", "url": "https://it.wikipedia.org/wiki?curid=2316625", "title": "Boing +1", "text": ""}
{"id": "2316638", "revid": "1522738", "url": "https://it.wikipedia.org/wiki?curid=2316638", "title": "Carter Jenkins", "text": "Biografia.\nGiovinezza.\nJenkins \u00e8 nato a Tampa, Florida, da Mary e Eric Jenkins, ed \u00e8 cresciuto a Carrollwood, Florida, dove ha frequentato la Independent Day School. La sua famiglia in seguito si \u00e8 trasferita a Sherman Oaks, Los Angeles. Ha un fratello maggiore, Renneker Jenkins, che \u00e8 anch'egli un attore, ed una sorella maggiore, Tiffany. Come il suo personaggio di \"Al passo con gli Stein\", Jenkins \u00e8 ebreo, ed ha frequentato la scuola ebraica.\nCarriera.\nJenkins ha iniziato a recitare in un teatro comunitario, e poi su spot locali e nazionali. Ha interpretato ruoli principali nella serie televisive \"Surface - Mistero dagli abissi\" (2005-06) e \"Viva Laughlin\" (2007), e ha recitato in episodi di ', \"Dr. House - Medical Division\", ', \"Senza traccia\", \"The Bernie Mac Show\" e \"Unfabulous\". Ha anche recitato in film come \"Bad News Bears - Che botte se incontri gli Orsi\" e \"Al passo con gli Stein\", e ha recitato nel film per la televisione \"Tyco il terribile\".\nNel 2009 Jenkins \u00e8 apparso nel film \"Alieni in soffitta\", interpretando il ruolo principale di Tom Pearson. Nel 2010, \u00e8 apparso nella commedia romantica \"Appuntamento con l'amore\", interpretando Alex Franklin, il fidanzato del personaggio di Emma Roberts. Nel 2012 Jenkins ha interpretato un ruolo nella commedia drammatica \"Struck by Lightning\". Nel 2015 Jenkins ha interpretato uno dei ruoli principali nel film thriller \"Nightlight\". Recentemente sta interpretando Rainer Devon nella serie \"Famous in Love\".\nRiconoscimenti.\nPer la sua attivit\u00e0 come giovane attore Jenkins ha conquistato vari importanti e prestigiosi riconoscimenti: ha conseguito 5 nomination per quanto riguarda gli Young Artist Awards, negli anni dal 2005 al 2008, vincendo anche 2 volte in questa stessa categoria, entrambe nel 2006.\nL'attore ha vinto nel 2008 anche 2 \"Festival Award\" e uno \"Special Jury Award\"."}
{"id": "2316686", "revid": "599013", "url": "https://it.wikipedia.org/wiki?curid=2316686", "title": "Chiesa dei Santi Pietro e Teresa del Bambin Ges\u00f9", "text": "La chiesa di San Pietro Apostolo e Santa Teresa del Bambin Ges\u00f9 \u00e8 un luogo di culto cattolico situato nel quartiere di Albaro, in via Francesco Domenico Guerrazzi, nel comune di Genova nella citt\u00e0 metropolitana di Genova. La chiesa \u00e8 sede della parrocchia omonima del vicariato di Albaro dell'arcidiocesi di Genova.\nStoria e descrizione.\nL'istituzione del vicariato autonomo fu ufficializzata con decreto arcivescovile del 23 febbraio 1935 dall'arcivescovo di Genova cardinale Carlo Dalmazio Minoretti; il giorno seguente (24 febbraio) gi\u00e0 si provvedeva ad inaugurare la sede provvisoria della parrocchia. L'intitolazione parrocchiale \u00e8 attestata nel decreto del 29 maggio 1941 del cardinale Pietro Boetto.\nL'opera di edificazione della nuova chiesa avvenne nel 1955, con la posa e benedizione della prima pietra il 31 maggio ad opera del cardinale di Genova Giuseppe Siri, e fu lo stesso cardinale ad inaugurare il 13 aprile del 1958 il nuovo edificio religioso. Ancora il cardinal Siri consacr\u00f2 la chiesa il 5 giugno del 1965 e nei due anni successivi per la benedizione degli altari: l'altare della Madonna l'11 giugno del 1966 e l'altare del Sacro Cuore di Ges\u00f9 il 31 maggio del 1967.\nNel progetto erano previste le opere pittoriche per le quali sono state appositamente lasciate delle nicchie nei muri desto e sinistro del transetto. Nel 2008 \u00e8 stato approvato dalla curia il progetto di 14 opere pittoriche presentato dall'artista Denys Savchenko. Di queste 14 opere 8 sono dedicate ai santi di Genova: Siro, Caterina di Genova, Beato Agostino Roscelli, Virginia Centurione Bracelli, Benedetta Cambiagio Frassinello, Padre Santo (Francesco Maria da Camporosso), Gianna Beretta Molla e Don Orione; 4 opere sono dedicate alle chiese che hanno un legame forte con la Parrocchia: il santuario di Nostra Signora della Guardia, la chiesa di San Pietro in Banchi, la chiesa di San Francesco d'Albaro e l'abbazia di San Giuliano; uno \u00e8 dedicato alla consacrazione della citt\u00e0 alla Madonna che ha avuto luogo nel 1637 e l'ultimo alla visita del papa Giovanni Paolo II a Genova."}
{"id": "2316698", "revid": "767487", "url": "https://it.wikipedia.org/wiki?curid=2316698", "title": "Meduse (film)", "text": "Meduse \u00e8 un film del 2007 diretto da Shira Geffen e Etgar Keret.\nIl film narra tre piccole storie che hanno apparentemente poco in comune e i cui protagonisti si sfiorano solamente nella Tel Aviv di oggi. Il mare \u00e8 un elemento che sicuramente ricorre mentre solo un episodio, quello portante, ha una componente surreale che, per altro, \u00e8 resa esplicita solo nel finale.\nPresentato nella Settimana internazionale della critica del 60\u00ba Festival di Cannes, ha vinto la Cam\u00e9ra d'or per la miglior opera prima del Festival.\nTrama.\nTel Aviv. Batia si lascia con il proprio fidanzato poi va al suo lavoro di cameriera di banchetti nuziali. La sposa, Keren, rimasta chiusa in bagno, si rompe una caviglia ricadendo dopo aver scavalcato la porta, e cos\u00ec deve rinunciare al viaggio di nozze ai Caraibi.\nJoy, una donna filippina impiegata come badante, vede morire l'anziana persona affidatale il primo giorno del suo incarico. Rifiuta il pagamento e trova subito un'altra cliente, anziana e scontrosa, con una figlia attrice.\nBatia intanto, durante una passeggiata solitaria in spiaggia, trova una bambina, sola, con indosso solo un costumino e un salvagente dal quale non vuole separarsi. Recatasi alla polizia non risulta denunciata come scomparsa e, essendo il fine settimana, \u00e8 pregata di tenerla con s\u00e9 non essendoci servizi cui affidarla. La bambina non parla e Batia deve lavorare, dunque non sa come comportarsi. Intanto va a casa del padre per trovare degli indumenti di quando era piccola per poter vestire la bambina. Il padre convive con una ragazza molto giovane che vuole sposarlo. Lei \u00e8 bulimica e fragile, lui le vuole bene ma cerca rassicurazioni dalla figlia che non arrivano.\nGli sposi trascorrono la loro luna di miele in un albergo sul mare ma hanno una serie di problemi logistici che sembrano terminare miracolosamente quando una scrittrice alloggiata nella suite migliore, decide, non senza ingelosire la novella sposa, di scambiare la propria camera con gli sfortunati sposini.\nBatia, portando la bambina al lavoro, finisce per perdere entrambi... ma nella sfortuna fa la conoscenza di Naomi, fotografa, licenziata anche lei dall'organizzatore di banchetti matrimoniali. Vittima di un incidente stradale, scappa dall'ospedale dove le hanno fatto visita entrambi i genitori, ormai distratti e distanti. Trovata la propria casa allagata si reca da Naomi che la accoglie senza fare troppe domande.\nJoy che soffre per aver lasciato il proprio bambino in patria, riesce abilmente a ricucire il rapporto tra l'anziana donna che accudisce e la figlia, anche se la cosa sembra avere breve durata. Quindi \u00e8 disperata quando non trova pi\u00f9 il regalo che aveva pensato di riportare al figlio, salvo poi scoprire che a comprarlo \u00e8 stata proprio l'anziana che le ricambia un affetto inatteso e quindi ancor pi\u00f9 gradito.\nGli sposi, finalmente accomodatisi, scoprono che la generosa scrittrice si \u00e8 suicidata, dopo aver trovato nella bozza di una lettera lasciata nella camera dalla ragazza, le parole giuste per l'ultimo poetico saluto.\nInfine, Batia ritorna in spiaggia dove rivede finalmente la bambina, la segue in mare rischiando di annegare. E in un finale in bilico tra fantasia e realt\u00e0 \u00e8 soffiata a riva dalla stessa bambina e tratta in salvo da Naomi che pu\u00f2 vederla finalmente sorridere."}
{"id": "2316736", "revid": "438678", "url": "https://it.wikipedia.org/wiki?curid=2316736", "title": "Slam (film)", "text": "Slam \u00e8 un film del 1998 diretto da Marc Levin.\nRiconoscimenti.\nPresentato alla Quinzaine des R\u00e9alisateurs del 51\u00ba Festival di Cannes, vinse la Cam\u00e9ra d'or per la miglior opera prima del Festival."}
{"id": "2316739", "revid": "70828", "url": "https://it.wikipedia.org/wiki?curid=2316739", "title": "Esposizione a forcella", "text": ""}
{"id": "2316740", "revid": "767487", "url": "https://it.wikipedia.org/wiki?curid=2316740", "title": "Klaas Gerling", "text": "\u00c8 noto al pubblico europeo soprattutto per la canzone \"Infinity 2008\" del Guru Josh Project, di cui ha curato il remix, che \u00e8 stata per circa 10 settimane in vetta alla Global Dance Traxx."}
{"id": "2316745", "revid": "320578", "url": "https://it.wikipedia.org/wiki?curid=2316745", "title": "Sy fi", "text": ""}
{"id": "2316768", "revid": "438678", "url": "https://it.wikipedia.org/wiki?curid=2316768", "title": "Stato Sabaudo", "text": ""}
{"id": "2316771", "revid": "284938", "url": "https://it.wikipedia.org/wiki?curid=2316771", "title": "Eldunar\u00ed", "text": ""}
{"id": "2316784", "revid": "767487", "url": "https://it.wikipedia.org/wiki?curid=2316784", "title": "Mac (film)", "text": "Mac \u00e8 un film del 1992 diretto e interpretato da John Turturro, con Michael Badalucco e Carl Capotorto, vincitore della Cam\u00e9ra d'or per la miglior opera prima al 45\u00ba Festival di Cannes.\nIl film ricalca la favola dei Tre Porcellini, ed \u00e8 un palese omaggio al padre dello stesso Turturro e a tutti gli immigrati italiani, descritti magistralmente da John Fante nei suoi romanzi, tanto che alcune situazioni richiamano direttamente alcuni brani del suo capolavoro La confraternita dell'uva\nTrama.\nIl film racconta la storia di Niccol\u00f2 Vitelli (John Turturro) detto Mac, il maggiore di tre fratelli. Alla morte del padre, Niccol\u00f2 diventa il capofamiglia ed i tre fratelli seguono lo orme del padre, carpentiere e muratore. All'inizio i tre fratelli lavorano per il signor Polowski, persona aggressiva e poco attenta alla qualit\u00e0 dei lavori che realizza. Questo convince i fratelli a fondare una loro societ\u00e0, la Vitelli Brothers Construction, cha sar\u00e0 il contrario della ditta di Polowski. Mac inizia ad essere un lavoratore compulsivo e un perfezionista maniacale, con una preoccupante attenzione ai dettagli, ma la sua condotta allontana i suoi fratelli e divide la famiglia."}
{"id": "2316816", "revid": "1728", "url": "https://it.wikipedia.org/wiki?curid=2316816", "title": "Pintxo", "text": ""}
{"id": "2316844", "revid": "113757", "url": "https://it.wikipedia.org/wiki?curid=2316844", "title": "Casin\u00f2 di Saint Vincent", "text": ""}
{"id": "2316853", "revid": "767487", "url": "https://it.wikipedia.org/wiki?curid=2316853", "title": "Una grande famiglia (film)", "text": "Una grande famiglia (\u0411\u043e\u043b\u044c\u0448\u0430\u044f \u0441\u0435\u043c\u044c\u044f, Bol'\u0161aja sem'ja) \u00e8 un film sovietico del 1954 diretto da Iosif Chejfic.\nTratto dal racconto \"\u017burbiny\" (Gli \u017burbin) di Vsevolod Ko\u010detov, fu presentato in concorso al Festival di Cannes 1955, dove l'intero cast fu premiato per l'interpretazione.\nTrama.\nSecondo un certo filone del cinema sovietico, il film afferma il tema del ruolo centrale dei lavoratori nella societ\u00e0. Protagonisti sono i componenti della famiglia \u017durbin, da tre generazioni operai di un cantiere navale nel Baltico: il nonno Matvej, suo figlio Il'ja e i nipoti Viktor, Kostja, Anton e Aleksej, mentre la pi\u00f9 giovane Tonja \u00e8 una studentessa. Viktor \u00e8 un maestro nel creare modelli di navi e progetta un macchinario in grado di essere utilizzato per produrre qualunque modello, Anton, che ha studiato tecnologia a Leningrado, propone un nuovo metodo di assemblaggio delle navi e il loro padre Il'ja studia matematica per tenersi al passo con le nuove tecnologie e litiga con l'amico Basmanov, un vecchio operaio che si sente invece superato dai tempi.\nLida, la moglie di Victor, si sente un'estranea in una famiglia in cui la vita di ciascuno \u00e8 assorbita dal lavoro. Aleksej \u00e8 innamorato di Katja che per\u00f2 gli preferisce il direttore del cantiere il quale, peraltro, l'abbandona quando lei rimane incinta ma Aleksej la perdona e riconosce il bambino."}
{"id": "2316857", "revid": "8596", "url": "https://it.wikipedia.org/wiki?curid=2316857", "title": "Moderato cantabile - Storia di uno strano amore", "text": ""}
{"id": "2316879", "revid": "1305772", "url": "https://it.wikipedia.org/wiki?curid=2316879", "title": "Anza", "text": ""}
{"id": "2316894", "revid": "767487", "url": "https://it.wikipedia.org/wiki?curid=2316894", "title": "La dura legge", "text": "La dura legge (\"One Potato, Two Potato\") \u00e8 un film del 1964 diretto da Larry Peerce.\nIl film fu presentato in concorso al 17\u00ba Festival di Cannes, dove Barbara Barrie vinse il premio per la miglior interpretazione femminile.\nTrama.\nUna donna americana separata con una figlia si innamora di un afro-americano e i due si sposano; l'ex marito ritorna e chiede al tribunale l'affido della figlia."}
{"id": "2316933", "revid": "767487", "url": "https://it.wikipedia.org/wiki?curid=2316933", "title": "Gli effetti dei raggi gamma sui fiori di Matilda", "text": "Gli effetti dei raggi gamma sui fiori di Matilda \u00e8 un film del 1972 diretto da Paul Newman, tratto dalla pi\u00e8ce teatrale di Paul Zindel.\nFu presentato in concorso al 26\u00ba Festival di Cannes, dove la protagonista Joanne Woodward vinse il premio per la miglior interpretazione femminile.\nTrama.\nBeatrice Hansdoofer \u00e8 una donna di mezza et\u00e0, vedova, molto frustrata per non avere mai raggiunto ci\u00f2 che desiderava. Forse, per\u00f2, nemmeno lei sa cosa avrebbe voluto raggiungere. Il suo comportamento, talvolta comico, talvolta esageratamente aspro e drammatico, la porta a consumare un'esistenza assai inconcreta. Vive con la pensione di guerra del marito e, per arrotondare, affitta una stanza a vecchi bisognosi di cure. Beatrice ha due figlie: Ruth, disinibita ed interessata soprattutto a flirtare coi coetanei e Matilda, molto introversa e studiosa. Quando Matilda vince il premio della scuola come miglior rappresentante degli esperimenti scientifici, Beatrice vorrebbe intervenire alla festa in onore della figlia ma, improvvisamente, i fantasmi del passato riemergono: la scuola \u00e8 tutt'oggi frequentata da insegnanti e impiegati che conoscono la giovent\u00f9 di Beatrice, piena di comportamenti ridicoli posti in essere, forse, per raggiungere qualche imprecisato sogno di notoriet\u00e0. Beatrice interviene alla festa mettendo in ridicolo se stessa e le figlie, poi tutto riparte da zero, come se nulla fosse mai successo.\nCuriosit\u00e0.\nNell Potts era il nome d'arte di Nell Newman, figlia di Joan Woodward (e del regista Paul Newman) anche nella vita, mentre l'altra giovane interprete, Roberta, era la figlia di Eli Wallach . Curiosamente, se nel film il suo personaggio conduce esperimenti coi fiori, da adulta Nell ha davvero intrapreso la carriera di biologa e ambientalista.\nIl film, nonostante il premio a Cannes e la fama della protagonista e del regista, \u00e8 pressoch\u00e9 inedito in Italia, dove non \u00e8 mai stato distribuito nei cinema ed \u00e8 stato programmato in televisione solo di notte o su circuiti minori."}
{"id": "2316965", "revid": "438678", "url": "https://it.wikipedia.org/wiki?curid=2316965", "title": "I violini del ballo", "text": "I violini del ballo (\"Les violons du bal\") \u00e8 un film del 1974 diretto da Michel Drach.\nFu presentato in concorso al 27\u00ba Festival di Cannes, dove Marie-Jos\u00e9 Nat vinse il premio per il miglior interpretazione femminile."}
{"id": "2316981", "revid": "767487", "url": "https://it.wikipedia.org/wiki?curid=2316981", "title": "L'eredit\u00e0 Ferramonti", "text": "L'eredit\u00e0 Ferramonti \u00e8 un film del 1976 diretto da Mauro Bolognini, interpretato da Gigi Proietti, tratto dal romanzo omonimo di Gaetano Carlo Chelli.\nFu presentato in concorso al 29\u00ba Festival di Cannes, dove Dominique Sanda vinse il premio per la miglior interpretazione femminile.\nTrama.\nLa giovane e bella Irene sposa Pippo Ferramonti, figlio di Gregorio, un ex proprietario di forno in possesso di una ricca eredit\u00e0 che tuttavia non intende lasciare a nessuno dei figli. Egli infatti cova un odio contraccambiato per tutti loro: l'onesto ma fragile Pippo, l'indolente e donnaiolo Mario, e la fredda Teta, sposata con Paolo, un rigido impiegato statale, i quali si disistimano reciprocamente.\nDapprima Irene si presenta come sincera, ingenua e timida, disposta a porsi come pacificatrice all'interno della famiglia divisa - ma lentamente emerger\u00e0 la sua vera natura di donna arrivista e disposta a tutto pur di ottenere una ricchezza che le consenta di vivere in modo agiato ed al di sopra del \"popolo\" che disprezza. Il suo piano si sviluppa tra inganni e promesse lascive: convinta di poter ottenere quanto desidera solo in forza della sua bellezza, diviene dapprima l'amante di Mario, a fronte di una dimessa e disperata rassegnazione da parte di Pippo, che lentamente si ridurr\u00e0 in miseria e scivoler\u00e0 verso la pazzia. Infine mette decisamente contro la figlia Teta lo stesso Gregorio, che sembra intuirne le intenzioni.\nIl suo progressivo avvicinarsi a quest'ultimo arriver\u00e0 al punto di ottenere la modifica del suo testamento, a convincerlo che lei \u00e8 l'unica della famiglia a volergli bene. Una volta morto questo, il suo sogno sembra realizzarsi - ma Mario, innamoratosi di Irene e convinto che ella lo ami e che intenda spartire con lui la fortuna appena acquisita, rimane sconvolto dalla vera natura della donna e decide di suicidarsi, facendo tuttavia in modo che lei venga accusata della sua morte.\nPaolo e Teta infatti, immediatamente sopraggiunti dopo avere udito il colpo di pistola con il quale Mario si \u00e8 tolto la vita, testimonieranno contro Irene e, grazie alle loro conoscenze, non riusciranno a farla condannare ad una pena detentiva,per\u00f2 potranno farsi nominare dal Tribunale eredi universali del patrimonio del padre deceduto."}
{"id": "2317005", "revid": "721104", "url": "https://it.wikipedia.org/wiki?curid=2317005", "title": "Teoria della trave generalizzata", "text": "La teoria della trave generalizzata (o, in inglese, Generalized beam theory) \u00e8 una teoria della trave che estende la teoria di Vlasov al caso di travi in parete sottile formate da pareti rettilinee. \u00c8 stata introdotta da Richard Schardt, professore all'Universit\u00e0 di Darmstadt.\nTramite questa teoria \u00e8 possibile scrivere la condizione di equilibrio tramite un sistema di equazioni differenziali del quarto ordine, del tipo"}
{"id": "2317013", "revid": "33689", "url": "https://it.wikipedia.org/wiki?curid=2317013", "title": "Net neutrality", "text": ""}
{"id": "2317047", "revid": "767487", "url": "https://it.wikipedia.org/wiki?curid=2317047", "title": "J.A. Martin fotografo", "text": "J.A. Martin fotografo \u00e8 un film del 1977 diretto da Jean Beaudin.\nFu presentato in concorso al 30\u00ba Festival di Cannes, dove Monique Mercure vinse il premio per la miglior interpretazione femminile."}
{"id": "2317085", "revid": "767487", "url": "https://it.wikipedia.org/wiki?curid=2317085", "title": "Un altro sguardo", "text": "Un altro sguardo (\"Egym\u00e1sra n\u00e9zve\") \u00e8 un film del 1982 diretto da K\u00e1roly Makk e J\u00e1nos Xantus.\nFu presentato in concorso al 35\u00ba Festival di Cannes, dove Jadwiga Jankowska-Cie\u015blak vinse il premio per la miglior interpretazione femminile."}
{"id": "2317105", "revid": "121328519", "url": "https://it.wikipedia.org/wiki?curid=2317105", "title": "33\u00aa Mostra internazionale d'arte cinematografica di Venezia", "text": "La 33\u00aa edizione della Mostra internazionale d'arte cinematografica di Venezia si \u00e8 svolta a Venezia, Italia, dal 21 agosto al 3 settembre del 1972. \u00c8 stata diretta per il secondo anno consecutivo da Gian Luigi Rondi ed \u00e8 l'ultima edizione a svolgersi sotto il vecchio statuto della Biennale.\nStoria.\nCome la precedente del 1971, anche questa edizione venne diretta da Gian Luigi Rondi sotto il controllo del commissario straordinario, Filippo Longo; il Leono d'oro alla carriera venne assegnato a Charlie Chaplin. L'Associazione nazionale autori cinematografici e l'AACI (Associazione Autori Cinematografici Italiani) organizzarono a Venezia, in evidente alternativa alla Mostra, le \"Giornate del cinema italiano\", basate su proiezioni e dibattiti con gli autori da svolgersi nelle piazze della citt\u00e0; l'iniziativa venne ripetuta nel 1973 e rese pi\u00f9 evidente la crisi della mostra e la necessit\u00e0 di una sua riforma. Nel 1973 Rondi si dimise e, dato che il nuovo statuto non era ancora stato approvato dal Parlamento, l'edizione del 1973 non fu celebrata e venne ripresa solo nel 1974 sotto forma di rassegna di proposte, retrospettive e convegni con le proiezioni decentrate nella citt\u00e0. La mostra fino al 1979 non fu organizzata: dal 1974 al 1976 vi fu una sezione dedicata al cinema all'interno della Biennale di Venezia e ci furono due retrospettive nel 1975 e nel 1978."}
{"id": "2317126", "revid": "767487", "url": "https://it.wikipedia.org/wiki?curid=2317126", "title": "Rosa L.", "text": "Rosa L. \u00e8 un film del 1986 scritto e diretto da Margarethe von Trotta, incentrato sulla vita della celebre pensatrice e rivoluzionaria marxista consiliarista Rosa Luxemburg.\nRiconoscimenti.\nFu presentato in concorso al 39\u00ba Festival di Cannes, dove Barbara Sukowa, per la sua intensa interpretazione della Luxemburg, vinse il premio per la miglior interpretazione femminile."}
{"id": "2317130", "revid": "8596", "url": "https://it.wikipedia.org/wiki?curid=2317130", "title": "Rosa Luxemburg (film)", "text": ""}
{"id": "2317144", "revid": "287204", "url": "https://it.wikipedia.org/wiki?curid=2317144", "title": "Brandi", "text": ""}
{"id": "2317152", "revid": "438678", "url": "https://it.wikipedia.org/wiki?curid=2317152", "title": "I diffidenti", "text": "I diffidenti \u00e8 un film del 1987 diretto da Andrej Kon\u010dalovskij.\nFu presentato in concorso al 40\u00ba Festival di Cannes, dove Barbara Hershey vinse il premio per la miglior interpretazione femminile.\nTrama.\nDiana Sullivan, fotoreporter del \"Cosmopolitan Magazine\", lascia il suo sofisticato attico newyorchese e parte in compagnia della ribelle figlia sedicenne Grace per la palude sul delta della Louisiana, decisa a realizzare un reportage su quel mondo di estrema povert\u00e0 e isolamento, e soprattutto sulle proprie radici familiari. Una volta arrivate con molte difficolt\u00e0 a destinazione, le due donne devono fare i conti con Ruth - la giovane vedova del prozio di Diana - donna rude e dispotica che ha tenuto per anni i tre figli maschi lontani dalla citt\u00e0, crescendoli in un clima di superstizione, stenti e sopraffazione reciproca. La convivenza riserver\u00e0 piccole e grandi disavventure, pi\u00f9 o meno incruente, fino alla finale rivelazione di che cosa sia veramente successo al marito di Ruth, figura di assente che pure aleggia minacciosa e inquietante su tutti i personaggi, come una sagoma indistinta nella nebbia della palude.\nCritica.\nCos\u00ec il regista Kon\u010dalovskij ha descritto il film: \"per me \u00e8 la storia di un'americana che si ritrova in Siberia. Le paludi sono la Siberia americana\"."}
{"id": "2317156", "revid": "767487", "url": "https://it.wikipedia.org/wiki?curid=2317156", "title": "Free Zone", "text": "Free Zone \u00e8 un film del 2005 diretto da Amos Gitai.\n\u00c8 stato presentato in concorso al Festival di Cannes 2005, dove Hanna Laszlo ha vinto il premio per la miglior interpretazione femminile.\nTrama.\nRebecca, una giovane americana in visita a Gerusalemme subito dopo aver rotto il fidanzamento, prende un taxi guidato da Hanna, una donna ebrea religiosa. Hanna \u00e8 sulla strada per la zona del libero scambio della Giordania per riscattare un credito del marito, ferito poco prima in un attacco terroristico. Nella zona franca incontrano Laila, collegamento palestinese del marito con il mercato nero locale. Le tre donne partono per un viaggio pieno di tensione.\nIl film si apre con lungo primo piano stretto in piano sequenza di Rebecca che piange seduta sul sedile posteriore di un taxi (che poi si scoprir\u00e0 essere di Hanna), guardando la citt\u00e0 fuori dal finestrino. All'inizio si sente in sottofondo la canzone tradizionale pasquale di Chava Alberstein, \"Had Gadia\". La canzone \u00e8 considerata una canzone di protesta politica contro l'occupazione israeliana.\nLa canzone \"Ain Ani\" di Shotei Hanevua conclude il film."}
{"id": "2317164", "revid": "438678", "url": "https://it.wikipedia.org/wiki?curid=2317164", "title": "Secret Sunshine", "text": "Secret Sunshine () \u00e8 un film del 2007 diretto da Lee Chang-dong.\nPresentato in concorso al 60\u00ba Festival di Cannes, ha valso alla protagonista Jeon Do-yeon il premio per la miglior interpretazione femminile."}
{"id": "2317166", "revid": "3115", "url": "https://it.wikipedia.org/wiki?curid=2317166", "title": "Silvia Bonucci", "text": "Biografia.\nLaureata in lingue all'Universit\u00e0 parigina della Sorbona, e dopo aver completato gli studi in traduzione all'\u00c9cole Sup\u00e9rieure d'Interpr\u00e8tes et de Traducteurs, si trasferisce nel 1988 a Roma dove lavora come traduttrice, principalmente nel campo del cinema e dell'arte.\nEsordisce nella letteratura nel 2003 con il romanzo \"Voci d'un tempo\", che ha vinto nel 2003 il premio Rhegium Julii e il premio Zerilli Marim\u00f2 ed \u00e8 stato tradotto in Francia e negli Stati Uniti. Nel 2006 pubblica il suo secondo romanzo, \"Gli ultimi figli\", la storia di una famiglia di coloni in Maremma. Nel 2011, pubblica con Sironi editore \"Distanza di fuga\" ambientato a Genova che narra il dolore di Zoe, il cui padre \u00e8 stato ucciso alla fine degli anni 70 dalle Brigate Rosse.\n\u00c8 stata una figura importante del movimento dei girotondini, ed una delle fondatrici, nel 2002, del movimento \"Girotondi per la democrazia\", formatosi per protestare contro l'allora governo Berlusconi.\n\u00c8 morta a Piombino nel 2015 all'et\u00e0 di 51 anni a causa di un incidente stradale."}
{"id": "2317168", "revid": "767487", "url": "https://it.wikipedia.org/wiki?curid=2317168", "title": "Addio Mr. Harris", "text": "Addio Mr. Harris (\"The Browning Version\") \u00e8 un film del 1951 diretto da Anthony Asquith.\nPresentato in concorso al 4\u00ba Festival di Cannes, ha vinto il premio per la migliore sceneggiatura e il premio per la migliore interpretazione maschile con Michael Redgrave.\nTrama.\nAndrew Crocker-Harris \u00e8 un maturo professore di greco e latino in una \"public school\" inglese. Freddo, distante, \u00e8 odiato dagli alunni (che lo chiamano alternativamente Himmler oppure \"la goccia\") e disprezzato dai suoi colleghi. Fallimentare \u00e8 anche il rapporto con la moglie, che lo tradisce con un altro docente.\nCostretto ad abbandonare l'insegnamento per motivi di salute, negli ultimi giorni di permanenza nella scuola prende coscienza del suo completo fallimento come uomo e come insegnante. L'inaspettato regalo di una versione dell\"'Agamennone\" di Eschilo, tradotto da Robert Browning, da parte di un alunno che aveva intuito il suo dramma, gli d\u00e0 il coraggio di scusarsi davanti a tutti, in un toccante discorso d'addio, per non essere riuscito a svolgere il proprio compito, per non essere stato l'insegnante che avrebbe dovuto essere.\nProduzione.\nIl film fu prodotto dalla Javelin Films. Venne girato in Inghilterra, nel Dorset, alla Sherborne School e nel Buckinghamshire, ai Pinewood Studios, a Iver Heath.\nDistribuzione.\nDistribuito dalla General Film Distributors (GFD), il film usc\u00ec nelle sale cinematografiche britanniche nell'aprile 1951, presentato in prima a Londra il 13 marzo. Il 15 maggio fu distribuito anche in Svezia e, nel giugno 1951, partecip\u00f2 al Festival internazionale del cinema di Berlino. Sempre nel 1951, usc\u00ec poi in Francia (19 giugno), fu presentato a New York (29 ottobre), in Danimarca (21 novembre), nella Germania Ovest (11 dicembre), in Belgio (14 dicembre), in Portogallo (30 dicembre)."}
{"id": "2317169", "revid": "1422914", "url": "https://it.wikipedia.org/wiki?curid=2317169", "title": "Ida Noddack", "text": "Biografia.\nIda, con il futuro marito Walter Noddack e Otto Berg, in un convegno del 1925 annunciarono la scoperta degli elementi chimici 43 e 75 che allora costituivano due lacune note nella tavola degli elementi. Chiamarono questi elementi rispettivamente \"Masurium\" e \"Rhenium\" dal nome delle regioni di nascita dei due futuri coniugi Noddack. Tuttavia dei due elementi riuscirono a riprodurre e confermare solo il secondo dei due. Per la scoperta le venne conferita la Medaglia Liebig nel 1934.\nFu la prima ad elaborare l'idea della fissione nucleare. Partendo da una analisi critica degli esperimenti di Enrico Fermi, che riteneva possibile produrre elementi transuranici tramite il bombardamento di uranio naturale con neutroni, la Noddack sugger\u00ec in un seguente articolo del settembre 1934 l'ipotesi che si potessero produrre elementi della parte centrale della tavola periodica. Nessuno allora prese in considerazione la sua ipotesi in quanto era contraria al pensiero scientifico del momento; la Noddack non tent\u00f2 comunque di verificare la sua teoria.\nNel corso degli anni trenta del XX secolo, fu pi\u00f9 volta candidata al premio Nobel per la chimica ma non le venne mai conferito."}
{"id": "2317172", "revid": "767487", "url": "https://it.wikipedia.org/wiki?curid=2317172", "title": "Le piace Brahms?", "text": "Le piace Brahms? \u00e8 un film del 1961 diretto da Anatole Litvak, tratto dall'omonimo romanzo di Fran\u00e7oise Sagan del 1959.\nPresentato in concorso al 14\u00ba Festival di Cannes, valse a Anthony Perkins il premio per la migliore interpretazione maschile.\nTrama.\nPaula Tessier \u00e8 una bella arredatrice di 40 anni fidanzata con Roger Demarest. La sera del loro quinto anniversario i due dovrebbero uscire per festeggiare l'evento ma lui, all'ultimo momento, disdice telefonicamente per un impegno di lavoro. La verit\u00e0 \u00e8 invece che l'uomo, purtroppo, la tradisce in continuazione con ragazze giovani e compiacenti: eppure ogni volta lei lo perdona, amandolo alla follia.\nUn giorno Paula conosce Philip, il figlio venticinquenne di Mrs. Van Der Besh, una vedova americana sua ricca cliente, trasferitasi a Parigi. Il giovane si innamora di lei e fa di tutto per conquistarla e per allontanarla dal fidanzato, nonostante i continui rifiuti di Paula a causa della loro differenza d'et\u00e0. Col tempo per\u00f2, ormai stanca dei continui tradimenti di Roger, la donna cede a Philip.\nRoger, geloso e sorpreso dall'improvviso abbandono, fa di tutto per riconquistarla, fino a chiederle finalmente di sposarlo, il sogno che lei ha sempre avuto nel cuore fin dall'inizio. Paula, davanti alla proposta attesa tanto a lungo accetta, lasciando Philip disperato. Il marito, per\u00f2, solo dopo pochi giorni ricomincer\u00e0 sfacciatamente a tradirla...\nCritica.\nPer il \"Dizionario Mereghetti\" \u00abuna commedia sentimentale e prevedibile, fintamente libertaria, che si regge soprattutto sulla bravura dei comprimari\u00bb. Per il \"Dizionario Morandini\" si tratta di una \u00abprolissa commedia sentimentale in cui un bieco patetismo hollywoodiano surroga quel che doveva essere la malinconia di fondo. Sull'orlo del ridicolo i tre protagonisti\u00bb."}
{"id": "2317175", "revid": "125741099", "url": "https://it.wikipedia.org/wiki?curid=2317175", "title": "I soliti idioti", "text": "I soliti idioti \u00e8 una sitcom italiana con Francesco Mandelli e Fabrizio Biggio trasmessa da MTV.\nLa prima serie si ispira alla \"sketch comedy\" \"Little Britain\" ed \u00e8 stata ideata da Enrico Lando, Francesco Mandelli, Fabrizio Biggio e Martino Ferro. Collaborarono alla prima serie anche Andrea Bempensante (che collabor\u00f2 anche alla numero zero) e Beppe Tosco. Tutte le serie sono state dirette da Enrico Lando.\nLa serie, che ha ricevuto il premio \"Best MTV Show\" ai TRL Awards 2011 e 2012, viene trasmessa per la prima volta da Comedy Central il 12 febbraio 2009, seguita il 28 dello stesso mese da MTV.\nPersonaggi.\nOgni puntata \u00e8 composta da scene indipendenti, in ognuna delle quali appaiono i due interpreti Mandelli e Biggio, affiancati da comparse che quasi mai interagiscono direttamente con i personaggi principali:\nLe apparizioni dei personaggi.\nQuesto \u00e8 un elenco dove appaiono tutti i personaggi nella serie \"I soliti idioti\" (la X significa che i personaggi appaiono):\nIspirazione.\nIl programma nasce come omaggio alla commedia all'italiana nata nella seconda met\u00e0 del Novecento. Il titolo \u00e8 stato scelto proprio in questo contesto, come omaggio a \"I soliti ignoti\", film culto e pietra miliare della comicit\u00e0 italiana, e proprio come esso cerca di ironizzare sulla figura dell'italiano medio. Riprendendo i temi tipici della commedia all'italiana, Biggio e Mandelli hanno voluto rappresentare in modo satirico e grottesco la vita quotidiana di un italiano normale, sfruttando stereotipi e archetipi infissi nel tempo a rappresentare il \"Belpaese\" e i suoi abitanti. \"I soliti idioti\" \u00e8 copiato dalla serie comica inglese Little Britain (come da presentazione iniziale), che si avvale dello stesso tipo di comicit\u00e0 grottesca, utilizzando strutture figurali molto simili. Non a caso, la serie inglese viene trasmessa sempre da MTV Italia. .\nTemi.\nIl programma nasce con l'intento satirico di rappresentare la societ\u00e0 dell'Italia moderna attraverso situazioni di uomini medi in brevi sketch. Interessando luoghi comuni e contesti di rilevanza sociale, come la situazione di milioni di lavoratori precari e le angherie che devono subire, le raccomandate in campo lavorativo per salire di posizione e altri argomenti ironizzati.\nMolti episodi si incentrano sull'ironia di alcuni contesti che oggigiorno causano disagi, cercando di fare satira. Essi analizzano temi scottanti e di odierno dibattito mediatico e politico come l'eutanasia (ep. 10 - Father &amp; Son), la prostituzione, l'aumentare del taccheggio nei supermercati, definita umoristicamente \"la spesa dei moderni\"; ma pi\u00f9 volte viene affrontato il tema della lite gratuita tipica degli italiani (pers.: Gli sbroccati, I tifosi), ironizzata anch'essa in situazioni irriverenti.\nEpisodi.\nPrima stagione.\nLa prima serie consta di un ciclo di dieci episodi andati in onda tra il 28 febbraio e il 25 aprile 2009, il sabato sera con inizio alle 22:30.\nSeconda stagione.\nLa prima puntata della seconda edizione \u00e8 andata in onda su MTV il 18 febbraio 2010. Le prime tre scene furono mostrate mercoled\u00ec 8 luglio 2009 alle 17.30 nella Sala 9 del cinema \"Adriano\", in occorrenza con la partecipazione al \"Roma Fiction Fest\" nella categoria \"fuori concorso Sit-com\". Alla seconda stagione hanno preso parte anche volti noti dello spettacolo, tra cui le cantanti Paola &amp; Chiara e Rocco Tanica.\nTerza stagione.\nLa prima puntata della terza serie \u00e8 andata in onda su MTV il 16 febbraio 2011. Guest star di questa stagione sono Gianmarco Tognazzi, Rocco Tanica e Giulia Michelini.\nQuarta stagione.\nLa quarta e ultima stagione \u00e8 iniziata su MTV il 26 aprile 2012. Anche questa stagione ha visto grandi guest-star: Rocco Siffredi, Teo Teocoli, Madalina Ghenea, Francesco Renga, Fabio Caressa, Federico Russo, Benedetta Parodi e Piero Chiambretti.\nDVD.\nDal 2011 sono in vendita le stagioni in DVD della serie.\nDal 22 febbraio 2012 \u00e8 in vendita il DVD de \"I soliti idioti - Il film\"\nDal 15 maggio 2013 \u00e8 in vendita il DVD de \"I 2 soliti idioti\"\nIl comico psichedelico Tour.\nProdotto da Comcerto (Eric Bagnarelli) \nBand \"Gli Gnomi\"\nControversie.\nLa polemica sugli omosessuali a Sanremo.\nNel febbraio 2012 Biggio e Mandelli partecipano ad una serata del 62\u00ba Festival di Sanremo. Durante l'esibizione, nei panni della coppia gay protagonista dei loro sketch, simulano un matrimonio omosessuale celebrato da Gianni Morandi. Subito dopo cantano una canzone, gi\u00e0 trasmessa su MTV, che recitava, tra l'altro: \nIl giorno successivo dura \u00e8 la reazione delle associazioni gay e della comunit\u00e0 LGBT espressa da tutti i blog e i siti a tema, riportata dalle principali testate giornalistiche italiane.\nGay Center dichiara in una ANSA:\nArcigay dichiara: \nGli fa seguito l'Associazione genitori di omosessuali: \nIvan Scalfarotto, vicepresidente del PD, dichiara: \nL'eurodeputato Franco Grillini afferma dal Corriere della Sera:\nIn realt\u00e0 la canzone \u00e8 satirica. In varie interviste, i comici hanno dichiarato di essere a favore del matrimonio gay perch\u00e9 \u00absposarsi \u00e8 un diritto di tutti\u00bb, come dichiarato in un video dell'iniziativa \"CONDIVIDILOVE\". Hanno inoltre affermato di non essere a favore dei pride perch\u00e9 \u00abbisognerebbe celebrare la normalit\u00e0 di essere gay, non la diversit\u00e0\u00bb.\nCanzoni.\nMolti dei personaggi de \"I soliti idioti\" oltre agli sketch cantano delle canzoni. La canzone pi\u00f9 famosa \u00e8 quella cantata da Jackson &amp; Jonson, \"A come amore\", cantata in versioni e con parole diverse dagli altri personaggi."}
{"id": "2317184", "revid": "2056951", "url": "https://it.wikipedia.org/wiki?curid=2317184", "title": "Prologo", "text": "Il prologo, dal greco (\"prologos\"; da \"pro\", prima, e \"l\u00f3gos\", discorso) \u00e8 una scena introduttiva, un monologo che precede un'opera teatrale, oppure una introduzione a un'opera (o racconto) in genere.\nIl prologo ha una grande importanza nella commedia e nella tragedia greca: a recitarlo \u00e8 un personaggio della scena, una divinit\u00e0 apparsa \"ex machina,\" una personificazione del prologo stesso oppure di un'allegoria oppure ancora un personaggio che incarna il ruolo dell'autore, che si rivolge agli ascoltatori in un monologo destinato a svelare l'antefatto, cio\u00e8 a introdurre l'azione scenica prima del suo vero e proprio inizio, a chiarire degli avvenimenti. Inoltre, poteva dare delle informazioni sull'autore, sull'originale greca (nelle commedie Romane) e il suo autore, o poteva avere la funzione di difendere l'autore dalle critiche.\nPrologo plautino.\nNella Commedia Nuova e in Plauto poteva essere recitato indifferentemente dal capocomico (il \"dominus gregis\" della commedia latina), o da un altro soggetto, attore o giovane, insignito del cosiddetto \"ornatus prologi\".\nOltre che da un personaggio della commedia, il prologo poteva essere narrato da una divinit\u00e0 o da una personificazione di un concetto; i vari narratori determinavano le finalit\u00e0 del racconto.\nIl prologo, come nel caso dell\"Anfitrione\" di Plauto, poteva contenere un riassunto dello svolgimento dell'intera opera, compreso l'epilogo\nPrologo terenziano.\nIl prologo si differenzia nettamente in Terenzio, con cui perde ogni intento informativo o esplicativo e acquisisce una funzione \"polemica\": recitato esclusivamente dal capocomico (dominus gregis), e in prima persona, il prologo terenziano non anticipa nulla della trama ma si incarica della difesa dell'autore e del suo operato nei confronti del pubblico, o di avversari, detrattori e denigratori."}
{"id": "2317213", "revid": "1718925", "url": "https://it.wikipedia.org/wiki?curid=2317213", "title": "Galen Marek", "text": "Galen Marek alias Starkiller \u00e8 un personaggio dell'universo espanso di \"Guerre stellari\".\nFin dalla tenera et\u00e0, nel corso della Grande Purga Jedi, viene preso da Dart Fener come apprendista segreto sul pianeta Kashyyyk. Per anni il Signore Oscuro dei Sith lo forma nelle arti del Lato Oscuro della Forza sotto il nome in codice Starkiller. Il suo compito consiste nell'eliminazione di tutti gli Jedi sopravvissuti all'Ordine 66. Dart Fener e Palpatine si servono di lui solo per estirpare coloro che si ribellano all'Impero Galattico. In lingua originale \u00e8 doppiato da Sam Witwer mentre in Italia, da Ruggero Andreozzi.\nNell'anno 3 BBY, quindici anni dopo l'inizio del suo addestramento, Marek inizia la sua missione: dare la caccia agli ultimi Jedi rimasti. Dopo aver, apparentemente, ucciso Rahm Kota nei pressi di un impianto di costruzione imperiale, sopra Nar Shaddaa, \"Kazdan Paratus\" su Raxus Prime, e Shaak Ti su Felucia, torna sull\"'Executor\", nave ammiraglia del suo Maestro, nella quale Palpatine ha decretato la sua morte per mano dello stesso Dart Fener. Fener tuttavia conferisce a Marek un nuovo incarico: riunire un'Alleanza di Ribelli che avrebbe distrutto l'Impero.\nDopo aver trovato le figure chiave, Marek e i ribelli si incontrano su Corellia, dove formano il \"Trattato Corelliano\", un accordo che crea l'Alleanza Ribelle. Tuttavia Dart Fener, con le sue truppe imperiali, fa irruzione nella riunione e cattura i ribelli, rivelando al suo apprendista che era stato usato solo per catturare i nemici dell'Impero. Marek insegue Dart Fener e i leader dell'Alleanza Ribelle sulla Morte Nera, una gigantesca stazione spaziale da combattimento. L\u00ec duella contro Dart Fener e Sidious. Marek d\u00e0 il tempo ai Ribelli di scappare. Il suo sacrificio li ispirer\u00e0 ancor di pi\u00f9, e la Nuova Alleanza si riveler\u00e0 essere la rovina dei Sith.\nStoria.\nGalen nasce e trascorre la sua infanzia sul pianeta di Kashyyyk, dove viene al mondo nel 22 BBY circa, figlio dello jedi Kento Marek, salvatosi dall'Ordine 66, creato dall'imperatore Palpatine. Dopo che suo padre venne assassinato da Dart Fener, il Signore Oscuro dei Sith percepisce la Forza scorrere potente in lui per cui decide di prenderlo come apprendista, tenendolo segreto a tutti, compreso l'Imperatore.\nApprendista segreto di Dart Fener.\nPer anni il giovane viene addestrato da Dart Fener, sostenendo prove fisiche al limite della tortura e incoraggiato ad abbandonarsi all'odio e alle altre passioni. Riceve dal suo maestro l'incarico di eliminare tutti gli jedi scampati all'Ordine 66. Il suo primo obiettivo \u00e8 il maestro, Rahm Kota, che, con la sua milizia personale, stava attaccando una fabbrica orbitale di caccia TIE su Nar Shaddaa. Ad accompagnarlo sono Juno Eclipse, un ufficiale imperiale e abile pilota, e PROXY, un droide in grado di mutare il proprio aspetto nella persona con cui \u00e8 in comunicazione olografica. Dopo averlo sconfitto e portato la spada laser dello jedi al suo maestro, il sith riceve un nuovo bersaglio: elimina il reietto Kazdan Paratus, nascosto tra le discariche di Raxus Prime; anche questa missione viene portata a termine con successo. L'incarico pi\u00f9 importante \u00e8 quello di scontrarsi con Shaak Ti, ex membro del consiglio jedi, nascosta su Felucia, insieme alla sua apprendista zabrak Maris Brood. Qui Galen riesce ad uccidere la maestra Jedi togruta e raggiunge il suo mentore sull\"'Executor\", ammiraglia ancora in costruzione. Qui viene brutalmente colpito da Fener non appena nella sala entra Darth Sidious, l'Imperatore, che tramite le sue spie ha scoperto dell'esistenza di Galen. Il signore oscuro dei Sith, infatti, pretende la sua morte come segno di fedelt\u00e0 da parte del suo apprendista. Tuttavia Fener ha programmato i suoi droidi per salvare Galen una volta nello spazio aperto. Qualche giorno dopo, il giovane si risveglia in uno dei laboratori a bordo dell'Empirical, la nave-scientifica della flotta di Fener dove scopre che il suo maestro ha provveduto a ricostruire il suo corpo e ad assegnargli un nuovo incarico: creare un'alleanza ribelle in grado di distrarre l'Imperatore e le sue spie. In questo modo, con una guerra in corso, per i due sarebbe stato pi\u00f9 facile rovesciare l'Impero, e prenderne il controllo. A contatto con i nemici dell'Impero si sarebbe dovuto comportare come uno jedi, abbandonando temporaneamente il Lato Oscuro della Forza.\nAlleanza Ribelle.\nGalen si mette subito in contatto con Rahm Kota, suo vecchio nemico. Anche in questo caso \u00e8 accompagnato dal fedele droide PROXY e da Juno Eclipse, con la quale il rapporto sta sempre pi\u00f9 intensificando. Trova il maestro Jedi in un bar sul sistema di Bespin, scontrandosi prima con dei soldati dell'Impero. A seguito del precedente scontro, il maestro jedi perde la vista, ma decide comunque di contribuire alla fondazione di una ribellione. In un primo momento Kota ordina a Galen di liberare Leila Organa dalla base militare imperiale su Kashyyyk, dove \u00e8 tenuta in ostaggio col suo droide R2-D2 per bloccare le attivit\u00e0 politiche del padre. In un secondo momento Galen venne inviato per salvare lo stesso Bail Organa dallo spietato mondo di Felucia, caduta in rovina dopo la morte di Shaak Ti; qui l'apprendista si scontra con Maris Brood, convertitasi al Lato Oscuro. Dopo averla battuta in duello decide di risparmiarla, mostrando i primi segni di piet\u00e0 e di compassione tipici del Lato Chiaro della Forza. Fener gli consiglia di attaccare il nuovo cantiere navale di Star Destroyer su Raxus Prime, simbolo del regime di terrore dell'Impero. Intanto Kota organizza un incontro con il senatore Garm Bel Iblis su Bespin. Con i suoi successi e il suo entusiasmo, Galen convince Bail Organa a radunare i suoi alleati tra cui il senatore Mon Mothma su Corellia e a proclamare la nascita dell'Alleanza Ribelle, diventandone il primo capo. Tuttavia, sono attaccati da Fener, il quale rivela al suo vecchio apprendista che lui e l'Imperatore hanno architettato un piano per smascherare i propri nemici. Inoltre Fener rivela che non ha nessuna intenzione di sconfiggere l'Imperatore con il suo aiuto. Galen riesce per\u00f2 a fuggire anche grazie all'aiuto del droide PROXY, che assumendo le sembianze di Obi-Wan Kenobi, riesce a guadagnare tempo favorendone la fuga. Dopo essersi salvato, decide di attaccare la Morte Nera. Prima di attaccare la stazione da battaglia, esprime i suoi sentimenti nei confronti della compagna d'avventura Juno Eclipse, baciandola teneramente. Starkiller si fa poi strada fino a Dart Fener e, in uno scontro all'ultimo sangue, l'allievo sconfigge il maestro, riuscendo anche a privarlo della sua maschera. Divenuto ormai un cavaliere Jedi, decide di affrontare l'Imperatore, arrivando sul punto di sconfiggerlo. Tuttavia, quando sembra avere la meglio sul Signore Oscuro, spinto dal Lato Chiaro della forza, decide di non ucciderlo. Palpatine ne approfitta, scagliando dei Fulmini di Forza contro Rahm Kota. Lo Jedi cerca di dissipare l'energia dei fulmini, favorendo la fuga degli alleati ribelli sulla nave pilotata da Juno. Il grande contrasto di forza che si viene a creare determina un'esplosione nella quale Galen perde la vita. Come l'Imperatore stesso afferma, la sua morte lo ha reso pi\u00f9 forte. Infatti, l'estremo gesto di un Sith, che ha provato a vivere nel Bene, rimanendone affascinato e riuscendo a mettersi contro l'Impero, ha rafforzato le convinzioni dell'Alleanza Ribelle che, capeggiata da Bail Organa, inizia ad opporsi all'Impero.\nPersonalit\u00e0 e tratti.\nNonostante sia continuamente e spietatamente punito dal suo Maestro Dart Fener, Galen Marek si sottomette volentieri al metodo d'insegnamento del Signore Oscuro dei Sith, essenzialmente perch\u00e9 non conosceva nessun altro. Crede anche che tutti coloro che non lo avessero ucciso lo avrebbero reso pi\u00f9 forte, pi\u00f9 abile nel maneggiare il Lato Oscuro. Tale \u00e8 il pensiero di Marek verso la fine della sua formazione con Dart Fener, che una parte di lui lo avrebbe voluto uccidere. Inoltre, a causa del suo lungo isolamento dalla gente comune, egli risulta piuttosto solitario.\nCuriosit\u00e0.\nStarkiller doveva essere originariamente il cognome di Luke, poi divenuto Skywalker perch\u00e9 ritenuto troppo violento. I lineamenti fisici di Galen e la voce sono dell'attore Sam Witwer, gi\u00e0 noto per aver interpretato il villain Davis Bloome / Doomsday, nella celebre serie televisiva Smallville."}
{"id": "2317226", "revid": "228587", "url": "https://it.wikipedia.org/wiki?curid=2317226", "title": "Network Access Server", "text": "Un Network Access Server (NAS) \u00e8 un singolo punto di accesso ad un dispositivo remoto.\nCaratteristiche.\nUn NAS funziona come un gateway per limitare gli accessi ad un dispositivo protetto; pu\u00f2 trattarsi sia di una rete telefonica, sia di stampanti, sia dell'accesso ad internet.\nIl client si collega al NAS; a questo punto il NAS si collega ad un altro dispositivo chiedendo se le credenziali fornite dal client sono valide; sulla base della risposta che riceve il NAS autorizza o no l'accesso al dispositivo protetto.\nIl NAS non contiene informazioni su quali client possono collegarsi o su quali siano le credenziali valide. Tutto ci\u00f2 che fa il NAS \u00e8 inviare le credenziali che il client ha fornito ad un dispositivo che sa come gestire tali credenziali.\nEsempi.\nLe caratteristiche sopra indicate si traducono in diverse implementazioni per diversi usi. Ecco alcuni esempi.\nProtocolli associati.\nAnche se non \u00e8 necessario, i NAS sono quasi esclusivamente usati con server AAA. Tra i protocolli AAA disponibili, RADIUS tende ad essere quello maggiormente utilizzato. Il protocollo base Diameter estende i servizi RADIUS fornendo un sistema di controllo degli errori e comunicazioni inter-dominio. Questo protocollo viene utilizzato in reti come IP Multimedia Subsystem (IMS)."}
{"id": "2317289", "revid": "118031", "url": "https://it.wikipedia.org/wiki?curid=2317289", "title": "Nuovo MSI", "text": ""}
{"id": "2317292", "revid": "1543377", "url": "https://it.wikipedia.org/wiki?curid=2317292", "title": "Casin\u00f2 di Venezia", "text": "Il Casin\u00f2 di Venezia \u00e8 stato fondato nel 1638 ed \u00e8 riconosciuto come la casa da gioco pi\u00f9 antica al mondo.\nStoria.\nLa prima casa da gioco veneziana, il Ridotto di San Mois\u00e8, \u00e8 nata nel 1638. \nIl 1\u00ba luglio 1938, viene inaugurato il Casin\u00f2 di Venezia al Lido, attivo come sede estiva fino alla fine degli anni '90. Negli anni cinquanta apre anche la sede del Centro Storico a Ca' Vendramin Calergi, un palazzo che si affaccia sulla principale via d'acqua di Venezia, il Canal Grande, dove tuttora il Casin\u00f2 di Venezia dimora. \nNel 1999 \u00e8 stata inaugurata una nuova sede, Ca' Noghera, primo casin\u00f2 all'americana aperto in Italia.\nLe due sedi.\nLe due sedi del Casin\u00f2 di Venezia sono Ca' Vendramin Calergi, palazzo rinascimentale affacciato sul Canal Grande in pieno centro della citt\u00e0, residenza di patrizi veneziani e ultima abitazione di Richard Wagner, e Ca' Noghera, una moderna struttura di oltre 5000\u00a0m\u00b2, vicino all'aeroporto Marco Polo.\nI giochi.\nA Ca' Vendramin Calergi si trovano tavoli da gioco di tradizione francese (Chemin de Fer, Punto Banco, Roulette Francese), di matrice americana (Caribbean Poker, Fair Roulette, Black Jack) e slot machines.\nA Ca' Noghera sono presenti oltre 550 slot machines e i principali giochi di tavolo americani e francesi: Fair Roulette, Black Jack e Caribbean Poker, Punto Banco, Chemin de Fer e Roulette Francese. Mentre non \u00e8 pi\u00f9 presente una poker room dedicata al Texas Hold 'em Poker.\nLa gestione.\nIn Italia il settore del gioco d'azzardo \u00e8 soggetto ad una rigorosa regolamentazione da parte dello Stato; l'autorizzazione alla gestione delle case da gioco \u2014 in deroga alle leggi penali vigenti \u2014 \u00e8 concessa a soli quattro enti pubblici, tra cui il Comune di Venezia, perch\u00e9 provocano ludopatia.\nIl soggetto giuridico autorizzato all'esercizio del gioco d'azzardo in queste sedi, \u00e8 il Comune di Venezia, quale unico destinatario dell'autorizzazione del Ministero dell'Interno del 16 luglio 1936. A partire dal 1997 la gestione della Casa da Gioco \u00e8 stata affidata a CMV, societ\u00e0 interamente partecipata del Comune, mediante la stipula di una convenzione ai sensi della quale CMV tratteneva, a titolo di remunerazione dell'attivit\u00e0 di gestione della Casa da Gioco, una quota degli incassi di gioco realizzati. In data 1\u00ba ottobre 2012, tutti gli asset operativi - escluse le Sedi - della Casa da Gioco sono state trasferiti da CMV ad una newco denominata Casin\u00f2 di Venezia Gioco S.p.A., cui \u00e8 stata altres\u00ec affidata la gestione del Servizio per effetto del subentro alla convenzione in essere. Nello stesso periodo la stessa azienda apre una sede del casin\u00f2 a Malta, presto fallita; questo \u00e8 il primo caso verificatosi al mondo di fallimento di un casin\u00f2 a causa del bilancio in perdita. Lo stesso casin\u00f2 di Venezia, caso altrettanto unico nella storia mondiale dei casin\u00f2, \u00e8 da anni in perdita, sostenuto solo dalle sovvenzioni comunali.\nSotto accusa \u00e8 il meccanismo del 25 per cento di introiti garantiti dal Casin\u00f2 al Comune ogni anno. \u00abPer effetto di tale meccanismo\u00bb scrivono i giudici contabili \u00abpur risultando i ricavi della gestione superiori ai costi, l\u2019utile d\u2019impresa si trasforma sistematicamente in una perdita. L\u2019attivit\u00e0 in questione, in sostanza, bench\u00e9 di per s\u00e9 produttiva, a causa dell'interferenza del socio, che trattiene una percentuale di ricavi superiori ai costi, genera perdite costanti. Il comportamento appena descritto, all'evidenza, crea le condizioni di uno squilibrio strutturale, considerato che la societ\u00e0 opera sul mercato secondo criteri di economicit\u00e0 tipici dell\u2019attivit\u00e0 imprenditoriale. Tale squilibrio obbliga l'ente a ripianare le perdite con continui apporti di capitale, con riflessi negativi sul bilancio comunale\u00bb."}
{"id": "2317337", "revid": "109424439", "url": "https://it.wikipedia.org/wiki?curid=2317337", "title": "Fiat 510", "text": "La Fiat 510 \u00e8 un'autovettura di alta gamma prodotta dalla Fiat dal 1919 al 1925. Deriv\u00f2 dalla 501 e dalla 505.\nIl propulsore aveva una cilindrata di 3446 cm\u00b3. Era un sei cilindri in linea con valvole laterali. Aveva un cambio manuale a quattro rapporti.\nDal 1920 fu commercializzata la versione sportiva, chiamata \u201c510 S\u201d, con un motore pi\u00f9 potente ed un passo pi\u00f9 breve. Fu fabbricata in pi\u00f9 di 400 esemplari. Aveva un aspetto sportivo con parabrezza e radiatore a spartivento. Raggiungeva i 100 km/h.\nLa serie ordinaria aveva un motore che sviluppava 46 hp, mentre quello della versione sportiva erogava 53 hp.\nFu commercializzata in quattro versioni: berlina, torpedo, coup\u00e9 de ville e landaulet. \u00c8 stata sostituita dalla Fiat 512."}
{"id": "2317340", "revid": "712828", "url": "https://it.wikipedia.org/wiki?curid=2317340", "title": "Scratchman Apoo", "text": ""}
{"id": "2317356", "revid": "599013", "url": "https://it.wikipedia.org/wiki?curid=2317356", "title": "Orsoline di Ges\u00f9", "text": "Le Orsoline di Ges\u00f9, dette anche di Chavagnes (in francese \"Ursulines de J\u00e9sus\"), sono un istituto religioso femminile di diritto pontificio: le suore di questa congregazione pospongono al loro nome la sigla U.J.D.\nStoria.\nLa congregazione, detta in origine delle Figlie del Verbo Incarnato, venne fondata a Chavagnes-en-Paillers, in Vandea, il 2 luglio 1802 da Louis-Marie Baudouin e Charlotte-Gabrielle Ranfray, per l'istruzione della giovent\u00f9 e l'assistenza agli ammalati: il titolo originale dell'istituto venne presto mutato in \"Orsoline di Ges\u00f9\" per approfittare di un decreto imperiale del 1806 che consentiva genericamente a tutte le congregazioni di \"orsoline\" di svolgere l'attivit\u00e0 educativa.\nLa cerimonia di vestizione delle prime ventiquattro postulanti venne celebrata il 21 novembre 1806.\nL'istituto venne approvato civilmente da Carlo X il 28 maggio 1826; ricevette il pontificio decreto di lode il 30 giugno 1877 e venne approvata definitivamente dalla Santa Sede il 7 giugno 1926.\nAttivit\u00e0 e diffusione.\nLe Orsoline di Ges\u00f9 si dedicano a varie opere educative, sanitarie e parrocchiali.\nSono presenti in Europa (Francia, Irlanda, Italia, Regno Unito, Spagna), in America (Bolivia, Canada, Cile, Ecuador) e in Camerun: la sede generalizia \u00e8 a Meudon, presso Parigi.\nAl 31 dicembre 2005 l'istituto contava 572 religiose in 93 case."}
{"id": "2317357", "revid": "58894", "url": "https://it.wikipedia.org/wiki?curid=2317357", "title": "Fontana delle Rane (Monza)", "text": "La fontana delle Rane \u00e8 un'opera in bronzo dello scultore friulano Aurelio Mistruzzi, situata in piazza Roma a Monza. \nStoria.\nLa fontana fu eretta a Monza in piazza Roma nel 1932 quando la piazza stessa ricevette la sua definitiva sistemazione urbanistica. \nAl centro della fontana \u00e8 un bronzo, opera dello scultore Aurelio Mistruzzi, che rappresenta un nudo di giovane donna nel gesto di ritrarsi dal freddo getto d'acqua che sgorga dalla rana che tiene in mano. \n&lt;br&gt;Il basamento della scultura \u00e8 posto al centro di una vasca marmorea a lobi. In ogni nicchia sono delle rane dalle cui bocca escono altrettanti getti d'acqua. Il fondo della vasca simula il fondo di uno stagno ed \u00e8 rivestito da un mosaico policromo che rappresenta altre rane e pesci. \nI monzesi la soprannominano \"la sirenetta\".\nPer il suo pregio artistico la fontana \u00e8 censita tra i monumenti monzesi dalla Soprintendenza dei Beni Ambientali e Architettonici.\nLa leggenda di Amira.\nLa leggenda racconta che Teodorico il Grande, re degli Ostrogoti, avesse fatto costruire un palazzo in citt\u00e0, nei dintorni dell'attuale Piazza Trento e Trieste, in via Cortelonga. La leggenda s'ispira allo storico Paolo Diacono che in un suo scritto afferma che il re avesse scelto Monza per il clima temperato e l'aria salubre. \nNel palazzo di Monza viveva anche il suo giovane nipote Dagoberto, che amava cavalcare e far abbeverare il suo cavallo alla Roggia Pelucca.\nUn giorno una rana di colore verde smeraldo, salt\u00f2 sulla mano del giovane cavaliere, lo guard\u00f2 negli occhi e poi si rituff\u00f2 in acqua. Una sera di plenilunio, in cui le rane erano particolarmente rumorose, Dagoberto si affacci\u00f2 alla finestra e vide la rana trasformarsi in una giovane fanciulla dai capelli a caschetto. La ragazza gli sorrise e svan\u00ec. \nNaturalmente da quella sera in poi, Dagoberto la cerc\u00f2 fra le rane della roggia, ma invano. I mesi si susseguirono e giunse l'estate con un lungo periodo di siccit\u00e0 che fece seccare il canale dove vivevano le rane. I poveri animali erano al limite delle loro forze e il giovane cavaliere avvolse una rana particolarmente sofferente per ridurne la disidratazione. Si era da poco allontanato quando scoppi\u00f2 un forte temporale. Preoccupato per i simpatici animaletti Dagoberto torn\u00f2 alla roggia giusto a tempo per vedere la rana che aveva avvolto nella foglia trasformarsi nella giovane fanciulla. \nLa ragazza gli si avvicin\u00f2 per ringraziarlo e gli rivel\u00f2 di essere Amira, la principessa delle rane. Dopo quel breve scambio la fanciulla spar\u00ec per non fare mai pi\u00f9 ritorno, anche se Dagoberto si rec\u00f2 alla roggia molte altre volte."}
{"id": "2317359", "revid": "599013", "url": "https://it.wikipedia.org/wiki?curid=2317359", "title": "Suore orsoline di Maria Vergine Immacolata", "text": "Le Suore Orsoline di Maria Vergine Immacolata sono un istituto religioso femminile di diritto pontificio: i membri di questa congregazione, dette Orsoline di Gandino, pospongono al loro nome la sigla O.M.V.I.\nStoria.\nLa congregazione venne fondata a Gandino dal parroco locale Francesco Della Madonna: il 3 dicembre 1818 con 11 giovani (4 venute dalla Brianza e 7 della Val Gandino), cui affid\u00f2 l'educazione delle ragazze nella scuola elementare comunale di Gandino e nel collegio interno; nel 1820 il governo del Regno Lombardo-Veneto approv\u00f2 la Casa di educazione di Gandino.\nIl sodalizio venne eretto in istituto di diritto diocesano con decreto del vescovo della Bergamo Pietro Luigi Speranza del 19 luglio 1858: lo stesso giorno venne celebrata la cerimonia della prima professione pubblica dei voti da parte di 19 religiose.\nL'istituto ottenne il pontificio decreto di lode l'8 febbraio 1904 e venne approvato definitivamente dalla Santa Sede nel 1909.\nAttivit\u00e0 e diffusione.\nLe Orsoline di Gandino si dedicano all'istruzione e all'educazione cristiana della giovent\u00f9 nelle scuole materne, primarie e secondarie: gestiscono anche pensionati, collegi universitari, centri di accoglienza per minori in difficolt\u00e0 e case di riposo.\nSono presenti in Argentina, Brasile, Eritrea, Etiopia, Kenya, Italia e Polonia: la sede generalizia \u00e8 a Bergamo.\nAl 31 dicembre 2005 l'istituto contava 431 religiose in 63 case."}
{"id": "2317360", "revid": "124821464", "url": "https://it.wikipedia.org/wiki?curid=2317360", "title": "Piotr Morawski", "text": "Insieme con Simone Moro, comp\u00ec la prima ascensione invernale dello Shisha Pangma nel 2005.\nBiografia.\nInizi\u00f2 ad arrampicare nel 1996, appassionandosi presto all'alpinismo invernale. Nel 2001 prese parte alla sua prima spedizione internazionale: una spedizione del Club Alpino di Varsavia al Chan Tengri, in Asia centrale. Nel 2002-2003 partecip\u00f2 ad un tentativo invernale al K2; insieme a Denis Urubko riusc\u00ec a preparare il campo IV a quota 7630\u00a0m ma la spedizione non riusc\u00ec a proseguire oltre. Si trattava, al tempo, della massima quota raggiunta sul K2 in stagione invernale.\nNegli anni successivi partecip\u00f2 a due spedizioni invernali allo Shisha Pangma insieme a Simone Moro, e nel 2005 i due riuscirono a completare la prima ascensione invernale della montagna. Successivamente sal\u00ec altri 5 ottomila: Cho Oyu e Broad Peak nel 2006, Nanga Parbat nel 2007, Gasherbrum I (traversata) e Gasherbrum II nel 2008. Fu inoltre protagonista di due tentativi falliti all'Annapurna. Durante il primo, nel 2006, la squadra di cui faceva parte si ferm\u00f2 per soccorrere un alpinista tibetano accecato dalla neve; dei 4 membri della squadra, solo uno arriv\u00f2 in vetta. Nel secondo tentativo (2008) dovette ritirarsi a 150\u00a0m dalla vetta a causa di una tempesta.\nOltre all'alpinismo, un suo grande interesse era la fotografia; organizzava spesso proiezioni pubbliche delle sue opere, e collaborava con diverse riviste come fotografo e scrittore.\nNel 2009 organizz\u00f2, con il compagno slovacco Peter Hamor, una spedizione al Manaslu, che prevedeva un'ascensione preliminare al Dhaulagiri come acclimatamento. L'8 aprile 2009 Morawski, rientrando dal campo 2 verso il campo base del Dhaulagiri, cadde in un crepaccio, e i soccorritori poterono solo recuperarne la salma."}
{"id": "2317363", "revid": "599013", "url": "https://it.wikipedia.org/wiki?curid=2317363", "title": "Suore agostiniane recollette del Sacro Cuore di Ges\u00f9", "text": "Le suore agostiniane recollette del Sacro Cuore di Ges\u00f9 (in spagnolo \"Hermanas Agustinas Recoletas del Coraz\u00f3n de Jes\u00fas\") sono un istituto religioso femminile di diritto pontificio: i membri di questa congregazione pospongono al loro nome la sigla A.R.V.\nStoria.\nNel 1893 il sacerdote Justo Vicente L\u00f3pez Aveledo istitu\u00ec un'associazione di volontarie (le sorelle ospedaliere di Sant'Agostino) per l'assistenza agli infermi presso l'ospedale di San Jos\u00e9 a Maracay, in Venezuela: prima guida e anima del sodalizio fu Laura Alvarado Cardozo (1875-1967), in religione Maria di San Giuseppe, considerata fondatrice della fraternit\u00e0.\nIl 22 maggio 1902 l'arcivescovo di Caracas Cr\u00edspulo Uzc\u00e1tegui diede alle sorelle la regola di sant'Agostino e ammise i membri dell'unione alla professione dei voti: l'arcivescovo Felipe Rinc\u00f3n Gonz\u00e1lez eresse il sodalizio in congregazione di diritto diocesano con decreto del 17 gennaio 1927. Nel 1950 l'istituto venne aggregato all'Ordine degli agostiniani recolletti.\nLa congregazione ricevette il pontificio decreto di lode il 15 novembre 1952 (con lo stesso provvedimento vennero approvate anche le sue costituzioni).\nLaura Alvarado Cardozo, che resse l'istituto per oltre mezzo secolo, \u00e8 stata beatificata da papa Giovanni Paolo II nel 1995.\nAttivit\u00e0 e diffusione.\nLe agostiniane recollette del Sacro Cuore gestiscono asili, orfanotrofi, ospedali e si dedicano all'insegnamento.\nSono presenti in varie zone del Venezuela: la sede generalizia \u00e8 a Los Teques.\nAl 31 dicembre 2005 l'istituto contava 79 religiose in 13 case."}
{"id": "2317365", "revid": "599013", "url": "https://it.wikipedia.org/wiki?curid=2317365", "title": "Suore della carit\u00e0 cristiana", "text": "Le suore della carit\u00e0 cristiana, o figlie della Beata Vergine Maria dell'Immacolata Concezione, sono un istituto religioso femminile di diritto pontificio: i membri di questa congregazione pospongono al loro nome la sigla S.C.C.\nStoria.\nLa congregazione venne fondata a Paderborn nel 1849 da Pauline von Mallinckrodt (1817-1881) per l'assistenza ai bambini ciechi e poveri, opera a cui la Mallinckrodt aveva iniziato a dedicarsi sin dal 1842: successivamente le religiose estesero il loro apostolato all'insegnamento e ad altre opere caritatevoli.\nOttenne il decreto di erezione diocesana il 21 agosto 1849 e il pontificio decreto di lode il 13 aprile 1859: l'istituto venne approvato definitivamente dalla Santa Sede il 21 febbraio 1863 e le sue costituzioni il 4 febbraio 1888.\nDurante il Kulturkampf l'istituto rischi\u00f2 l'estinzione: le suore trasferirono la loro casa madre nei Paesi Bassi dove diedero ospitalit\u00e0 anche a Konrad Martin, vescovo di Paderborn in esilio.\nLa fondatrice \u00e8 stata beatificata da papa Giovanni Paolo II nel 1985.\nAttivit\u00e0 e diffusione.\nLe suore della carit\u00e0 cristiana si dedicano all'insegnamento e a opere di assistenza socio-sanitaria.\nSono presenti in Argentina, Cile, Filippine, Germania, Italia, Stati Uniti d'America, Uruguay: la sede generalizia \u00e8 a Roma.\nAl 31 dicembre 2005 l'istituto contava 674 religiose in 80 case."}
{"id": "2317367", "revid": "599013", "url": "https://it.wikipedia.org/wiki?curid=2317367", "title": "Pio istituto calasanziano", "text": "Il Pio Istituto Calasanziano (in spagnolo \"Instituto Calasancio de Hijas de la Divina Pastora\") \u00e8 un istituto religioso femminile di diritto pontificio: le suore di questa congregazione, dette Figlie della Divina Pastora, pospongono al loro nome la sigla I.C.H.D.P.\nStoria.\nLa congregazione venne fondata a Sanl\u00facar de Barrameda (C\u00e1dice) il 2 gennaio 1885 da Faustino M\u00edguez Gonz\u00e1lez (1831-1925), religioso delle Scuole Pie, per l'insegnamento gratuito ai bambini: la cerimonia di vestizione delle prime cinque postulanti venne celebrata il 2 agosto 1885 e il 12 giugno 1889 l'arcivescovo di Siviglia, Zeferino Gonz\u00e1lez y D\u00edaz Tu\u00f1\u00f3n, approv\u00f2 il primo regolamento della comunit\u00e0.\nL'istituto ricevette il pontificio decreto di lode il 6 dicembre 1910 e le sue costituzioni vennero approvate dalla Santa Sede nel 1912.\nIl fondatore \u00e8 stato beatificato da papa Giovanni Paolo II nel 1998.\nAttivit\u00e0 e diffusione.\nLe Figlie della Divina Pastora si dedicano all'istruzione e all'educazione cristiana della giovent\u00f9: gestiscono anche residenze per studenti e case per ritiri spirituali.\nSono presenti in Spagna, in America meridionale (Argentina, Cile, Colombia, Ecuador, Nicaragua, Uruguay) e in Camerun: la sede generalizia \u00e8 a Madrid.\nAl 31 dicembre 2005 l'istituto contava 268 religiose in 43 case."}
{"id": "2317373", "revid": "1305772", "url": "https://it.wikipedia.org/wiki?curid=2317373", "title": "Athletic Club 2008-2009", "text": "La pagina racchiude la rosa dell'Athletic Club nella stagione 2008-09\nRosa.\nStaff tecnico.\n\"Come da politica societaria la squadra \u00e8 composta interamente da giocatori nati in una delle sette province di Euskal Herria o cresciuti calcisticamente nel vivaio di societ\u00e0 basche.\""}
{"id": "2317379", "revid": "599013", "url": "https://it.wikipedia.org/wiki?curid=2317379", "title": "Jim Johnstone", "text": ""}
{"id": "2317383", "revid": "36426", "url": "https://it.wikipedia.org/wiki?curid=2317383", "title": "Stile giottesco", "text": ""}
{"id": "2317384", "revid": "3831", "url": "https://it.wikipedia.org/wiki?curid=2317384", "title": "Deputazione Storia Patria della Lucania", "text": ""}
{"id": "2317386", "revid": "108719830", "url": "https://it.wikipedia.org/wiki?curid=2317386", "title": "Mercato alternativo del capitale", "text": "Il mercato alternativo del capitale o MAC, \u00e8 stato un sistema multilaterale di negoziazione istituito e gestito da Borsa italiana. \nIl MAC era riservato a investitori professionali, si fondava su requisiti d'accesso semplificati e sul ruolo fondamentale delle banche che operano nel territorio di riferimento dell'impresa.\nIl MAC permetteva l'incontro tra la domanda e l'offerta di capitali grazie a:\nEra un mercato esclusivamente rivolto agli investitori professionali, ideali per valorizzare i progetti di crescita a medio e lungo termine dell'impresa, ma soprattutto in grado di autonome valutazioni del rischio d'impresa.\nIn seguito all'operazione di accorpamento dei mercati AIM Italia e MAC nell'unico mercato AIM Italia - Mercato alternativo del capitale formato dall'indice FTSE AIM Italia, attivo dal 1\u00ba marzo 2012, le societ\u00e0 quotate sul MAC sono passate sul nuovo listino a partire da tale data e fino al 31 dicembre 2012, su base volontaria e in presenza dei requisiti previsti per l'ammissione sul nuovo indice.\nEsecuzione Ordini.\nIl regolamento del MAC definiva la modalit\u00e0 di esecuzione delle negoziazioni (da art. 33 a art. 45) \nArticolo 35 - Funzionamento dell'asta\n1. La sessione d'asta consente a tutti i negoziatori di immettere le proposte di negoziazione nella fase di asta.\n2. L'asta \u00e8 articolata nelle seguenti fasi: \na. fase che consente l'immissione, la modifica e la cancellazione di proposte di negoziazione in un determinato intervallo temporale ai fini della determinazione del prezzo teorico d'asta (cd fase di pre-asta); \nb. fase di validazione del prezzo teorico d'asta; \nc. fase di conclusione dei contratti.\n3. Le proposte di negoziazione immesse nella fase d'asta esprimono la volont\u00e0 negoziale dei Negoziatori e sono inoltrate al MAC.\n4. Le proposte di negoziazione immesse nella fase d'asta contengono almeno le informazioni relative allo strumento finanziario da negoziare, alla quantit\u00e0, al tipo di operazione, al tipo di conto, nonch\u00e9 alle condizioni di prezzo.\n5. I negoziatori possono modificare e/o cancellare le proposte di negoziazione durante \nla fase di pre-asta.\n6. Le proposte di negoziazione immesse nella fase d'asta sono ordinate, in modo automatico, per ciascuno strumento finanziario sulla base del prezzo, nonch\u00e9, a parit\u00e0 di prezzo, in base alla priorit\u00e0 temporale determinata dall'orario di immissione. Qualora le proposte di negoziazione siano modificate, \u00e8 persa la priorit\u00e0 temporale acquisita se la modifica comporta un aumento del quantitativo o una variazione del prezzo.\n7. Le proposte di negoziazione immesse nella fase d'asta sono immesse con limite di prezzo.\n8. Gli specialisti immettono proposte di negoziazione in forma non anonima (executable quote)."}
{"id": "2317393", "revid": "436907", "url": "https://it.wikipedia.org/wiki?curid=2317393", "title": "Spellbound (Lacuna Coil)", "text": "Spellbound \u00e8 un singolo del gruppo musicale italiano Lacuna Coil, pubblicato il 20 marzo 2009 come primo estratto dal quinto album in studio \"Shallow Life\".\nVideo musicale.\nIl video, diretto da Saku, \u00e8 stato girato a Milano nel febbraio 2009 presso il ristorante Gold di Dolce &amp; Gabbana. Il filmato \u00e8 stato prodotto da Apnea Film e i costumi sono stati disegnati da Dolce &amp; Gabbana. Il video \u00e8 stato distribuito il 23 marzo sul sito di MTV e sul canale di MTV Brand New. Il video mostra la band eseguire il brano nel ristorante di Dolce &amp; Gabbana.\nVi \u00e8 una seconda versione del video dove si alternano le immagini della band nel mezzo di una camera d'oro con le immagini di vari attori che rappresentano i diversi aspetti dell'essere sotto un incantesimo di qualcosa: la ragazza ossessionata dal suo peso e aspetto, il ragazzo che vuole essere un superman, il politico etc."}
{"id": "2317394", "revid": "105683606", "url": "https://it.wikipedia.org/wiki?curid=2317394", "title": "Carlo Oliva", "text": "Laureato in filologia classica con Raffaele Cantarella, ha cominciato ad insegnare nel 1967 in alcuni licei periferici milanesi, seguendo una traiettoria centripeta che attraverso numerose scuole lo ha portato al liceo Parini dove ha passato gli ultimi 13 anni di docenza. La passione per il proprio mestiere lo ha portato ad occuparsi di problemi dell'insegnamento, dell'istituzione scolastica e della condizione giovanile contribuendo con alcuni saggi su Ombre rosse, Quaderni Piacentini e Linus.\nIn giovent\u00f9 ha fatto parte del movimento studentesco e ha militato in Lotta Continua.\nDal 1986 ha collaborato stabilmente con la testata \"A - Rivista Anarchica\".\nHa fatto parte della direzione della Societ\u00e0 di Cultura Metodologico-Operativa insieme all'amico Felice Accame. Insieme sono andati in onda per pi\u00f9 di 20 anni sulle frequenze di Radio Popolare nella trasmissione \"La caccia, caccia all'ideologico quotidiano\" su Radio Popolare. Per la stessa emittente ha curato la striscia \"Gialloliva\", dove recensiva libri gialli. Appassionato del genere, \u00e8 stato a sua volta autore e traduttore di questo genere di letteratura.\nCaso a s\u00e9 stante \u00e8 \"Il mistero del vaso cinese\" scritto a 6 mani con Massimo Cirri e Sergio Ferrentino e realizzato come volume da Sperling &amp; Kupfer, come fumetto su \"Linus\" e come radiogiallo in diciassette puntate in onda (1992/3) su Radio Popolare.\n\u00c8 scomparso nel 2012 all'et\u00e0 di 69 anni."}
{"id": "2317397", "revid": "310177", "url": "https://it.wikipedia.org/wiki?curid=2317397", "title": "Gara del solco diritto", "text": ""}
{"id": "2317398", "revid": "15756", "url": "https://it.wikipedia.org/wiki?curid=2317398", "title": "Fontana di Gi\u00f2 Pomodoro", "text": "La fontana di Gi\u00f2 Pomodoro \u00e8 una composizione monumentale sita a Monza in via Ramazzotti, eseguita nel 1985.\n\u00c8 un'opera scultorea in pietra e si sviluppa, come peraltro altre consimili opere dello scultore marchigiano, come un percorso tra i suoi vari elementi.\nIn questo caso si articola allineando tre elementi principali: il \"Sole\", la \"Luna\", l\u2019\"Albero - Spirale\" proposti come archetipi naturali e universali.\nUna serie di cascatelle che originano dall'elemento \"Luna\" scorre verso l'elemento \"Albero\", mentre il \"Sole\" \u00e8 collocato su di un basamento posto al centro di una vasca quadrata.\nUna rosa dei venti \u00e8 incisa sul pavimento."}
{"id": "2317405", "revid": "599013", "url": "https://it.wikipedia.org/wiki?curid=2317405", "title": "Brian Jackson (cestista 1959)", "text": ""}
{"id": "2317409", "revid": "599013", "url": "https://it.wikipedia.org/wiki?curid=2317409", "title": "Clyde Bradshaw", "text": ""}
{"id": "2317415", "revid": "599013", "url": "https://it.wikipedia.org/wiki?curid=2317415", "title": "Claude Gregory", "text": ""}
{"id": "2317422", "revid": "767487", "url": "https://it.wikipedia.org/wiki?curid=2317422", "title": "Flavio Sala", "text": "\u00c8 il fratello del pianista Simone Sala.\nBiografia.\nHa studiato sotto la guida di Pasqualino Garzia e conseguito il diploma in chitarra classica con menzione d'onore nel 2002; contemporaneamente, si \u00e8 perfezionato con Oscar Ghiglia presso l'Accademia Musicale Chigiana di Siena (1998, 2000, 2001, 2003) e all'Accademia musicale di Firenze (2003-2004), ottenendo cinque borse di studio, di cui una prevista per i 20 migliori allievi di tutti i corsi di perfezionamento, e quattro diplomi di merito, decidendo successivamente di continuare gli studi autonomamente.\nIncoraggiato e stimolato anche dai ripetuti incontri con Alirio D\u00edaz, Steve Howe e Paco de Luc\u00eda, Flavio Sala inizia la carriera concertistica all'et\u00e0 di 18 anni, vincendo all'unanimit\u00e0 il XXVI Concorso Internazionale di Interpretazione Chitarristica di Gargnano (2001, Brescia), il XXXVI di Alessandria (2003), l'Audience Vote al San Francisco International Master Guitar Competition (2004), il 1\u00ba Premio al XIV Concurso Internacional de Guitarra \"Alirio D\u00edaz\" di Carora (Stato Lara, Venezuela \u2013 2006), ottenendo anche il premio speciale della \"Fundaci\u00f3n Vicente Emilio Sojo\" di Caracas \"a la mejor interpretaci\u00f3n de m\u00fasica venezolana\" e il 2\u00ba Premio al \"VII Alexandre Tansman International Competition for Musical Personalities\" di \u0141\u00f3d\u017a (Polonia, 2008), un concorso per pianoforte, violino, violoncello, flauto, clarinetto e chitarra.\nHa effettuato tourn\u00e9e e dato master classes in Europa, Russia, Stati Uniti, Sud America, Cuba, in prestigiosi teatri e sale da concerto (Tchaikovski Concert Hall e Gnessin's Hall di Mosca, Leopold Auer Hall di Bloomington, teatro Alirio D\u00edaz di Carora in Venezuela, teatro Bonci di Cesena, sala del Conservatorio di Vienna, teatro Politeama di Palermo, teatro del Museo dell'Hermitage di San Pietroburgo, Palazzo della Legion d'Onore di San Francisco e altri), come solista, in duo, trio, quartetto, quintetto e come solista con orchestra (Orchestra Filarmonica di Torino, Orchestra Milano Classica, State Hermitage Orchestra di San Pietroburgo, Filarmonica di Mosca, Orchestra della Nuova Russia di Jury Bashmet, Primavera Symphony Orchestra di Kazan, Big Symphony Orchestra di Yekaterinburg, Orquesta Sinfonica de Venezuela, Mina Gerais Symphony Orchestra e altri).\nCollabora e suona con musicisti di fama internazionale nel campo classico (Huascar Barradas, Daniel Binelli, Simone Sala), jazz (Marcus Miller, Toninho Horta, Cliff Almond, Fabrizio Bosso, Flavio Boltro, Alex Acu\u00f1a, Otmaro Ruiz, Giovanni Baglioni, Peppino D'Agostino, Cesar Orozco, Euro Zambrano), flamenco (Carles Benavent, Jorge Pardo, Rubem Dantas, Israel El Pira\u00f1a, Alain Perez Rodriguez, Antonio Serrano), rock (Steve Howe), cantanti pop (Mango, Rafael Brito detto \"El Pollo\") e di lirica (Hiba Al Kawas).\nLa sua gi\u00e0 ampia discografia (nove dischi editi e pubblicati, di cui sei in studio e due dal vivo), dimostra una forte curiosit\u00e0 e sensibilit\u00e0 per tutti i generi musicali, dal classico al flamenco, dal latin jazz al pop, dalle musiche sudamericane al jazz.\nAttivo anche come docente, ha insegnato nei Conservatori \"Nino Rota\" di Bari, \"Lorenzo Perosi\" Campobasso e \"Gino Steffani\" di Castelfranco-Veneto.\nSuona chitarra classiche, flamenche e acustiche esclusivamente costruite dal liutaio italiano Camillo Perrella.\nDopo aver vissuto quasi 5 anni in Venezuela e 3 negli Stati Uniti d'America, \u00e8 tornato definitivamente in Italia."}
{"id": "2317427", "revid": "1457965", "url": "https://it.wikipedia.org/wiki?curid=2317427", "title": "Michelangelo Virgillito", "text": "Biografia.\nL'infanzia e l'adolescenza.\nNacque a Patern\u00f2, in provincia di Catania, il 1\u00b0 gennaio 1901 in una famiglia benestante, da Domenico, un piccolo costruttore edile, e da Provvidenza Bonaccorsi. Visse un'infanzia piuttosto vivace e irrequieta in cui si distinse comunque per ingegno e inventiva, e svolse diversi lavori, tra cui quello di manovale nella ditta paterna.\nNel 1916, contro il volere dei genitori, part\u00ec per il fronte dove lavor\u00f2 come operaio nelle retrovie di Caporetto.\nL'emigrazione a Milano.\nNel 1926, Virgillito emigr\u00f2 a Milano per lavorare come muratore, ma avvi\u00f2 un'attivit\u00e0 di commercio di rottami ferrosi e residuati bellici. Trov\u00f2 inoltre impiego presso un cinema della citt\u00e0, in cui si occupava dei biglietti, del trasporto delle pellicole e di accompagnare i clienti in sala. Poco tempo dopo, prese in affitto un garage in cui allest\u00ec una sala cinematografica in via Cimarosa dove venivano proiettate le pellicole a noleggio. Nel 1927, Virgillito risultava essere proprietario di tre cinematografi, avendone fondati successivamente altri due. \nDopo appena due anni di permanenza nella citt\u00e0, Virgillito venne dichiarato fallito dal Tribunale civile di Milano e condannato il 28 giugno 1929 dalla Corte di Appello del medesimo tribunale a un anno, nove mesi e quindici giorni di reclusione per appropriazione indebita, truffa e bancarotta semplice. Al processo fu imputato assieme ad un cugino, Carmelo Virgillito, il cui nominativo risulter\u00e0 nell 'elenco dei confidenti dell'OVRA, nel supplemento della Gazzetta Ufficiale del 2 luglio 1946, n. 145. \nLa condanna subita non imped\u00ec a Virgillito di riprendere le sue attivit\u00e0 di commercio di materiali ferrosi e con i cinematografi. Nel 1930, apr\u00ec il cinema Umbria, e due anni pi\u00f9 tardi, nel 1932, il cinema Susa. Nel 1935, Virgillito risultava essere proprietario di altre sale cinematografiche milanesi, il Reale e l'Imperia (quest'ultimo in societ\u00e0 con un certo Bolgiani), la cui capienza erano rispettivamente di 1.000 e 750 posti. Nello stesso periodo, era altres\u00ec gestore di altre tre sale cinematografiche, Fossati, Niguarda e San Cristoforo.\nL'ascesa economica e le opere di beneficenza.\nL'attivit\u00e0 con i cinematografi consent\u00ec a Virgillito di accumulare una discreta fortuna. Ma sull'origine delle ricchezze accumulate da Virgillito vi sono per\u00f2 delle teorie controverse e non verificate, secondo le quali il vero proprietario dei suoi cinema era in realt\u00e0 un uomo d'affari ebreo, con cui avrebbe intrecciato un'amicizia molto stretta, e che dopo la promulgazione delle leggi razziali del 1938 gli avrebbe lasciato in custodia i suoi beni ed i beni di altri ebrei facoltosi, suoi amici. Questo ebreo venne deportato e non fece pi\u00f9 ritorno, e pertanto Virgillito sarebbe cos\u00ec diventato proprietario dei suoi beni e del suo cospicuo patrimonio. \nLe fortune di Virgillito proseguirono per tutto il periodo alla vigilia della seconda guerra mondiale, e le sue attivit\u00e0 furono estese anche all'edilizia e all'immobiliare. Cominci\u00f2 a investire nella Galleria del Corso di Milano, acquistando gran parte dei locali. Nel 1942, della galleria fece restaurare i sotterranei, dove si insediarono il Banco Ambrosiano e La Fondiaria Assicurazioni. Nello stesso periodo entr\u00f2 in possesso di una villa in piazza Ferravilla a Milano, che durante la guerra divenne sede milanese dell'ente nazista Organizzazione Todt.\nNel 1948, alla Galleria del Corso fu inaugurato il cinema Ariston. Poco dopo acquis\u00ec il controllo dell'hotel Amasciatori. L'anno seguente, nel 1949, don\u00f2 mezzo milione di lire all'Ospedale Maggiore. Nello stesso periodo, Virgillito si impegn\u00f2 in un'altra opera di beneficenza, con la donazione del complesso di piazza Ferravilla alle Suore domenicane della Beata Imelda, aiutandole poi a realizzare, nel 1952, la Casa dei Bambini \"Michelangelo Virgillito\", per l'assistenza e il mantenimento delle bambine della Casa delle Oefanelle della Madonnina del Duomo di Oggiono. \nIl ritorno a Patern\u00f2 e i contributi alla ricostruzione.\nFin da quando emigr\u00f2 a Milano, Virgillito non aveva avuto pi\u00f9 rapporti con Patern\u00f2, la sua cittadina d'origine. Nel 1948, venne contattato dal preside del locale liceo il professor Giuseppe Musumarra e dal prevosto Antonino Costa per conto dell'allora sindaco Gaetano Pulvirenti e del comitato per la ricostruzione del Santuario della Madonna della Consolazione, della cui confraternita il nonno paterno Michelangelo Virgillito era stato presidente e che in tale ruolo nel 1870 commission\u00f2 all'architetto Carlo Sada di progettare il fercolo della Madonna. Virgillito rispose con un telegramma nel quale si assunse tutte le spese per la ricostruzione del santuario, nominando un economo amministratore e depositando i primi fondi presso il locale sportello del Credito Italiano. La ricostruzione era stata bloccata dall'insufficienza di fondi, e il suo intervento finanziario consent\u00ec la ripresa dei lavori che portarono al completamento del tempio, e alla sua inaugurazione e consacrazione avvenute nel 1954. \nIl contributo fornito da Virgillito per la ricostruzione del Santuario della Madonna della Consolazione, gli permise di poter recuperare il legame che aveva perduto molti anni prima con Patern\u00f2. Nel periodo compreso tra gli anni cinquanta e settanta, per la cittadina etnea contribu\u00ec finanziariamente a numerosi lavori di ricostruzione e opere di carit\u00e0: la costruzione della Casa della Carit\u00e0 \"Mamma Provvidenza\" e della Casa del Fanciullo \"Pap\u00e0 Domenico\" per ospitare gli orfani, della Chiesa di San Michele Arcangelo, della nuova Chiesa di San Biagio, delle scuole materne, e il restauro di quasi tutte le chiese e gli altarini votivi di Patern\u00f2. Ha altres\u00ec finanziato l'Albergo dei Poveri, l'Ospedale Santissimo Salvatore, l'Asilo San Giuseppe, il Conservatorio delle Vergini. Istitu\u00ec borse di studio, legati di maritaggio e la Casa della Maternit\u00e0 presso la Chiesa di Sant\u2019Antonio Abate. Don\u00f2 alla biblioteca comunale i volumi dell'Enciclopedia Treccani, e alla citt\u00e0 il Pozzo Raffo per l'approvvigionamento idrico. In via San Biagio, nel centro storico di Patern\u00f2, fece costruire i locali per gli artigiani, i ciechi, i sordomuti e la Polisportiva Patern\u00f2. \nA Patern\u00f2, Virgillito strinse forti legami con importanti esponenti politici del luogo, in modo particolare con quelli di area democristiana come Barbaro Lo Giudice, Rosario La Russa e Nino Lombardo, ma anche di area missina come Antonino La Russa.\nNel 1961, Virgillito, in segno di devozione, don\u00f2 una corona d'oro di 9,5 chili alla Madonna del Santuario della Consolazione di Patern\u00f2, composta da 5.000 brillanti, dieci zaffiri e sei smeraldi, realizzata dopo cinque anni di lavorazioni. \nFuori Patern\u00f2, sue opere benefiche si trovano a Ragalna (CT), Milano, Oggiono (LC), Loano (SV), Serra Sant'Abbondio (PU), e altri luoghi.\nLe scalate finanziarie.\nNegli anni cinquanta, Virgillito si distinse alla Borsa Valori di Milano come uno dei pi\u00f9 spericolati rialzisti. Dopo aver tentato senza successo di scalare la Pirelli, ripose le sue attenzioni sull'Assicuratrice Italiana della famiglia Pesenti dove fu fermato dalla clausola di gradimento che gli imped\u00ec di essere iscritto al libro soci. \nIl primo importante successo in Borsa lo comp\u00ec nel 1954, quando si assicur\u00f2 il controllo della Liquigas, a cui fecero seguito, l'acquisizione della Raffineria Nilo nel 1958, e l'acquisizione dell'azienda tessile Lanerossi nel 1959, operazione quest'ultima che serv\u00ec a Virgillito soprattutto per specularvi in Borsa. Ai consigli di amministrazione della Liquigas della Lanerossi piazz\u00f2 i suoi principali uomini di fiducia, che erano il cugino l'avvocato Michelangelo Virgillito, l'avvocato Antonino La Russa, il dottor Raffaele Ursini e il signor Giorgio Celli. \nLa morte e l'eredit\u00e0.\nVirgillito mor\u00ec celibe a Milano il 27 agosto 1977, all'et\u00e0 di 76 anni. Fu sepolto, per precisa volont\u00e0 espressa dal medesimo nel testamento redatto nel 1974, nel piccolo cimitero dell'Eremo di Fonte Avellana, presso Serra Sant'Abbondio, in provincia di Pesaro-Urbino, unico laico in mezzo ai monaci camaldolesi. Legato ad ambienti ecclesiastici, era soprannominato il \"commendatore pi\u00f9 pio d'Italia\". \nIl finanziere paternese lasci\u00f2 un patrimonio di 10 miliardi di lire; il 19 ottobre 1977 fu reso pubblico il testamento redatto tre anni prima della sua morte, in cui stabil\u00ec la volont\u00e0 di costituire un ente che si occupasse della devoluzione delle rendite dei propri beni a favore dei poveri e bisognosi nati o residenti a Patern\u00f2 e di elargire contributi a favore delle Istituzioni e delle parrocchie e chiese di Patern\u00f2. In seguito si scaten\u00f2 una lite per la sua contesa tra i suoi nipoti e i poveri di Patern\u00f2: la controversia si risolse sette anni pi\u00f9 tardi, con la costituzione della Fondazione Opera Michelangelo Virgillito, con sede a Milano, avvenuta con Decreto del Presidente della Repubblica n. 727 del 7 giugno 1984. \nA capo della fondazione vi sono 4 ecclesiastici per la carica ricoperta: il Vescovo della Diocesi di cui fa parte il Comune di Patern\u00f2, il Prevosto Parroco della parrocchia di Santa Maria dell'Alto, la chiesa madre di Patern\u00f2, il Rettore del Santuario della Madonna della Consolazione di Patern\u00f2, il Padre Guardiano del convento dei Cappuccini di Patern\u00f2; e da quattro laici, due nipoti del testatore e da altri due amministratori.\nIl 26 ottobre 1992, l'arcivescovo di Catania Luigi Bommarito, fu costretto a dimettersi dal Comitato direttivo e dalla Commissione di revisione dei conti della fondazione Virgillito, dopo aver appreso, da un servizio del programma televisivo \"Striscia la notizia\" che Il Teatrino di Largo Corsia dei Servi, un locale milanese di propriet\u00e0 dell'Ente benefico, rappresentava spettacoli a luci rosse interpretati dalle pi\u00f9 famose pornostar. tra cui Moana Pozzi e Ilona Staller"}
{"id": "2317497", "revid": "56620", "url": "https://it.wikipedia.org/wiki?curid=2317497", "title": "Battaglia di &quot;73 Easting&quot;", "text": ""}
{"id": "2317530", "revid": "1573940", "url": "https://it.wikipedia.org/wiki?curid=2317530", "title": "Centropus unirufus", "text": "Il cucal rossiccio (Centropus unirufus ) \u00e8 un uccello della famiglia Cuculidae.\nDistribuzione e habitat.\nQuesto uccello \u00e8 endemico delle isole di Luzon, Polillo e Catanduanes, nelle Filippine.\nTassonomia.\n\"Centropus unirufus\" non ha sottospecie, \u00e8 monotipico."}
{"id": "2317547", "revid": "124951432", "url": "https://it.wikipedia.org/wiki?curid=2317547", "title": "Donal Lunny", "text": "Carriera.\n\u00c8 legato a doppio filo al musicista folk Christy Moore, con il quale \u00e8 artisticamente cresciuto, dai giovanili \"Rakes of Kildare\" fino alla registrazione dello storico disco \"Prosperous\" (1971), alla formazione dei Planxty (1972), passando per la parentesi The Bothy Band (1975) e il ricongiungimento nei Moving Hearts (1981).\nInsieme a Andy Irvine, gli si deve la diffusione e la consacrazione del bouzouki (introdotto negli anni sessanta da Johnny Moynihan) come strumento portante del folk irlandese contemporaneo.\nDallo scioglimento dei Moving Hearts, nel 1985, impar\u00f2 a suonare tastiere e mandolino e inizi\u00f2 la carriera di produttore. Ha collaborato, oltre che con lo stesso Christy Moore, con Kate Bush, Paul Brady, Elvis Costello, Rod Stewart, Sin\u00e9ad O'Connor e Clannad.\nVita privata.\n\u00c8 sposato con la musicista giapponese Hideko Itami dei Soul Flower Union e vive con lei a Okinawa. Ha una figlia violinista, Cora Venus Lunny, e un figlio, Shane O'Connor, quest'ultimo avuto con Sin\u00e9ad O'Connor, deceduto il 7 gennaio 2022. Il fratello di Donal, Manus Lunny, \u00e8 anche lui musicista.\nDiscografia essenziale.\nCon Christy Moore:\nCon i Planxty:\nCon The Bothy Band:\nCon i Moving Hearts:\nSolo:\nApparizioni:\nDVD:"}
{"id": "2317595", "revid": "599013", "url": "https://it.wikipedia.org/wiki?curid=2317595", "title": "Enrico Bovone", "text": "Carriera.\nInizi\u00f2 a giocare nelle giovanili del Derthona Basket, nel 1960, chiamato da Nico Messina, che due anni dopo lo port\u00f2 a Varese, dove prosegu\u00ec la sua formazione. Spostato nelle serie minori alla Robur et Fides Varese, sotto la guida di Gianni Asti, la squadra varesina lo prest\u00f2 alla Fortitudo Bologna per il suo esordio nella massima serie. Rientrato nella citt\u00e0 lombarda, gioc\u00f2 due stagioni ma, con l'esordio del giovane Dino Meneghin, venne ceduto alla seconda squadra di Milano, la Pallacanestro Milano 1958, sponsorizzata \"All'Onest\u00e0\", in cambio di un compenso economico e della cessione di Aldo Ossola.\nGioc\u00f2 in Serie A fino al 1978-79, quando chiuse la carriera con la maglia della Mens Sana Siena. Segn\u00f2 4655 punti nella massima serie. Mor\u00ec suicida nel maggio del 2001."}
{"id": "2317642", "revid": "287204", "url": "https://it.wikipedia.org/wiki?curid=2317642", "title": "Cedar Falls", "text": "Cedar Falls \u00e8 una citt\u00e0 degli Stati Uniti d'America, nella Contea di Black Hawk dello Stato dell'Iowa. \nAl censimento del 2000 possedeva una popolazione di 36.145 abitanti, passati a 37.583 secondo una stima del 2007. \nCedar Falls costituisce un unico agglomerato urbano insieme alla citt\u00e0 di Waterloo, l'area metropolitana di Waterloo-Cedar Falls."}
{"id": "2317653", "revid": "1573940", "url": "https://it.wikipedia.org/wiki?curid=2317653", "title": "Centropus melanops", "text": "Il cucal faccianera (Centropus melanops ) \u00e8 un uccello della famiglia Cuculidae.\nDistribuzione e habitat.\nQuesto uccello \u00e8 endemico delle Filippine.\nTassonomia.\n\"Centropus melanops\" non ha sottospecie, \u00e8 monotipico.\nBibliografia.\n "}
{"id": "2317714", "revid": "1573940", "url": "https://it.wikipedia.org/wiki?curid=2317714", "title": "Centropus nigrorufus", "text": "Il cucal di Giava (Centropus nigrorufus ) \u00e8 un uccello della famiglia Cuculidae.\nDistribuzione e habitat.\nQuesto uccello \u00e8 endemico di Giava e probabilmente \u00e8 presente anche su Sumatra.\nTassonomia.\n\"Centropus nigrorufus\" non ha sottospecie, \u00e8 monotipico."}
{"id": "2318040", "revid": "110157", "url": "https://it.wikipedia.org/wiki?curid=2318040", "title": "Home of the Brave (Laurie Anderson)", "text": "Home of the Brave \u00e8 un album di Laurie Anderson pubblicato nel 1986 e derivato, in parte, dalla colonna sonora dell'omonimo film.\nAlcuni brani sono stati registrati in studio e risultano alquanto differenti dalle corrispondenti versioni contenute nel film.\nTutte le musiche e i testi sono di Laurie Anderson."}
{"id": "2318231", "revid": "1573940", "url": "https://it.wikipedia.org/wiki?curid=2318231", "title": "Centropus milo", "text": "Il cucal testacamoscio o cuculo fagiano testafulva (Centropus milo ) \u00e8 un uccello della famiglia Cuculidae.\nDistribuzione e habitat.\nQuesto uccello \u00e8 endemico delle isole centrali delle Isole Salomone.\nTassonomia.\n\"Centropus milo\" ha due sottospecie:"}
{"id": "2318252", "revid": "1573940", "url": "https://it.wikipedia.org/wiki?curid=2318252", "title": "Centropus goliath", "text": "Il cucal testacamoscio o cuculo fagiano gigante (Centropus goliath ) \u00e8 un uccello della famiglia Cuculidae.\nDistribuzione e habitat.\nQuesto uccello \u00e8 endemico dell'Indonesia.\nTassonomia.\n\"Centropus goliath\" non ha sottospecie, \u00e8 monotipico."}
{"id": "2318299", "revid": "599013", "url": "https://it.wikipedia.org/wiki?curid=2318299", "title": "Alfio Balbiano", "text": "Caratteristiche tecniche.\nEra un'ala dotata di tecnica, fantasia e visione di gioco.\nCarriera.\nCresciuto nel vivaio del , esord\u00ec in Serie A con la maglia del il 7 novembre 1948 in Torino-Lazio 1-0. In seguito fu mandato in prestito al Fanfulla, tra i cadetti, e quindi rientr\u00f2 al Torino, dove disput\u00f2 due stagioni nella massima serie senza imporsi come titolare.\nProsegu\u00ec la sua carriera nelle serie inferiori, con e Spezia."}
{"id": "2318303", "revid": "1573940", "url": "https://it.wikipedia.org/wiki?curid=2318303", "title": "Centropus violaceus", "text": "Il cucal violaceo o cuculo fagiano violetto (Centropus violaceus ) \u00e8 un uccello della famiglia Cuculidae.\nDistribuzione e habitat.\nQuesto uccello \u00e8 endemico di Papua Nuova Guinea.\nTassonomia.\n\"Centropus violaceus\" non ha sottospecie, \u00e8 monotipico."}
{"id": "2318324", "revid": "186518", "url": "https://it.wikipedia.org/wiki?curid=2318324", "title": "Alfredo Balbiano", "text": ""}
{"id": "2318347", "revid": "33597", "url": "https://it.wikipedia.org/wiki?curid=2318347", "title": "Magnitudo momento", "text": ""}
{"id": "2318398", "revid": "1573940", "url": "https://it.wikipedia.org/wiki?curid=2318398", "title": "Centropus menbeki", "text": "Il cucal nero maggiore o cuculo fagiano di Menbeck (Centropus menbeki ) \u00e8 un uccello della famiglia Cuculidae.\nDistribuzione e habitat.\nQuesto uccello vive in Indonesia e Papua Nuova Guinea.\nTassonomia.\n\"Centropus menbeki\" ha due sottospecie:"}
{"id": "2318420", "revid": "599013", "url": "https://it.wikipedia.org/wiki?curid=2318420", "title": "Fulvio Fonda", "text": "Carriera.\nDopo aver giocato in Serie C con l'Edera Trieste e , esord\u00ec in Serie A con la maglia del il 18 settembre 1955 in Bologna-Genoa (4-1)."}
{"id": "2318422", "revid": "1573940", "url": "https://it.wikipedia.org/wiki?curid=2318422", "title": "Centropus ateralbus", "text": "Il cucal bianconero o cuculo fagiano della Nuova Britannia (Centropus ateralbus ) \u00e8 un uccello della famiglia Cuculidae.\nDistribuzione e habitat.\nQuesto uccello \u00e8 endemico di Papua Nuova Guinea.\nTassonomia.\n\"Centropus ateralbus\" non ha sottospecie, \u00e8 monotipico."}
{"id": "2318424", "revid": "767487", "url": "https://it.wikipedia.org/wiki?curid=2318424", "title": "Cammello magico", "text": "Il cammello magico \u00e8 un prodotto artigianale in terracotta tipico della Tunisia e in particolare dell'isola di Gerba. \u00c8 sempre presente nei souk dove i turisti acquistano i loro souvenir. Il fenomeno che lo rende \"magico\" \u00e8 il fatto che sia possibile introdurvi dei liquidi sia da un'apertura in alto (sulla sommit\u00e0 della \"gobba\") sia, capovolgendolo, dal basso (un'apertura alla base), senza che il contenuto si versi, mentre \u00e8 possibile poi farlo fuoriuscire da un beccuccio (a forma di collo sinuoso del cammello, terminante con la testa e la bocca), come in una normale teiera. Nel presentare il cammello magico all'acquirente, il venditore sottolinea come esso si presti a mescolare due liquidi, ad esempio caff\u00e8 e latte, introducendoli separatamente dall'alto e dal basso, per poi vederli uscire, mescolati, dalla bocca del cammello.\nQuesto effetto \u00e8 ottenuto mediante un sistema di tubi interni che partono dalle due estremit\u00e0, superiore e inferiore, e impediscono ai liquidi di uscire dall'apertura per cui sono entrati. La fabbricazione di questi pezzi, che esige la preparazione di tubi di terracotta molto sottili, fatti a mano sulla ruota del tornio, richiede una grande perizia.\nSecondo i vasai di Guellala, il villaggio di Gerba in cui si producono terrecotte fin da epoche antichissime, l'inventore sarebbe Mesaoud Elghoul (deceduto nel 1972). La creazione deve essere avvenuta negli anni quaranta-cinquanta: in un volume che descrive dettagliatamente le attivit\u00e0 artigianali dei vasai sulla base di dati degli anni 1942-1944, viene infatti segnalata la creazione, da parte di \"Mr. El Ghoul\", di un \"pezzo\" innovativo, a forma di cammello, anche se dall'immagine riprodotta si vede che si trattava solo di un \"antesignano\" dell'attuale cammello magico, ancora privo di funzione di contenitore di liquidi, e con scopo solamente ornamentale (l'innovazione sottolineata all'epoca come una novit\u00e0 era la verniciatura). Il principio che sta alla base del cammello magico, con dei tubi che impediscono al liquido di fuoriuscire dall'apertura per cui \u00e8 stato versato, era comunque gi\u00e0 ben noto, come mostra il disegno di un \"buqal bu ruhin\" (ivi: p. 194), in cui il liquido introdotto dall'alto usciva poi da un'ansa grazie a un sistema di tubi interni."}
{"id": "2318425", "revid": "1573940", "url": "https://it.wikipedia.org/wiki?curid=2318425", "title": "Centropus phasianinus spilopterus", "text": "Il cucal delle Kai o cuculo fagiano delle Molucche (Centropus phasianinus spilopterus ) \u00e8 un uccello della famiglia Cuculidae.\nDistribuzione e habitat.\nQuesto uccello \u00e8 endemico dell'Indonesia.\nTassonomia.\n\"Centropus phasianinus spilopterus\" \u00e8 una sottospecie di \"Centropus phasianinus\", talvolta elevato al rango di specie."}
{"id": "2318426", "revid": "1573940", "url": "https://it.wikipedia.org/wiki?curid=2318426", "title": "Centropus bernsteini", "text": "Il cucal nero minore o cuculo fagiano di Bernstein (Centropus bernsteini ) \u00e8 un uccello della famiglia Cuculidae.\nDistribuzione e habitat.\nQuesto uccello vive in Indonesia e Papua Nuova Guinea.\nTassonomia.\n\"Centropus bernsteini\" non ha sottospecie, \u00e8 monotipico."}
{"id": "2318427", "revid": "79968", "url": "https://it.wikipedia.org/wiki?curid=2318427", "title": "Roma", "text": "Roma (: , ) \u00e8 la capitale d'Italia. \u00c8 altres\u00ec capoluogo dell'omonima citt\u00e0 metropolitana e della regione Lazio. Il comune di Roma \u00e8 dotato di un ordinamento amministrativo speciale, denominato Roma Capitale e disciplinato da una legge dello Stato.\nContando abitanti, \u00e8 il comune pi\u00f9 popoloso d'Italia e il terzo dell'Unione europea dopo Berlino e Madrid. Mentre con \u00e8 il comune pi\u00f9 esteso d'Italia e dell'Unione europea, nonch\u00e9 la quinta citt\u00e0 pi\u00f9 estesa d'Europa dopo Mosca, Istanbul, Londra e San Pietroburgo. \u00c8 inoltre il comune europeo con la maggiore superficie di aree verdi.\nSecondo la tradizione, \u00e8 stata fondata il 21 aprile del 753 a.C. da Romolo (sebbene scavi recenti nel Lapis niger farebbero risalire la fondazione a 2 secoli prima), nel corso dei suoi tre millenni di storia \u00e8 stata la prima metropoli dell'Occidente, cuore pulsante di una delle pi\u00f9 importanti civilt\u00e0 antiche, che influenz\u00f2 la societ\u00e0, la cultura, la lingua, la letteratura, l'arte, l'architettura, l'urbanistica, l'ingegneria civile, la filosofia, la religione, il diritto e i costumi dei secoli successivi. Luogo di origine della lingua latina, fu capitale dell'antico Stato romano che estendeva il suo dominio su tutto il bacino del Mediterraneo e gran parte dell'Europa, dello Stato Pontificio, sottoposto al potere temporale dei papi e del Regno d'Italia (dal 1871 al 1946). Per antonomasia, \u00e8 definita l\"Urbe\", \"Caput mundi\" e \"Citt\u00e0 eterna\".\nCuore della cristianit\u00e0 cattolica, \u00e8 l'unica citt\u00e0 al mondo ad ospitare al proprio interno un intero Stato, l'enclave della Citt\u00e0 del Vaticano. Il suo centro storico, delimitato dal perimetro delle mura aureliane, sovrapposizione di testimonianze di quasi tre millenni, \u00e8 espressione del patrimonio storico, artistico e culturale del mondo occidentale europeo e, nel 1980, insieme alle propriet\u00e0 extraterritoriali della Santa Sede nella citt\u00e0, \u00e8 stato inserito nella lista dei Patrimoni dell'umanit\u00e0 dell'UNESCO, provvedimento esteso nel 1990 ai territori compresi all'interno delle mura gianicolensi. Luogo di fondazione della Comunit\u00e0 economica europea e dell'Euratom, ospita anche le sedi di tre organizzazioni delle Nazioni Unite: la FAO, il Fondo internazionale per lo sviluppo agricolo (IFAD) e il Programma alimentare mondiale (PAM).\nGeografia fisica.\nGeograficamente nella Valle del Tevere, Roma sorge sulle rive del fiume Tevere; l'abitato originario si svilupp\u00f2 sulle colline che fronteggiano l'ansa nella quale sorge l'isola Tiberina, il solo guado naturale del fiume.\nTerritorio.\nIl territorio comunale \u00e8 ampio, avendo inglobato aree abbandonate da secoli, per la maggior parte paludose e inadatte all'agricoltura e non appartenenti ad alcun municipio: con una superficie di \u00e8 il pi\u00f9 vasto d'Italia ed \u00e8 uno dei pi\u00f9 estesi tra le capitali europee. La densit\u00e0 abitativa non \u00e8 elevatissima, per la presenza di aree verdi sparse nel territorio comunale: Roma rappresenta un \"unicum\" nel mondo occidentale per la vastit\u00e0 della campagna che fa da corona alla citt\u00e0 e la compenetrazione fra citt\u00e0 e campagna. Roma, inoltre, \u00e8 il comune italiano con il pi\u00f9 alto numero di territori comunali confinanti, 29 (escludendo l'enclave della Citt\u00e0 del Vaticano).\nIl territorio su cui la citt\u00e0 \u00e8 sorta e si \u00e8 sviluppata ha una storia geologicamente complessa: il substrato recente \u00e8 costituito dal materiale piroclastico prodotto dai vulcani, ormai spenti, che cingono l'area della citt\u00e0 a sud-est, il Vulcano Laziale negli attuali Colli Albani, e a nord-ovest, i Monti Sabatini, tra e anni fa. Da questi depositi si formano gran parte dei rilievi collinari dell'area. Successivamente l'attivit\u00e0 fluviale del Tevere e dell'Aniene contribu\u00ec all'erosione dei rilievi e alla sedimentazione, caratterizzando il territorio attuale.\nIl territorio di Roma, pertanto, presenta diversi paesaggi naturali e caratteristiche ambientali: alcuni rilievi montuosi e colline (compresi gli storici sette colli), le zone pianeggianti, il fiume Tevere e i suoi affluenti, le marrane, i laghi di Bracciano e di Martignano e quelli artificiali, un'isola fluviale (l'isola Tiberina), la costa sabbiosa del lido di Ostia, il mar Tirreno.\nzona 2B (sismicit\u00e0 media, comprende le aree territoriali dei Municipi IV, V, VI, VII, VIII e IX);\nzona 3A (sismicit\u00e0 bassa, comprende le aree territoriali dei Municipi I, II, III, X, XI, XII, XIII, XIV e XV);\nzona 3B (sismicit\u00e0 bassa, comprende l'isola amministrativa del municipio XV).\nOrografia.\nIl nucleo antico della citt\u00e0 \u00e8 costituito dagli storici sette colli: Palatino, Aventino, Campidoglio, Quirinale, Viminale, Esquilino e Celio. Il centro storico comprende anche i colli Gianicolo, Pincio e Vaticano, oltre ai rilievi artificiali di Monte Testaccio e Monte Giordano. Fuori dalle mura si estendono colline pi\u00f9 alte, fra cui Monte Mario (che con i suoi 139 metri d'altezza \u00e8 il rilievo pi\u00f9 imponente di Roma, da cui si possono godere i pi\u00f9 bei panorami della citt\u00e0), Monte Antenne, i Monti Parioli, Montesacro e Monteverde.\nIdrografia.\nLa citt\u00e0, oltre che dal Tevere, \u00e8 attraversata anche dall'Aniene, suo affluente a nord dell'odierno territorio urbano, e da piccoli corsi d'acqua come l'Almone e i numerosi fossi o \"marrane\" dell'Agro romano. Il Municipio Roma X si affaccia sul mar Tirreno (Roma \u00e8 il comune costiero pi\u00f9 grande in Europa, con circa 20\u00a0km di costa), il Municipio Roma XV sui laghi di Bracciano e di Martignano (con la sua exclave di Polline Martignano, nel parco di Bracciano-Martignano).\nClima.\nSecondo la classificazione dei climi di K\u00f6ppen, Roma appartiene alla fascia \"Csa\", ossia al clima temperato con estate calda.\nIl clima della citt\u00e0 mantiene un regime piuttosto clemente per tutto l'anno, a parte gli eccessi estivi, caratteristica che la rende visitabile in ogni stagione. Le stagioni intermedie, bench\u00e9 siano moderatamente piovose, sono le pi\u00f9 gradevoli. L'autunno \u00e8 nettamente pi\u00f9 caldo della primavera che ancora soffre di scampoli d\u2019inverno.\nCon una temperatura media massima superiore ai 30\u00a0\u00b0C, l'estate romana \u00e8 per natura gi\u00e0 molto calda. Il centro di Roma dista grossomodo 25\u00a0km dal litorale tirrenico. In estate l'influenza mitigatrice del Mar Tirreno \u00e8 pi\u00f9 avvertibile sui versanti occidentali della citt\u00e0 grazie al caratteristico \u201cPonentino\u201d, un delicato zefiro che spira da ovest verso est inibendo l'eccessivo riscaldamento dei pomeriggi estivi e alleviando la sensazione di disagio. Diversa la situazione al centro raggiunto solo parzialmente dal Ponentino a causa della forte urbanizzazione, la cui temperatura pu\u00f2 registrare fino a 3\u00b0/4\u00a0\u00b0C in pi\u00f9 rispetto al versante ovest.\nD'estate il connubio tra tasso di umidit\u00e0 e temperature elevate, unito a infiltrazioni di aria fresca da nord-ovest pu\u00f2 dare vita a rari ma intensi fenomeni temporaleschi; questa situazione si protrae fino al mese di ottobre, le cui infiltrazioni di aria via via pi\u00f9 fresca incontrano un mare ancora molto caldo. Durante il resto dell'anno si alternano periodi pi\u00f9 asciutti a periodi moderatamente piovosi, con picchi massimi nei mesi di novembre, dicembre e aprile. La media annua delle precipitazioni si aggira intorno agli 800\u00a0mm nel trentennio 1971-2000.\nLe precipitazioni nevose sono un fenomeno poco frequente in citt\u00e0. Nell'ultimo decennio, le nevicate con accumuli si sono verificate nel 2018, 2012 e nel 2010; in passato altri episodi importanti furono quelli del 1986, 1985 e 1956. Generalmente le nevicate si verificano in caso di irruzione di aria fredda dalla Valle del Rodano o dalla Russia. Pi\u00f9 frequentemente per\u00f2 si verificano nevischi di bassa rilevanza senza accumuli, dovuti alle basse temperature che in citt\u00e0 si possono raggiungere soprattutto nelle ore notturne.\nA titolo di esempio vengono riportati i dati relativi alla stazione meteorologica di Roma Urbe (periodo 1971-2000).\nOltre a Urbe, le pi\u00f9 importanti stazioni meteorologiche ufficiali di Roma sono:\nOrigini del nome.\nSull'origine del nome Roma sono state formulate diverse ipotesi; il nome potrebbe derivare da:\nAppellativi riferiti a Roma e loro origine.\nRoma possiede anche diversi appellativi. \u00c8 definita per antonomasia difatti:\nStoria.\nEt\u00e0 antica.\nFondata secondo la tradizione da Romolo il 21 aprile 753 a.C., Roma fu retta per un periodo di 244 anni da un sistema monarchico, con sovrani inizialmente di origine latina e sabina, e successivamente etrusca. La tradizione tramanda sette re: lo stesso Romolo, Numa Pompilio, Tullo Ostilio, Anco Marzio, Tarquinio Prisco, Servio Tullio e Tarquinio il Superbo.\nEspulso dalla citt\u00e0 l'ultimo re etrusco e instaurata una repubblica oligarchica nel 509 a.C., per Roma ebbe inizio un periodo contraddistinto dalle lotte interne tra patrizi e plebei e da continue guerre contro le altre popolazioni italiche: Etruschi, Capenati, Falisci, Latini, Volsci, Equi. Divenuta padrona del Lazio, Roma condusse diverse guerre (contro Galli, Osco-Sanniti e la colonia greca di Taranto, alleatasi con Pirro, re dell'Epiro) che le permisero la conquista della penisola italica, dalla zona centrale fino alla Magna Grecia.\nIl III ed il II secolo a.C. furono caratterizzati dalla conquista romana del Mediterraneo e dell'Oriente, dovuta alle tre guerre puniche (264-146 a.C.) combattute contro la citt\u00e0 di Cartagine e alle tre guerre macedoniche (212-168 a.C.) contro la Macedonia. Vennero istituite le prime province romane: la Sicilia, la Sardegna e Corsica, la Spagna, la Macedonia, la Grecia (Acaia), l'Africa.\nNella seconda met\u00e0 del II secolo e nel I secolo a.C. si registrarono numerose rivolte, congiure, guerre civili e dittature: sono i secoli di Tiberio e Gaio Gracco, di Giugurta, di Quinto Lutazio Catulo, di Gaio Mario, di Lucio Cornelio Silla, di Marco Emilio Lepido, di Spartaco, di Gneo Pompeo, di Marco Licinio Crasso, di Lucio Sergio Catilina, di Marco Tullio Cicerone, di Gaio Giulio Cesare e di Ottaviano, che, dopo essere stato membro del secondo triumvirato insieme con Marco Antonio e Lepido, nel 27 a.C. divenne \"princeps civitatis\" e gli fu conferito il titolo di Augusto.\nIstituito \"de facto\" l'Impero, che conobbe la sua massima espansione nel II secolo, sotto l'imperatore Traiano, Roma si conferm\u00f2 \"caput mundi\", cio\u00e8 capitale del mondo, espressione che le era stata attribuita gi\u00e0 nel periodo repubblicano. Il territorio dell'impero, infatti, spaziava dall'Oceano Atlantico al Golfo Persico, dalla parte centro-meridionale della Britannia all'Egitto.\nI primi secoli dell'impero, in cui governarono, oltre ad Ottaviano Augusto, gli imperatori delle dinastie Giulio-Claudia, Flavia (a cui si deve la costruzione dell'omonimo anfiteatro, noto come \"Colosseo\") e gli Antonini, furono caratterizzati anche dalla diffusione della religione cristiana, predicata in Giudea da Ges\u00f9 Cristo nella prima met\u00e0 del I secolo (sotto Tiberio) e divulgata dai suoi apostoli in gran parte dell'impero.\nNel III secolo, al termine della dinastia dei Severi, inizi\u00f2 la crisi del principato, cui segu\u00ec un periodo di anarchia militare.\nQuando sal\u00ec al potere Diocleziano (284), la situazione di Roma era grave: i barbari premevano dai confini gi\u00e0 da decenni, le province erano governate da uomini corrotti. Per gestire meglio l'impero, Diocleziano lo divise in due parti: egli divenne \"Augusto\" della parte orientale (con residenza a Nicomedia) e nomin\u00f2 Valerio Massimiano \"Augusto\" della parte occidentale, spostando la residenza imperiale a Mediolanum. L'impero venne suddiviso ulteriormente con la creazione della tetrarchia: i due \"Augusti\", infatti, dovevano nominare due \"Cesari\", a cui affidavano parte del territorio e che sarebbero diventati, successivamente, i nuovi imperatori.\nUna svolta decisiva si ebbe con Costantino I, che, in seguito a numerose lotte interne, centralizz\u00f2 nuovamente il potere e, con l'editto di Milano del 313, dette libert\u00e0 di culto ai cristiani, impegnandosi egli stesso per dare stabilit\u00e0 alla nuova religione. Fece costruire diverse basiliche, consegn\u00f2 il potere civile su Roma a papa Silvestro I e fond\u00f2 nella parte orientale dell'impero la nuova capitale, Costantinopoli.\nIl cristianesimo divenne religione ufficiale dell'impero grazie ad un editto emanato nel 380 da Teodosio, che fu l'ultimo imperatore di un impero unificato: alla sua morte, infatti, i suoi figli, Arcadio ed Onorio, si divisero l'impero. La capitale dell'Impero romano d'Occidente divenne Ravenna.\nRoma, che non ricopriva pi\u00f9 un ruolo centrale nell'amministrazione dell'impero, venne saccheggiata dai Visigoti comandati da Alarico (410); impreziosita nuovamente dalla costruzione di edifici sacri da parte dei papi (con la collaborazione degli imperatori), la citt\u00e0 sub\u00ec un nuovo saccheggio nel 455, da parte di Genserico, re dei Vandali. La ricostruzione di Roma venne curata dai papi Leone I (\"defensor Urbis\" per avere convinto Attila, nel 452, a non attaccare Roma) e dal suo successore Ilario, ma nel 472 la citt\u00e0 fu saccheggiata per la terza volta in pochi decenni (ad opera di Ricimero e Anicio Olibrio).\nLa deposizione di Romolo Augusto del 22 agosto 476 decret\u00f2 la fine dell'Impero romano d'Occidente e, per gli storici, l'inizio del Medioevo.\nEt\u00e0 medievale.\nCon la fine dell'impero romano d'Occidente, per Roma ebbe inizio un periodo segnato dalla presenza barbarica in Italia e, soprattutto, dall'affermazione della Chiesa (con a capo il Papa), che si sostitu\u00ec all'impero e gett\u00f2 \"il ponte che avrebbe unito l'antichit\u00e0 al mondo nuovo\".\nNumerose lotte in ambito cittadino ed europeo non permisero l'instaurarsi di una struttura politica costante a Roma, che pass\u00f2, cos\u00ec, attraverso varie forme di governo: venne dominata prima dai Goti, successivamente dai Bizantini. In questo periodo \u00e8 attestata l'esistenza di un ducato romano, che corrispondeva, \"grosso modo\", alla citt\u00e0 e al territorio ad essa circostante.\nNel 756, sconfitto definitivamente il re longobardo Astolfo, Pipino il Breve, re dei Franchi, don\u00f2 le terre conquistate a papa Stefano II, sancendo la nascita del \"Patrimonium Sancti Petri\", lo Stato Pontificio, di cui Roma divenne capitale.\nLa notte di Natale dell'800 papa Leone III incoron\u00f2 imperatore Carlo Magno nell'antica basilica di San Pietro in Vaticano, istituendo cos\u00ec l'Impero carolingio/Sacro Romano Impero: Roma non ne fu la capitale (posta ad Aquisgrana), ma funse da centro religioso del nuovo stato teocratico.\nIntorno alla met\u00e0 del IX secolo, papa Leone IV, dopo l'incursione saracena dell'846, fece fortificare la \"Civitas Leonina\" (corrispondente all'incirca alla Citt\u00e0 del Vaticano), confermando il potere politico assunto dai pontefici, che venivano protetti dalle famiglie nobili. Anche queste ultime fortificarono le proprie residenze, fino a renderle veri e propri castelli: \u00e8 il periodo compreso tra il 1100 ed il 1200, periodo in cui Roma allacci\u00f2 rapporti con i comuni posti nelle sue vicinanze.\nIntorno alla met\u00e0 del XII secolo i cittadini romani instaurarono il Comune Consolare (che si insedi\u00f2 sul Campidoglio), rivale dell'autorit\u00e0 papale e dell'autonomia dei nobili; in questo periodo Roma si mun\u00ec di nuovi ed efficienti sistemi di difesa.\nL'era medievale, inoltre, fu caratterizzata dalle lotte tra le famiglie nobili filopapali e quelle filoimperiali, che frenarono lo sviluppo dell'area centrale della citt\u00e0 fino al XVI secolo. Roma, centro politico del mondo grazie all'avvento dei Papi, si conferm\u00f2 citt\u00e0 pontificia quando Bonifacio VIII, nel 1300, proclam\u00f2 il primo Giubileo (evento che fece accorrere in citt\u00e0 circa due milioni di pellegrini); lo stesso Pontefice, tre anni dopo, fond\u00f2 lo \"Studium Urbis\".\nMa quando nel 1309 papa Clemente V si ritir\u00f2 ad Avignone, Roma fu governata dalle famiglie nobili in continua lotta reciproca: la citt\u00e0 sub\u00ec un'involuzione, e nel Quattrocento registr\u00f2 appena abitanti.\nIl radicale mutamento della Roma medievale fu iniziato da papa Niccol\u00f2 V, che decise di realizzare \"ex novo\" il nuovo centro di Roma, il centro della fede cristiana, diverso da quello pagano dell'antica Roma. Si spost\u00f2 dal Laterano e concep\u00ec l'idea della costruzione della nuova basilica di San Pietro: da quel momento, per circa quattro secoli, Roma fu sotto il completo dominio dei pontefici.\nEt\u00e0 moderna.\nIn seguito alla riforma luterana (1517) e al sacco di Roma da parte dei lanzichenecchi dell'imperatore Carlo V nel 1527, la citt\u00e0 divenne il fulcro della Controriforma avviata dal Concilio di Trento centrata sull'assolutismo papale, anche se da quel periodo la figura del Papa smise di influire in maniera sostanziale sulla politica europea.\nL'et\u00e0 barocca fu caratterizzata da un grande rinnovamento urbanistico della citt\u00e0, sia da parte dei nobili e delle potenti famiglie cardinalizie, che costruirono nuove dimore in centro e sulle colline, sia da parte dei pontefici. Il vero artefice della grande opera di modernizzazione architettonica, culturale ed economica della citt\u00e0 fu papa Sisto V, pontefice per soli cinque anni (1585-1590). Nel 1626 fu inaugurata la nuova basilica di San Pietro in Vaticano, emblema del dominio papale.\nL'assolutismo papale fu interrotto solo quando gli sconvolgimenti creati dalla Rivoluzione francese portarono il 15 febbraio 1798 alla proclamazione della Repubblica Romana e alla deposizione di papa Pio VI. La nuova forma di governo dur\u00f2 appena un anno, ma con l'avvento di Napoleone Bonaparte, Roma entr\u00f2 a far parte del Primo Impero francese (1808), con un ruolo simbolico importante, tanto da istituire il titolo di \"re di Roma\" per il proprio erede. Lo stesso Napoleone incaric\u00f2 l'artista Antonio Canova di rinnovare la citt\u00e0; su suo ordine, inoltre, iniziarono gli scavi archeologici (in particolar modo al Foro Romano) guidati dal francese Quatrem\u00e8re de Quincy. Durante il periodo francese, numerose furono le spoliazioni napoleoniche di opere d'arte a Roma.\nAlla conclusione dell'era napoleonica, nonostante una fugace occupazione da parte di Gioacchino Murat nel novembre 1813, papa Pio VII torn\u00f2 a Roma nel 1814, ripristinando il potere temporale papale come sancito dal Congresso di Vienna.\nEt\u00e0 contemporanea.\nLa Restaurazione del potere temporale dei papi dur\u00f2 pochi decenni, subendo gli effetti del Risorgimento italiano. A seguito dei moti del 1848, dopo la fuga di papa Pio IX nel Regno delle Due Sicilie, nel 1849 fu istituita la Seconda Repubblica Romana, governata dal triumvirato di Carlo Armellini, Giuseppe Mazzini e Aurelio Saffi. Dur\u00f2 solo pochi mesi, nonostante la difesa guidata da Giuseppe Garibaldi sul Gianicolo, a causa dell'intervento dell'esercito francese di Luigi Napoleone Bonaparte comandato dal generale Oudinot.\nNel 1861, in seguito all'unit\u00e0 d'Italia suggellata da Cavour, ebbero inizio le pressioni del primo re d'Italia, Vittorio Emanuele II nei confronti di Pio IX, invitato ripetutamente a lasciare il proprio dominio temporale. Furono vani anche i diversi tentativi (tra cui lo stesso Garibaldi, fermato a Mentana) di annettere con la forza la citt\u00e0 di Roma al Regno d'Italia, e la situazione rimase invariata fino alla caduta di Napoleone III nel 1870.\nIl 20 settembre i bersaglieri comandati dal generale Raffaele Cadorna aprirono una breccia nella cerchia delle mura, nei pressi di Porta Pia, ed entrarono a Roma. Pio IX si chiuse nei palazzi vaticani dichiarandosi prigioniero politico, sebbene con la legge delle guarentigie gli fossero state garantite prerogative sovrane. Roma, tramite il plebiscito del 2 ottobre, fu annessa al Regno d'Italia, di cui divenne capitale il 3 febbraio 1871.\nI primi decenni della nuova capitale videro un grande fermento edilizio, con l'edificazione di gran parte dell'area racchiusa entro le mura a danno delle grandi ville preesistenti, come Villa Ludovisi, sia per edifici pubblici e ministeri, sia per nuovi quartieri residenziali. L'espansione urbana avvenne in parallelo con l'afflusso di molti nuovi abitanti, che superarono il mezzo milione all'inizio del XX secolo, ma fu anche la causa dello scandalo finanziario della Banca Romana.\nDopo la prima guerra mondiale la citt\u00e0 si venne a trovare in un clima di disordini e incertezza politica che, nel 1922, favor\u00ec l'ascesa al potere di Benito Mussolini (28 ottobre, la marcia su Roma). Durante il ventennio fascista, Roma fu al centro di una drastica rivoluzione urbanistica voluta e attuata dallo stesso Mussolini: il \"duce\" fece abbattere diversi edifici medievali e rinascimentali per permettere l'apertura di alcune grandi strade (via dei Fori Imperiali, via del Teatro di Marcello e via della Conciliazione) e l'isolamento di monumenti antichi (Mausoleo di Augusto, Campidoglio, Colosseo). Nacquero, inoltre, nuovi quartieri (tra cui le borgate) e nuove strutture, come l'EUR (costruito in occasione dell'Esposizione Universale di Roma del 1942, ma mai inaugurato a causa dello scoppio della guerra), la \"citt\u00e0-giardino Aniene\", ossia l'attuale quartiere di Monte Sacro, la \"citt\u00e0 universitaria\", il \"foro Mussolini\" e gli studi di Cinecitt\u00e0. Con la firma dei Patti Lateranensi, l'11 febbraio 1929, fu istituito il nuovo stato indipendente della Citt\u00e0 del Vaticano, con giurisdizione sull'omonimo colle e su altre propriet\u00e0 extraterritoriali.\nNel 1940 l'Italia entr\u00f2 nella seconda guerra mondiale, che non coinvolse direttamente Roma finch\u00e9, a seguito dell'andamento sfavorevole all'Asse, il 19 luglio 1943 fu oggetto di un duro bombardamento ad opera di forze aeree alleate che caus\u00f2 la morte di oltre persone nei quartieri San Lorenzo, Tiburtino, Prenestino, Casilino, Labicano, Tuscolano e Nomentano. Dopo l'arresto di Mussolini il 25 luglio e l'armistizio dell'8 settembre, Roma venne occupata dai nazisti, nonostante il tentativo di difesa presso Porta San Paolo e alla Montagnola e sebbene fosse stata dichiarata \"citt\u00e0 aperta\". Nei nove mesi di occupazione la citt\u00e0 fu teatro della deportazione degli ebrei romani del 16 ottobre 1943, di attacchi alla Wehrmacht da parte della resistenza romana come quello avvenuto in via Rasella, e di eccidi da parte dei nazisti come alle Fosse Ardeatine, per poi essere infine liberata dagli Alleati il 4 giugno 1944.\nCessata la guerra, Roma, in seguito al referendum del 2 e 3 giugno 1946, divenne capitale della neonata Repubblica Italiana. Negli anni cinquanta e sessanta la citt\u00e0 si svilupp\u00f2 urbanisticamente e demograficamente e, a partire dal Giubileo del 1950, divenne una delle pi\u00f9 ambite mete turistiche trasformandosi, in poco tempo, in una delle capitali mondiali del divertimento e del cinema, grazie alle numerose pellicole di affermati autori cinematografici.\nGli anni cinquanta e sessanta sono ricordati come il periodo della \"dolce vita\", raccontata da Federico Fellini nell'omonimo film. Roma, divenuta una delle capitali internazionali del cinema, \u00e8 frequentata dai pi\u00f9 importanti personaggi del \"jet set\" internazionale, che si ritrovano nei locali di via Veneto. Nello stesso periodo diventa uno dei centri dell'alta moda italiana, con l'apertura delle boutique delle grandi firme su Via dei Condotti, via Borgognona e via Frattina.\nIn questo periodo la citt\u00e0 si espanse in modo rapido: furono realizzati nuovi quartieri e le aree periferiche, fino ad allora in aperta campagna, furono urbanizzate. Venne realizzata la nuova stazione Termini e furono costruite nuove infrastrutture (tra cui il primo tratto della rete metropolitana e il Grande Raccordo Anulare) e gli impianti sportivi per i giochi olimpici che Roma ospit\u00f2 nel 1960. Il 25 marzo 1957, inoltre, furono firmati a Roma i due trattati che istituirono la comunit\u00e0 economica europea e la comunit\u00e0 europea dell'energia atomica; dal 1962 al 1965, nella basilica di San Pietro si svolse il Concilio Vaticano II.\nOggi Roma, citt\u00e0 pi\u00f9 popolosa e pi\u00f9 vasta d'Italia, funge da centro della vita politica nazionale e centro della religione cattolica; in virt\u00f9 anche della sua importanza come capitale dello Stato \u00e8 stata dotata di un particolare ordinamento amministrativo che ha soppiantato il precedente comune ed \u00e8 stato denominato Roma Capitale. Inoltre, con la soppressione della provincia di Roma, \u00e8 stata istituita la citt\u00e0 metropolitana, che sebbene mantenga una certa autonomia amministrativa rispetto al comune speciale, \u00e8 retta dal sindaco della citt\u00e0.\nSimboli.\nLa descrizione dello stemma del Comune di Roma \u00e8 contenuta nel primo articolo dello statuto comunale:\nAltri simboli di Roma, oltre allo stemma comunale, sono la \"lupa capitolina\", statua bronzea raffigurante la leggendaria lupa che allatt\u00f2 i due gemelli Romolo e Remo; il \"Colosseo\", il pi\u00f9 grande anfiteatro del mondo romano, riconosciuto, nel 2007, come una delle sette meraviglie del mondo moderno (unica in Europa); il \"Cupolone\", la cupola della basilica di San Pietro in Vaticano, che domina tutta la citt\u00e0 e simboleggia il mondo cristiano. Simbolo della citt\u00e0 durante l'antichit\u00e0 era l'aquila imperiale, effigie militare; durante il Medioevo era il leone, animale emblema di supremazia.\nIl motto della citt\u00e0 \u00e8 SPQR, in latino \"Senatus PopulusQue Romanus\" (il Senato e il Popolo romano), che nell'antichit\u00e0 indicava le due classi che erano a fondamento della societ\u00e0 romana, quelle dei patrizi e dei plebei.\nOnorificenze.\nLa citt\u00e0 di Roma \u00e8:\nMonumenti e luoghi d'interesse.\nRoma si presenta come il risultato del continuo sovrapporsi di testimonianze architettoniche ed urbanistiche di secoli diversi, in una compenetrazione unica e suggestiva che mostra il complesso rapporto che la citt\u00e0 ha sempre instaurato con il proprio passato, in un alternarsi di sviluppi caotici, periodi di decadenza, rinascite e tentativi, in et\u00e0 contemporanea, di ammodernamento del tessuto urbano.\nRoma \u00e8 la citt\u00e0 con pi\u00f9 monumenti al mondo sia in senso assoluto sia come densit\u00e0, ovvero in rapporto alla superficie (monumenti per metro quadrato).\nArchitetture religiose.\nChiese ed altri luoghi di culto.\nLe architetture religiose di Roma costituiscono una parte fondamentale del patrimonio monumentale della citt\u00e0: esse sono il simbolo dell'importanza culturale, sociale ed artistica della componente religiosa nell'intero arco della storia di Roma.\nI pi\u00f9 importanti edifici sacri dell'antichit\u00e0 furono i templi; essi non erano luoghi di raduno per i fedeli, ma ospitavano unicamente l'immagine cultuale della divinit\u00e0 cui erano dedicati. Si ritiene che in tarda et\u00e0 repubblicana Roma avesse circa un centinaio di templi.\nLe chiese cristiane sono diverse centinaia e la loro storia si intreccia con la storia religiosa, sociale ed artistica della citt\u00e0. La cattedrale della diocesi romana \u00e8 la basilica di San Giovanni in Laterano, una delle quattro basiliche papali maggiori insieme con la basilica di San Pietro in Vaticano, la basilica di San Paolo fuori le mura e la basilica di Santa Maria Maggiore. Le quattro basiliche facevano parte del cosiddetto \"giro delle sette chiese\" che i pellegrini dovevano compiere a piedi ed in un unico giorno. Le altre tre chiese facenti parte di tale itinerario sono: la basilica di San Lorenzo fuori le mura, la basilica di Santa Croce in Gerusalemme e la basilica di San Sebastiano fuori le mura.\nSebbene la citt\u00e0 sia il centro della chiesa cattolica non mancano esempi di luoghi di culto appartenenti ad altre confessioni religiose del cristianesimo come il Tempio valdese di piazza Cavour (valdismo), il Tempio di Roma Italia (Chiesa di Ges\u00f9 Cristo dei Santi degli Ultimi Giorni), la chiesa di San Teodoro al Palatino (ortodossa), la chiesa di Santa Caterina martire (ortodossa russa), la chiesa di San Paolo dentro le Mura (anglicana). Roma pertanto pu\u00f2 essere considerata come la citt\u00e0 con il maggior numero di chiese al mondo.\nOltre al cristianesimo la citt\u00e0 \u00e8 un punto di riferimento anche per la comunit\u00e0 islamica, dopo la realizzazione nel quartiere Parioli della pi\u00f9 grande moschea d'Europa, che occupa una superficie di e per la comunit\u00e0 ebraica, grazie al Tempio Maggiore di Roma, completato nei primi anni del Novecento nel ghetto ebraico.\nArchitetture funerarie.\nLa citt\u00e0 \u00e8 inoltre disseminata di diversi esempi di architetture funerarie tra cui figurano: le antiche catacombe sotterranee, in particolar modo quelle cristiane di Priscilla e di San Callisto, i mausolei e le tombe monumentali, che adornavano anche le vie consolari, come ad esempio il mausoleo di Augusto nel Campo Marzio o i sepolcri della via Appia, gli ipogei privati delle grandi famiglie romane, le necropoli, concentrate in particolar modo fuori citt\u00e0, e anche rari esempi di piramidi, come la piramide Cestia. A questi monumenti, in particolare dopo il Medioevo, si aggiunsero i moderni cimiteri.\nRoma conta in totale 11 cimiteri comunali: il cimitero del Verano, il cimitero Flaminio (che con i suoi 140 ettari \u00e8 il pi\u00f9 esteso), il cimitero di San Vittorino, cimitero di Ostia Antica, il cimitero Laurentino, il cimitero di Cesano, il cimitero di Santa Maria del Carmine, il cimitero di Isola Farnese, il cimitero di Castel di Guido, il cimitero di Maccarese (situato nel territorio del comune di Fiumicino), il cimitero di Santa Maria di Galeria oltre che il cimitero acattolico e il Rome War Cemetery. Ad essi si aggiunge anche il cimitero Teutonico, situato nelle adiacenze del confine con Citt\u00e0 del Vaticano.\nArchitetture civili.\nLe architetture civili di Roma consistono in diverse centinaia di edifici e altri monumenti che accompagnano la storia della citt\u00e0 da circa 28 secoli: dall\"arx Capitolina\" e le \"domus\" dell'antica Roma ai palazzi signorili dell'et\u00e0 medievale, dalle lussuose ville della Roma pontificia alle costruzioni moderne che caratterizzano l'EUR, come il Palazzo della Civilt\u00e0 Italiana e i quartieri pi\u00f9 recenti, fino alle opere dei pi\u00f9 importanti architetti contemporanei realizzate negli ultimi due decenni. Non mancano inoltre esempi di sintesi, ossia casi in cui edifici di epoche precedenti sono stati integrati o trasformati nelle epoche successive, come ad esempio accaduto al \"Tabularium\" o a Castel Sant'Angelo.\nI palazzi di maggior pregio risalenti all'epoca medievale e all'et\u00e0 moderna sono concentrati nel centro storico della citt\u00e0. Tra di essi figurano: il complesso di piazza del Campidoglio, formato da palazzo Senatorio, municipio e sede di Roma Capitale, palazzo dei Conservatori e palazzo Nuovo, entrambi adibiti a sede dei Musei Capitolini, oltre che le residenze storiche delle grandi famiglie nobiliari nonch\u00e9 di papi e cardinali come palazzo Venezia, palazzo Farnese, palazzo Colonna e palazzo Barberini. Molti di essi, dopo l'annessione di Roma al Regno d'Italia, furono adibiti a sede dei vari organi del governo nazionale. Tra di essi quelli di maggiore importanza sono: il palazzo del Quirinale, sede della Presidenza della Repubblica, palazzo Madama, sede del Senato della Repubblica, palazzo Montecitorio, sede della Camera dei deputati, palazzo Chigi, sede del Governo italiano, palazzo Koch, sede della Banca d'Italia, palazzo Spada, sede del Consiglio di Stato, il palazzo di Giustizia, noto anche come Palazzaccio e sede della Corte suprema di cassazione e il palazzo della Consulta, sede della Corte costituzionale. La citt\u00e0 ospita anche le sedi di tutti i ministeri oltre che delle varie ambasciate presso la Repubblica Italiana e gran parte di quelle presso la Santa Sede. Infine a Roma si trovano anche le sedi principali della regione Lazio e, presso palazzo Valentini, della citt\u00e0 metropolitana di Roma Capitale.\nNumerose sono anche le ville e giardini, un tempo dimore nobiliari, a partire dagli \"horti\" urbani, di propriet\u00e0 dei personaggi di spicco della Roma antica, fino alle grandi ville sorte in et\u00e0 moderna tra cui le principali sono: villa Doria Pamphilj, villa Borghese, villa Ada, villa Giulia, villa Chigi, villa Albani e villa Torlonia.\nNel corso della sua plurisecolare storia, Roma \u00e8 stata sede di centinaia di teatri (il pi\u00f9 antico in muratura era il teatro di Pompeo e si possono menzionare tra gli altri il teatro di Marcello e quello di Ostia) ed altri edifici ludici, come i circhi (il pi\u00f9 celebre dei quali \u00e8 il Circo Massimo, capace di ospitare circa spettatori) e gli anfiteatri (tra cui \u00e8 degno di nota il Colosseo, divenuto simbolo della citt\u00e0 e dell'anfiteatro stesso).\nRoma, inoltre, \u00e8 ricca di fontane e di acquedotti: tra le fontane monumentali, la maggior parte delle quali sono state fatte costruire dai papi all'inizio dell'et\u00e0 moderna, vi sono la fontana di Trevi, la fontana dell'Acqua Felice (o del Mos\u00e8), le Quattro Fontane, la fontana della Barcaccia, le tre fontane di piazza Navona (Quattro Fiumi, Moro e Nettuno), la fontana delle Tartarughe, la fontana del Tritone, la fontana dell'Acqua Paola e la fontana delle Naiadi.\nGli acquedotti furono costruiti in et\u00e0 antica: la loro lunghezza complessiva arriv\u00f2 a misurare circa 350\u00a0km; nel medioevo e in et\u00e0 moderna i papi li fecero restaurare e ne fecero costruire altri; gli ultimi risalgono al Novecento e furono realizzati per le accresciute esigenze idriche della citt\u00e0. I principali acquedotti di Roma sono: l'acquedotto Felice, l'acquedotto dell'Acqua Paola, l'Acqua Pia Antica Marcia, l'acquedotto del Peschiera-Capore e l'acquedotto Appio-Alessandrino.\nCaratterizzano il centro cittadino anche alcuni archi trionfali antichi (arco di Tito, arco di Settimio Severo, arco di Costantino) e i resti di diverse terme, uno dei principali luoghi di ritrovo durante l'antichit\u00e0 (tra cui le terme di Caracalla, le terme di Diocleziano e le terme di Tito).\nIl Tevere e l'Aniene, i fiumi che attraversano la citt\u00e0, sono scavalcati da pi\u00f9 di una trentina di ponti: nell'area urbana, 28 attraversano il Tevere (tra cui gli antichi ponte Milvio, ponte Sant'Angelo, ponte Sisto e ponte Fabricio), mentre 5 sono stati costruiti per l'attraversamento dell'Aniene, tra cui il ponte Nomentano.\nTra le architetture contemporanee si possono annoverare: l'Auditorium Parco della Musica di Renzo Piano, il MAXXI di Zaha Hadid, il Museo di arte contemporanea di Odile Decq, il Museo dell'Ara Pacis e la chiesa di Dio Padre Misericordioso di Richard Meier, il Roma Convention Center \"La Nuvola\" di Massimiliano Fuksas.\nArchitetture militari.\nLe architetture militari di Roma risalgono alle origini mitiche della citt\u00e0, quando Romolo avrebbe innalzato le mura della Roma quadrata, per segnare il confine sacro dell\"'urbs\", ribattezzato pomerio, e ricoprirono un ruolo rilevante nell'intero arco della storia dell'Urbe, determinandone lo sviluppo e la difesa.\nNel corso della sua storia furono eretti cinque distinti sistemi difensivi: dopo le mura romulee, quelle serviane (poi ricostruite in epoca repubblicana), aureliane, leonine (medievali, intorno al Vaticano e a Borgo) e gianicolensi (seicentesche, intorno a Trastevere e al Gianicolo). La principale cerchia muraria della citt\u00e0, fatta costruire dall'imperatore Aureliano, \u00e8 ancora in gran parte esistente e delimita il suo centro storico; in origine lunga circa 19\u00a0km con 18 porte, la maggior parte delle quali si apriva su una via consolare: tra le pi\u00f9 imponenti ancora oggi, le attuali porta Maggiore, porta San Sebastiano e porta San Paolo. Roma \u00e8 l'unica capitale europea ad avere conservato quasi interamente il circuito delle sue mura.\nAltra immagine caratteristica della Roma medievale e dell'agro romano, erano le torri e i castelli, spesso costruiti su rovine antiche, dimore delle potenti famiglie baronali che spadroneggiavano in citt\u00e0 tra il X e il XIV secolo. Gregorovius afferm\u00f2 che nel medioevo Roma contasse circa 900 torri, la maggior parte di esse abbattuta nella seconda met\u00e0 del Duecento per volere del senatore ghibellino Brancaleone degli Andal\u00f2; ne rimangono ancora oggi circa 50, tra cui nel centro storico: torre delle Milizie, torre Argentina, torre Caetani, torre dei Capocci, torre dei Conti, tor Sanguigna e torre della Moletta, e fuori dal centro tor de' Schiavi, torre di Centocelle, tor Pignattara e tor Tre Teste. Ad esse si aggiungono alcune torri costiere del Lazio, di cui due nella frazione litoranea di Ostia, ossia tor Boacciana e tor San Michele, ed altre, ormai distrutte, nei comuni circostanti, come torre Clementina (Fiumicino) e torre del Vajanico (Pomezia).\nTra i castelli rimangono invece Castel Sant'Angelo, costruito dai papi a controllo della citt\u00e0 sulla riva destra del Tevere, il castrum Caetani sull'Appia antica, la Rocca di Ostia a Ostia Antica, il castello della Cecchignola, il castello della Magliana, il castello di Isola Farnese, il castello di Corcolle, il casal de' Pazzi, il castello di Lunghezza, il castello di Porcareccia, il castello di Torrenova.\nDopo l'unit\u00e0 d'Italia, la citt\u00e0 venne protetta con un campo trincerato composto da quindici forti e quattro batterie che formavano un anello di circa 40\u00a0km intorno all'abitato.\nVie e piazze.\nLe principali piazze di Roma, nate durante il Rinascimento o il periodo barocco, tendono a testimoniare la capacit\u00e0 creativa di un ideale di vita armonioso tra esaltazione umanistica e concezione soprannaturale. Tra le pi\u00f9 celebri piazze romane, vi sono piazza di Spagna, piazza Navona, Piazza del Popolo, piazza della Repubblica, piazza Venezia, piazza Colonna, piazza Farnese, largo di Torre Argentina, Campo de' Fiori e piazza San Pietro.\nTra le principali vie del centro cittadino, via del Corso, via del Babuino e via di Ripetta, che formano il \"Tridente\"; via dei Fori Imperiali, gi\u00e0 \"via dell'Impero\"; via Vittorio Veneto, resa celebre negli anni sessanta; via dei Condotti, la principale via dello \"shopping\"; via Margutta, la via degli artisti; via Nazionale, realizzata dopo l'unit\u00e0; via della Conciliazione, che collega lo Stato italiano con la Citt\u00e0 del Vaticano.\nRoma \u00e8 la citt\u00e0 che conserva il maggior numero di obelischi: molti risalgono all'et\u00e0 imperiale, quando gli obelischi venivano trasportati direttamente dall'Egitto; altri furono realizzati dai romani, che usarono lo stesso granito degli egizi.\nLa maggior parte di essi \u00e8 stata fatta restaurare da papa Sisto V.\nFin dall'antichit\u00e0, strade, piazze ed edifici di Roma sono ornati da statue di vario genere (equestri, statue in piedi, statue sedute, busti). Anticamente ad esse era attribuito quasi un potere mistico, in grado di proteggere il popolo romano e rappresentare il consesso degli dei. Particolari e caratteristiche sono le sei statue parlanti (tra cui Pasquino e la statua del Babuino), attraverso le quali il popolo, in modo satirico e pungente, esprimeva il proprio malumore nei confronti di chi deteneva il potere in citt\u00e0.\nA Roma, nel corso dei secoli, sono state erette numerose colonne, a scopo commemorativo; tra le 14 ancora esistenti vi sono la colonna di Marco Aurelio e la colonna Traiana. Tra i principali colonnati della citt\u00e0, il pi\u00f9 noto \u00e8 probabilmente quello realizzato da Bernini nel Seicento.\nSiti archeologici.\nPer la sua vastit\u00e0 di siti e reperti archeologici, Roma \u00e8 un vero \"museo a cielo aperto\".\nLa culla della storia di Roma \u00e8 il Palatino, sotto il quale si trovano il Foro Romano, i Fori Imperiali e i Mercati di Traiano, i centri della vita politica, economica, religiosa e sociale del mondo antico.\nA non molta distanza si trova il Colosseo, il monumento simbolo dell'antica Roma; sul vicino colle Oppio si trovano i resti della Domus Aurea, la \"casa d'oro\" di Nerone.\nProcedendo da piazza Venezia verso il Tevere si trovano la Crypta Balbi (parte dell'antico teatro di Balbo), il Foro Boario, il teatro di Marcello con i templi dell'area di Sant'Omobono e del Foro Olitorio e l'area sacra di largo di Torre Argentina (dove fu ucciso Cesare).\nAltri siti archeologici presenti in citt\u00e0 sono la basilica sotterranea di Porta Maggiore, le terme di Caracalla, le terme di Diocleziano, le terme di Tito, il mitreo di San Clemente, l'Auditorium di Mecenate, lo stadio di Domiziano, i resti del Ludus Magnus, gli Auditoria di Adriano e le case romane del Celio, sottostanti la Basilica dei Santi Giovanni e Paolo.\nFuori dal centro abitato, si trovano gli scavi di Ostia; il mausoleo di Cecilia Metella, l'adiacente Villa di Massenzio, il \"Castrum Caetani\", il sepolcro degli Scipioni e la villa dei Quintili sull'Appia Antica; la villa di Livia a Prima Porta; l'area archeologica di Veio, con il santuario etrusco dell'Apollo e il parco delle Tombe della via Latina.\nAree naturali.\nL'insieme delle aree verdi libere copre una superficie complessiva di , il 67% dei di Roma Capitale che ne fa la citt\u00e0 europea pi\u00f9 verde in termini assoluti. Tra questi si segnalano le aree naturali protette, il cui habitat \u00e8 particolarmente ricco di specie vegetali e animali, comprendenti 19 parchi terrestri e uno marino, le secche di Tor Paterno.\nLe aree protette sono una realt\u00e0 recente, cominciata con l'istituzione del Parco regionale urbano del Pineto nel 1987 e di quello del Parco regionale Appia antica l'anno successivo; nel 1997 nacque l'ente regionale RomaNatura, che ampli\u00f2 notevolmente il numero di zone protette, aggiungendone ben 14.\nTra i parchi regionali e le riserve naturali ricadenti all'interno del territorio comunale di Roma da ricordare, oltre al parco dell'Appia Antica, la riserva naturale della Marcigliana, la riserva naturale di Decima-Malafede, la Riserva naturale statale Litorale Romano, la riserva naturale Valle dell'Aniene, la riserva naturale dell'Insugherata e la riserva naturale di Monte Mario, ai quali si aggiungono i parchi all'interno delle ville di Roma e i vari parchi urbani (es. Parco degli Acquedotti). Specifiche aree verdi sono destinate all'orto botanico ed al roseto comunale mentre, nelle zone pi\u00f9 periferiche, sono pure presenti aree agricole.\nLa vasta area rurale, in parte pianeggiante ed in parte collinare, che si estende attorno alla citt\u00e0 di Roma viene definita agro romano, che si differenzia dalla campagna romana in quanto contenuto nel territorio comunale.\nLungo il Tevere \u00e8 presente l'oasi urbana gestita dal WWF e presso la foce del fiume \u00e8 presente il Centro Habitat Mediterraneo, altra oasi urbana gestita dalla LIPU.\nFauna urbana.\nNella citt\u00e0 eterna vivono migliaia di specie di animali, vertebrati ed invertebrati. Tipici della zona del Colosseo, per esempio, sono i gatti, dichiarati dal 2001 \"patrimonio bioculturale di Roma\" (unico esempio in Italia di un provvedimento del genere). I gatti romani sono circa . Approssimativamente vivono nelle case e i restanti sono randagi, raggruppati in almeno 400 colonie feline definite habitat libero (previsto dalla legge numero 281 del 1991 e dalla legge regionale numero 34 del 1997), e moltissimi romani, principalmente le donne, definite talvolta gattare, se ne prendono cura.\nTra gli uccelli, in ambito urbano, si distinguono gli storni comuni, stimati in addirittura 5 milioni di esemplari, oltre che i gabbiani reali mediterranei e altri tipici componenti della fauna urbana come i piccioni, le cornacchie grigie e le tortore dal collare. A queste specie autoctone, in particolare negli ultimi decenni, si sono affiancate anche altre specie aliene tra cui il parrocchetto monaco. In relazione agli storni Roma \u00e8 la citt\u00e0 italiana con il maggior numero di questi volatili, che hanno colonizzato l'ambiente urbano a partire dal primo dopoguerra, in seguito alla distruzione di molte zone umide periferiche, trovando pochi predatori e facile riparo. Le prime aree occupate da questi uccelli sono state le zone verdi di palazzo Venezia, di villa Torlonia e piazza Cavour, seguite nel 1970 da villa Ada, villa Doria Pamphilj, via Venti Settembre, viale di Trastevere e via Appia Nuova. In seguito hanno colonizzato i platani della riva destra del Tevere, tra ponte Matteotti e ponte Sant'Angelo, per arrivare infine ad entrambe le rive. Nelle stagioni di migrazione causano, con le loro deiezioni, notevoli problematiche. Cionondimeno vengono diffusi molteplici video delle spettacolari danze effettuate nel cielo sotto gli occhi di abitanti e turisti.\nIn relazione anche alle problematiche legate alla gestione dei rifiuti, in citt\u00e0 si sono diffusi anche diversi mammiferi tra cui il topolino comune e il ratto norvegese, le nutrie, spesso confuse con le due specie precedenti e introdotte dall'uomo nel corso dei due secoli precedenti, e diverse specie di cinghiali.\nSociet\u00e0.\nEvoluzione demografica.\nCon i suoi oltre abitanti, Roma \u00e8 il comune pi\u00f9 popoloso d'Italia. Nel contesto dell'Unione europea, il comune di Roma si colloca al terzo posto in termini di popolazione, dopo Berlino e Madrid. Annoverando anche pendolari, militari, studenti, residenti vaticani, politici e diplomatici, il totale degli abitanti di Roma in un normale giorno lavorativo raggiunge la cifra di circa persone.\nEtnie e minoranze straniere.\nRoma \u00e8 il comune italiano con il maggior numero di residenti stranieri: al 31 dicembre 2020 sono in totale , pari al 12,9% della popolazione, numero cresciuto poco dal 2010 in poi, con l\u2019inizio della crisi economica, mentre l\u2019incremento era stato consistente negli anni precedenti, dai 169\u00a0000 nel 2000 (6% della popolazione) ai 346\u00a0000 nel 2010 (12%), con un aumento del 126% tra 2000 e 2018. Le comunit\u00e0 pi\u00f9 numerose sono quelle provenienti da:\nLingue e dialetti.\nIl latino fu la prima lingua di Roma; sub\u00ec la stessa evoluzione e trasformazione della citt\u00e0: dapprima parlato solamente nell'Urbe e nel Latium vetus (con poche varianti dialettali, ad esempio a Falerii e Preneste), sub\u00ec l'influsso dell'etrusco e soprattutto del greco. Successivamente la lingua latina segu\u00ec l'espansione di Roma nella penisola italica e in tutto l'impero, fino a subire, insieme all'istituzione politica, una fase di declino. In epoca medievale si conferm\u00f2 come lingua ufficiale della Chiesa di Roma e come \"la lingua colta e internazionale dell'Europa occidentale\".\nL'idioma utilizzato comunemente dalla popolazione, oltre all'ufficiale lingua italiana, \u00e8 il dialetto romanesco, che, come la maggior parte dei dialetti italiani, non ha alcuna ufficialit\u00e0. Formatosi in et\u00e0 medievale, originariamente era affine ai dialetti meridionali, per poi subire l'influenza culturale del fiorentino durante il Rinascimento, che lo rese pi\u00f9 simile alla parlata toscana.\nIl romanesco, come tutte le lingue, si \u00e8 poi evoluto negli anni (Giuseppe Gioachino Belli, nella prima met\u00e0 dell'Ottocento, usa forme linguistiche che non vengono utilizzate da Trilussa all'inizio del Novecento), e dall'inizio del XX secolo si \u00e8 diffuso anche in altre zone del Lazio, in conseguenza della crescita demografica.\nTra le maggiori creazioni letterarie in dialetto romanesco sono da ricordare, oltre i poeti gi\u00e0 citati Gioachino Belli e Trilussa, Cesare Pascarella, Giuseppe Berneri, Filippo Chiappini, Crescenzo Del Monte. Numerosi attori hanno contribuito e contribuiscono all'espressione teatrale e cinematografica del romanesco nel Novecento: tra questi, Aldo Fabrizi, Elena Fabrizi, Alberto Sordi, Nino Manfredi, Gina Lollobrigida, Anna Magnani, Gigi Proietti, Gabriella Ferri, Enrico Montesano e Carlo Verdone.\nReligione.\nStoria.\nNonostante le origini indoeuropee, la religione romana, legata alla storia e alle tradizioni della citt\u00e0 sin dalle sue origini, presenta caratteristiche proprie, dovute alla mentalit\u00e0 storica, giuridica e politica tipica della societ\u00e0 romana.\nLe divinit\u00e0, a differenza di quelle greche, non avevano un'esistenza autonoma; la \"religio\" non dava adito a racconti mitici o riflessioni teologiche, ma era \"instrumentum regni\": gi\u00e0 dalla fase arcaica della storia romana, infatti, le istituzioni religiose non erano distinte da quelle .\nAccanto alle divinit\u00e0 maggiori (Giove, Giunone, Minerva, Vesta, Giano, Marte), antropomorfizzate, vi erano alcuni spiriti protettori, come i Lari e i Penati. La religione romana era caratterizzata anche da un ciclo principale di feste annuali, legato esclusivamente alla citt\u00e0 di Roma; tuttavia, con l'espansione dell'impero, si diffusero in Roma numerose nuove religioni e culti misterici, provenienti soprattutto dall'Oriente.\nNel I secolo, come avvenne nei centri pi\u00f9 importanti dell'impero, si diffuse rapidamente anche il cristianesimo: inizialmente ritenuti una setta giudaica, i cristiani, appartenenti a tutti i ceti della societ\u00e0, avevano una propria organizzazione (la \"chiesa\", assemblea di Dio), con a capo un vescovo (successivamente chiamato \"Papa\"), primo dei quali \u00e8 considerato l'apostolo Pietro; egli mor\u00ec a Roma come Paolo di Tarso, l'apostolo dei Gentili giunto nell'Urbe per la predicazione intorno al 60: entrambi sono i santi patroni di Roma.\nIn seguito alla svolta costantiniana del 313 e all'editto di Tessalonica del 380, il cristianesimo si afferm\u00f2 come religione di Stato e la Chiesa di Roma, che detiene il primato della sede di Pietro, accrebbe il proprio potere spirituale e liturgico e instaur\u00f2 un rapporto con le istituzioni politiche che caratterizz\u00f2 i secoli successivi.\nCattolicesimo.\nRoma, da secoli meta di pellegrinaggio di milioni di fedeli, \u00e8 il centro principale del cattolicesimo ospitando al proprio interno lo Stato della Citt\u00e0 del Vaticano, governato dal vescovo di Roma, che per uso della Chiesa stessa \u00e8 sempre il papa regnante. Per tale motivo \u00e8 stata a volte definita capitale di due Stati. La religione cattolica di rito romano \u00e8 anche quella attualmente pi\u00f9 diffusa tra la popolazione, risultando battezzato con tale confessione circa l'82,0% della popolazione.\nIl territorio comunale di Roma Capitale risulta principalmente appartenere alla diocesi di Roma, anche se una parte consistente della zona nordoccidentale ricade nella diocesi di Porto-Santa Rufina (con la sede vescovile in localit\u00e0 La Storta), la zona di Ostia Antica (sede vescovile) e parte di Casal Palocco nella diocesi di Ostia, una parte di Torre Gaia e Borghesiana nella diocesi di Frascati e la zona di San Vittorino nella diocesi di Tivoli.\nOgni 25 anni, o in anni diversi in occasione di particolari ricorrenze, a Roma si celebra il Giubileo universale della Chiesa cattolica, indetto e inaugurato solennemente dal Papa regnante con il rito dell'apertura della porta santa. Al pellegrino che le varca, all'interno delle quattro basiliche maggiori, \u00e8 offerta la possibilit\u00e0 di salvezza e remissione dei peccati.\nAltre religioni.\nOltre al cattolicesimo, a Roma sono diffusi l'islam ed altri culti cristiani; in citt\u00e0, inoltre, dalla tarda et\u00e0 repubblicana \u00e8 presente una folta comunit\u00e0 ebraica. In particolare \u00e8 presente la Chiesa Evangelica Valdese con il tempio valdese di piazza Cavour, l'ortodossia con la chiesa di Santa Caterina martire e il mormonismo con il tempio di Roma Italia. L'Islam ha, come principale sede cittadina, la moschea di Roma (la pi\u00f9 grande moschea dell'Occidente) in zona Acqua Acetosa. L'ebraismo ha una delle pi\u00f9 grandi sinagoghe d'Europa, il tempio Maggiore di Roma, nella zona del ghetto.\nTradizioni e folclore.\nUno dei principali festeggiamenti della tradizione popolare romanesca fu, dal XV al XIX secolo, il Carnevale romano, ripristinato dal comune di Roma, seppur in forma del tutto diversa, nel 2010. Le sue origini si fanno risalire ai \"Saturnalia\" dell'antica Roma, caratterizzati da divertimenti pubblici, balli e mascherate. I giochi carnascialeschi si svolsero dal X secolo sul monte Testaccio; qualche secolo dopo, papa Paolo III decise che il carnevale si svolgesse in via Lata, attuale via del Corso. Tra le maschere tipiche del carnevale romano vi sono Rugantino, Meo Patacca e il Generale Mannaggia La Rocca.\nRoma \u00e8 una citt\u00e0 ricca di tradizioni, miti, leggende, costumi e folclore, gi\u00e0 a partire dall'antichit\u00e0 e per tutto il Medioevo, et\u00e0 in cui fiorirono molteplici racconti popolari, in cui la sfera religiosa si univa al mondo magico, il sacro si combinava col profano.\nPer le sue peculiari caratteristiche, una delle zone di Roma in cui \u00e8 ancora possibile rintracciare frammenti e stimoli della cultura popolare \u00e8 il pittoresco rione di Trastevere, con i suoi stretti vicoli, le trattorie, le chiese medievali e il colle Gianicolo; \u00e8 proprio a Trastevere che sorge il museo del folklore e dei poeti romaneschi, che ospita documenti della vita quotidiana e delle tradizioni romane, tra cui gli acquerelli di Ettore Roesler Franz sulla \"Roma sparita\".\nNel quartiere Europa, si trova il museo nazionale delle arti e tradizioni popolari, che raccoglie materiale tradizionale e folkloristico-popolare proveniente da tutta Italia.\nDa ricordare inoltre:\nIstituzioni, enti e associazioni.\nLa citt\u00e0 \u00e8 il centro di molte istituzioni finanziarie (banche ed assicurazioni), di centri di produzione televisiva, di aziende operanti nella moda e nella pubblicit\u00e0 e soprattutto dell'industria cinematografica, grazie alle numerose case di produzione e agli studi di Cinecitt\u00e0.\nRoma \u00e8 anche sede di alcune agenzie internazionali delle Nazioni Unite, come:\nIn citt\u00e0 ha sede il collegio di difesa della NATO. La capitale italiana, oltre ai trattati che nel 1957 hanno istituito la CEE e l'Euratom, ha ospitato anche la firma ufficiale del trattato per la Costituzione europea (29 ottobre 2004) e la stipulazione dello statuto della Corte penale internazionale.\nEssendo capoluogo della provincia di Roma, della regione Lazio e capitale della Repubblica italiana, Roma ospita, oltre alle sedi comunali, le varie sedi del governo provinciale, regionale e nazionale, nonch\u00e9:\nOspedali.\nLa citt\u00e0 \u00e8 servita da numerosi ospedali e centri di cura pubblici e privati, nelle varie ASL in cui \u00e8 suddivisa la citt\u00e0. Tra i principali ospedali romani, vi sono i quattro policlinici universitari Umberto I (l'ospedale pubblico pi\u00f9 grande in Italia), Tor Vergata, Agostino Gemelli (dell'universit\u00e0 Cattolica) e Campus Bio-Medico, i grandi complessi del San Camillo-Forlanini e del San Giovanni Addolorata, l'ospedale pediatrico Bambino Ges\u00f9 (appartenente al Vaticano) e il policlinico militare del Celio. Inoltre l'Istituto Superiore di Sanit\u00e0 opera al servizio del ministero della Salute.\nQualit\u00e0 della vita.\nSecondo un'indagine realizzata dall'ufficio di statistica del comune di Roma nel 2007, la qualit\u00e0 della vita dei cittadini romani nel complesso \u00e8 buona; ciononostante, la capitale mostra vari punti di debolezza.\nTra questi, emergono i problemi di traffico, di inquinamento ambientale e acustico, causati dal crescente utilizzo dei mezzi privati; il decoro urbano soffre per la presenza massiccia di affissioni e cartellonistica pubblicitaria abusiva oltre per la presenza di graffiti vandalici. Un altro problema riguarda i servizi municipali, talvolta difficilmente raggiungibili, soprattutto dagli anziani.Roma ha anche un record negativo riguardo alle ore perse nel traffico: \u00e8 la seconda citt\u00e0 del pianeta, dopo Bogot\u00e0 (Colombia) con una media di 254 ore ogni anno, perse nel traffico cittadino.\nTra gli aspetti positivi, emergono la soddisfazione dei cittadini di vivere a Roma, godendo quotidianamente del patrimonio storico e archeologico cittadino, delle sue bellezze monumentali, artistiche e culturali, del clima mite, della vicinanza con il mare e con il centro della cristianit\u00e0, delle varie opportunit\u00e0 di studio e formazione, dei diversi impianti sportivi e dei grandi spazi verdi.\nSecondo un'indagine sulla qualit\u00e0 della vita realizzata nel 2015 dalla societ\u00e0 di consulenza Mercer, nonostante gli aspetti positivi Roma occupa il 52\u00ba posto, penalizzata dal suo sistema di trasporti e da un contesto commerciale non ottimale, restando distante dal 41\u00ba posto di Milano.\nA causa della criminalit\u00e0 organizzata crescente, nella citt\u00e0 c'\u00e8 uno dei tassi di reati pi\u00f9 alti d'Italia (nel 2010, secondo l'Associazione Nazionale Funzionari di Polizia, Roma si \u00e8 piazzata al secondo posto dietro Milano per numero di reati ogni centomila abitanti, con particolare criticit\u00e0 per furti d'appartamento, furti d'auto, scippi e rapine, mentre nel 2011 era schizzata in testa per numero di omicidi).\nSecondo l'indagine \"Insicurezza e degrado nelle periferie urbane\" realizzata nel 2009 dal dipartimento innovazione e societ\u00e0 della \"Sapienza\" per conto dell'Osservatorio regionale per la sicurezza e la legalit\u00e0, un romano su due considera pericolose le periferie, preoccupati soprattutto dalla criminalit\u00e0 e gli incidenti stradali. La maggioranza dei romani intervistati, inoltre, nota che in citt\u00e0 ci sono zone insicure, \"dove sarebbe meglio non andare\".\nCultura.\nIstruzione.\nArchivi e biblioteche.\nNella sua veste di capitale d'Italia, la citt\u00e0 possiede due Archivi di Stato: l'Archivio Centrale dello Stato, che conserva (con alcune eccezioni) la documentazione prodotta dagli organi e dagli uffici dello Stato italiano sin dalla sua unit\u00e0 e l'Archivio di Stato di Roma, che fino al 1953 ha svolto anche le funzioni del primo.\nInoltre in Vaticano ha sede l'Archivio segreto vaticano.\nLa citt\u00e0 dispone di numerose biblioteche, di vari tipi e dimensioni.\nTra le pi\u00f9 rilevanti si possono ricordare: la Biblioteca Angelica; la Biblioteca Apostolica Vaticana, in Vaticano; la Biblioteca Casanatense; la Biblioteca dell'Istituto dell'Enciclopedia Italiana, la Biblioteca Hertziana; la Biblioteca Nazionale Centrale Vittorio Emanuele II, la biblioteca pi\u00f9 grande d'Italia; la Biblioteca Universitaria Alessandrina; la Biblioteca Vallicelliana. Con il nome di Biblioteche di Roma viene invece indicata la rete delle 37 biblioteche di pubblica lettura di Roma Capitale.\nNumerose sono le biblioteche romane che partecipano al Servizio bibliotecario nazionale (SBN). Grazie all'OPAC SBN \u00e8 possibile effettuare via web ricerche nei cataloghi correnti di oltre 100 istituzioni bibliotecarie della citt\u00e0, aggregate nei diversi poli regionali.\nRicerca.\nA Roma sono presenti sedi di enti dediti alla ricerca scientifica, tecnologica, medica o umanistica: tra gli altri, l'ISTAT, un ente di ricerca pubblico dedito ai censimenti sulla popolazione, sull'industria, sui servizi, sull'agricoltura e a varie indagini in campo economico; l'IsIAO, un ente pubblico che opera attivamente nel campo della promozione culturale fra l'Italia e i paesi dell'Africa e dell'Asia; l'IPOCAN, un'istituzione dedicata allo studio e alla ricerca delle problematiche connesse al Vicino Oriente islamico in et\u00e0 moderna e contemporanea; il Consiglio Nazionale delle Ricerche, ente pubblico nazionale con il compito di svolgere, promuovere, diffondere, trasferire e valorizzare attivit\u00e0 di ricerca nei principali settori di sviluppo delle conoscenze e delle loro applicazioni per lo sviluppo scientifico, tecnologico, economico e sociale dell'Italia, con diverse sedi sparse sul territorio comunale e una forte concentrazione di Istituti in un'Area di Ricerca; l'Accademia Nazionale dei Lincei, una delle pi\u00f9 antiche in Italia, fondata nel 1603; l'Accademia Nazionale delle Scienze detta dei XL; la Pontificia accademia delle scienze.\nScuole.\nRoma \u00e8 la citt\u00e0 italiana con il maggior numero (2.228) di scuole dell'infanzia, primarie e secondarie di I e II grado, pubbliche e private. La scuola a Roma ha origini remote: Plutarco afferm\u00f2 che la prima scuola pubblica romana fu aperta verso la met\u00e0 del III secolo a.C., anche se verosimilmente si tratta di un'istituzione molto pi\u00f9 antica; durante tutto l'evo antico, Roma fu uno dei principali centri di istruzione del mondo occidentale. Nel Medioevo, l'istruzione scolastica fu completamente affidata alla Chiesa; dall'epoca rinascimentale fino alla presa di Roma, fu in vigore l'ordinamento scolastico pontificio.\nTra i principali istituti scolastici romani si ricordano il Liceo ginnasio statale Virgilio, il liceo Torquato Tasso, il liceo ginnasio statale Giulio Cesare, il liceo artistico Ripetta, il Liceo classico Ennio Quirino Visconti, il Liceo classico statale Dante Alighieri, il Liceo scientifico statale Camillo Cavour, il liceo ginnasio statale Terenzio Mamiani, il liceo ginnasio statale Pilo Albertelli, il liceo scientifico statale Augusto Righi, il liceo scientifico statale Plinio Seniore, il Collegio San Giuseppe - Istituto De Merode, il Convitto Nazionale Vittorio Emanuele II, l'Istituto Massimiliano Massimo.\nUniversit\u00e0.\nRoma citt\u00e0 ha il maggior numero di laureati in Italia e anche la percentuale pi\u00f9 alta rispetto al numero degli abitanti . Inoltre ha il maggior numero di atenei e di iscritti universitari in Italia; sul suo territorio sono presenti 22 atenei statali e privati e 24 atenei pontifici, per un totale di 46 atenei.\nLa pi\u00f9 importante \u00e8 la \"Sapienza\", che nel 2013 \u00e8 stata anche l'unica universit\u00e0 italiana a comparire tra le prime cento del mondo secondo la classifica internazionale elaborata dal \"Center for World University Rankings\", collocandosi al 63\u00ba posto.\nMusei.\nA Roma l'offerta museale \u00e8 molto vasta per quantit\u00e0 e qualit\u00e0: i musei contengono cultura, arte e scultura, tesori accumulati in citt\u00e0 nel corso dei secoli.\nDai musei Vaticani (circa sei milioni di visitatori nel 2015), ai musei Capitolini (il pi\u00f9 antico museo pubblico al mondo), dalla galleria Borghese al Museo Nazionale di Castel Sant'Angelo, e ancora: Galleria Colonna, Galleria Doria Pamphilj e Galleria nazionale d'arte antica, il Museo Nazionale Romano, il Museo Nazionale Etrusco di Villa Giulia, il Palazzo delle Esposizioni, il Museo di Roma, il Museo di Roma in Trastevere, il Museo storico della Liberazione, il Museo centrale del Risorgimento, il Museo dei Fori Imperiali (che assieme ad altri fa parte del sistema dei Musei in Comune), il Museo Barracco, il Museo nazionale d'arte orientale Giuseppe Tucci, il Museo napoleonico di Roma, il Museo nazionale preistorico etnografico Luigi Pigorini, la Galleria nazionale d'arte moderna e contemporanea nonch\u00e9 i moderni MACRO e MAXXI e i musei scientifici (Museo civico di zoologia di Roma, Planetario e Museo Astronomico).\nMedia.\nStampa.\nA Roma hanno sede alcuni tra i pi\u00f9 diffusi quotidiani nazionali:\nIn passato fu anche sede de \"L'Unit\u00e0\", \"Liberazione\", \"Il Popolo\", e \"Il Riformista\".\nTra i gruppi editoriali e le case editrici romane, vi sono il Gruppo Editoriale L'Espresso, il Gruppo Editoriale Italiano, l'Istituto dell'Enciclopedia Italiana, la Carocci, la Citt\u00e0 Nuova Editrice, Caltagirone Editore, la Lateran University Press, la Newton Compton Editori, la Gremese, la Fanucci, la Nutrimenti la Editori Riuniti e CIC Edizioni Internazionali.\nRadio.\nTra le , hanno sede a Roma Radio Capital, M2o, Radio Dimensione Suono Roma, Radio Radicale e Rai Radio con 10 reti radiofoniche. Vi si trovano, inoltre, la sede operativa di Radio 24, alcuni studi di Radio Kiss Kiss, una redazione di Radio Maria e una sede di RTL 102.5.\nIl 6 ottobre 1924 Ines Viviani Donarelli lesse l'annuncio iniziale della prima trasmissione radiofonica italiana della URI dallo studio romano di palazzo Corrodi (quartiere Parioli). Nel 1927 la URI divenne EIAR, con sede legale a Roma; a Torino vi era la direzione generale. Quest'ultima venne spostata a Roma nel 1952, otto anni dopo che l'EIAR assunse la denominazione di Radio Audizioni Italiane.\nTelevisione.\nNel 1952 la direzione generale della Radio Audizioni Italiane si trasfer\u00ec da Torino (citt\u00e0 in cui nel 1924 nacque la URI) a Roma: qui la societ\u00e0, il 10 aprile 1954, divenne operatore televisivo e assunse la denominazione RAI - Radiotelevisione Italiana. La sede legale, la presidenza e la direzione generale si trovano in viale Giuseppe Mazzini 14, nel quartiere Della Vittoria. Il principale centro di produzione si trova a Saxa Rubra; altri sono siti in via Teulada (Della Vittoria), via Ettore Romagnoli (Monte Sacro Alto) e al teatro delle Vittorie in via Col di Lana (Della Vittoria); l'auditorium Rai si trova al Foro Italico. A Roma vengono prodotte Rai 1, Rai 2, Rai 3, Rai News 24, Rai Italia e Rai Radio 1, Rai Radio 2, Rai Radio 3, Rai IsoRadio, Rai Gr Parlamento, Rai Radio Tutta Italiana.\nA Roma si trovano anche due centri di produzione Mediaset (il Centro Safa Palatino e il Centro Titanus Elios), una sede di Sky Italia (sulla Salaria) e la sede de LA7 e LA7d (via Pineta Sacchetti); hanno sede, inoltre, varie aziende televisive (come LT Multimedia, Fox Italia, Telecom Italia Media, NBC Universal Global Networks Italia e sedi di rappresentanza di TV estere), TV2000 (la TV della Conferenza Episcopale Italiana, sulla via Aurelia) e Telepace (via del Mascherino) che ambedue collaborano con il Centro Televisivo Vaticano, nonch\u00e9 le varie reti televisive locali del Lazio.\nNumerosi sono i programmi andati in onda da Roma e le fiction televisive girate nella citt\u00e0 capitolina: da \"Canzonissima\" a \"Rischiatutto\", da \"Non \u00e8 la Rai\" al \"Maurizio Costanzo Show\", da \"Ballando con le stelle\" a \"Carr\u00e0mba! Che sorpresa\", da \"Domenica in\" a \"Chi l'ha visto?\", da \"Un medico in famiglia\" a \"I Cesaroni\".\nArte.\nRoma \u00e8 oggi considerata una fra le pi\u00f9 importanti citt\u00e0 d'arte del mondo; nel suo territorio vi sono opere testimonianza di tutte le civilt\u00e0 che l'hanno abitata nelle varie epoche, dalle opere romane a quelle medievali, rinascimentali, barocche, romantiche e contemporanee: per questo essa risulta essere la citt\u00e0 che possiede pi\u00f9 monumenti al mondo.\nL'arte romana fu fortemente influenzata da due correnti culturali differenti: la cultura italica (in particolar modo etrusca) e la cultura greca ellenistica; i Romani, tuttavia, non davano molta importanza al mondo dell'arte, considerata causa di corruzione del \"mos maiorum\".\nA Roma, fin dai primi secoli, si afferm\u00f2 la ritrattistica, legata al culto degli antenati. La conquista dei popoli stranieri fece confluire nella citt\u00e0 capitolina immense ricchezze derivanti dalla spoliazione dei templi e delle citt\u00e0 nemiche: la definitiva conquista dei territori ellenici, inoltre, la mise a diretto contatto con i tesori dell'arte greca.\nL'architettura romana basava i propri schemi costruttivi sul principio dell'arco e della volta; la cupola fu la vera e propria invenzione romana, insieme con la fitta rete stradale che collegava Roma con le altre citt\u00e0 dell'impero. La pittura romana, probabilmente simile a quella ellenistica, viene convenzionalmente suddivisa in quattro stili, detti \"pompeiani\"; a Roma si sono conservati alcuni esempi in varie dimore patrizie, ad esempio nella villa di Livia e presso la \"Casa della Farnesina\".\nL'arte romana pu\u00f2 essere divisa in due filoni: \"arte aulica\" (o patrizia) e \"arte plebea\", da cui deriv\u00f2 l'arte paleocristiana e gran parte dell'arte medievale. Proprio il cristianesimo modific\u00f2 l'aspetto della citt\u00e0, che si arricch\u00ec di catacombe, di basiliche (costruite sull'esempio di quelle civili), di chiese con decorazioni musive.\nDopo secoli di decadenza, dovuta alle invasioni barbariche, a Roma l'arte conobbe una nuova fase in seguito alla discesa dei Franchi in Italia e, soprattutto, all'incoronazione di Carlo Magno, che volle ricostituire un impero paragonabile a quello romano, per estensione e potenza, ma anche per arte e cultura.\nDopo il Basso Medioevo, caratterizzato dal dominio di nobili famiglie che arricchirono il volto della citt\u00e0 con centinaia di torri, simbolo del loro potere, e la definitiva affermazione del papato dopo lo scisma d'Occidente, Roma cambi\u00f2 la propria immagine, divenendo il pi\u00f9 importante luogo di produzione artistica dell'intero continente; in questo periodo, in citt\u00e0 lavorarono, al servizio dei Papi, i maggiori architetti e pittori del tempo: Masaccio e Masolino, Leon Battista Alberti, il Beato Angelico, Piero della Francesca, Pinturicchio, Botticelli, Bramante, Raffaello e Michelangelo.\nDopo il quinquennio di papa Sisto V, che mut\u00f2 l'impianto urbanistico della citt\u00e0, nel XVII secolo a Roma nacque l'arte barocca, che ebbe in Carlo Maderno, Pietro da Cortona, Gian Lorenzo Bernini e Francesco Borromini i suoi massimi esponenti.\nNel Settecento, Roma perse il ruolo politico di principale capitale europea, e, nonostante la realizzazione di alcune grandi opere d'arte (tra cui quelle di Antonio Canova), la produzione artistica sub\u00ec un lento declino, dovuto anche alle vicende politiche della citt\u00e0.\nLa svolta decisiva avvenne con la breccia di porta Pia, che consegn\u00f2 Roma al Regno d'Italia: la citt\u00e0 dovette adeguarsi nuovamente al ruolo di capitale e conobbe una rapida espansione, urbanistica e demografica. Dopo la Roma umbertina di fine Ottocento e la Roma giolittiana di inizio XX secolo, si afferm\u00f2 il fascismo, che rinnov\u00f2 il volto della citt\u00e0. La seconda met\u00e0 del secolo \u00e8 stata caratterizzata dalla creazione di nuovi quartieri, come l'EUR, in cui dominano l'arte e l'architettura moderna e contemporanea.\nTeatro.\nLe prime forme teatrali presenti a Roma furono le espressioni popolari preletterarie: il fescennino, penetrato a Roma nel IV secolo a.C.; la \"satura\", rappresentata durante i \"ludi scaenici\" istituiti nel 364 a.C.; l'atellana, una farsa di tipo comico; il mimo, uno spettacolo di origine greca.\n\u00c8 proprio con la rappresentazione di un'opera teatrale che, tradizionalmente, ha inizio la storia della letteratura latina: nel 240 a.C., infatti, gli edili affidarono a Livio Andronico la composizione di una \"fabula\", in occasione dell'anniversario della vittoria di Roma su Cartagine (prima guerra punica).\nFortemente influenzato da quello greco, il teatro latino annovera tra i principali autori Gneo Nevio, Marco Pacuvio, Quinto Ennio, Lucio Accio, Tito Maccio Plauto, Publio Terenzio Afro e Lucio Anneo Seneca; dal I secolo d.C. in poi, per il teatro latino inizi\u00f2 una lunga fase di decadenza.\nDopo una fase buia durante tutto il Medioevo (caratterizzato dal cosiddetto \"teatro religioso\"), il teatro svolse un ruolo di primo piano dagli inizi dell'et\u00e0 moderna, nonostante la rigida censura dei pontefici: gli spazi pubblici dedicati alle rappresentazioni teatrali, tuttavia, iniziarono a comparire solo nel Seicento (secolo influenzato dalla presenza in Roma della mecenatica Cristina di Svezia), anche se il primo fu eretto sul Campidoglio per volere di papa Leone X nel 1513.\nIl secolo d'oro per il teatro romano moderno fu il Settecento, quando furono costruiti i grandi teatri (l'Alibert, l'Argentina) e si diffuse il melodramma del romano Pietro Metastasio. Il teatro, dopo un declino nella prima met\u00e0 dell'Ottocento, si rivitalizz\u00f2 dopo l'unit\u00e0 nazionale (soprattutto il teatro dialettale e la prosa); negli anni 1880 fu costruito il \"Costanzi\" (il teatro dell'Opera).\nNel Novecento furono realizzati numerosi teatri, nonostante la crisi del mondo teatrale dovuta alla nascita del cinema e della televisione; negli ultimi decenni \u00e8 stato attuato un decentramento teatrale a favore delle zone periferiche della citt\u00e0 capitolina.\nOggi Roma vanta una grande variet\u00e0 di offerta teatrale, potendo annoverare, oltre ai sopracitati, il teatro Eliseo, il teatro Brancaccio, il teatro Ambra Jovinelli, il teatro Sistina, il teatro Quirino, il teatro Valle, il teatro India, il salone Margherita, il GranTeatro, il teatro delle Vittorie, il teatro Tor Bella Monaca, il teatro del Lido e il teatro Arcobaleno.\nCinema.\nRoma \u00e8 considerata una delle capitali mondiali del cinema: dalla costruzione degli studi di Cinecitt\u00e0 in poi, vi si \u00e8 concentrata gran parte dell'industria cinematografica italiana. Cinecitt\u00e0, inaugurata nel 1937, negli anni cinquanta e sessanta divenne, per i produttori americani, la nuova Hollywood: qui furono girati \"colossal\" come \"Quo vadis?\", \"Cleopatra\" e \"Ben-Hur\".\nDiversi luoghi della citt\u00e0 sono legati a film, attori, registi: ad esempio, piazza del Popolo (\"Nell'anno del Signore\" di Luigi Magni), via Vittorio Veneto e la fontana di Trevi (\"La dolce vita\" di Federico Fellini), la chiesa della Trinit\u00e0 dei Monti e via Margutta (\"Vacanze romane\" di William Wyler), Testaccio (\"Accattone\" di Pier Paolo Pasolini), la fontana di Trevi (\"Tot\u00f2truffa 62\", con Tot\u00f2 e Nino Taranto). Vi sono, inoltre, film di grande successo legati alla citt\u00e0 e alla sua storia, seppur girati altrove: sono numerosi, in particolar modo, i film sull'antica Roma, facenti parte del cosiddetto genere \"peplum\" (da \"Spartacus\" a \"Il gladiatore\") e specialmente quelli filo religioso-esorcistico (\"Il rito\", \"L'altra faccia del diavolo\" e \"Angeli e demoni\").\nRoma \u00e8 legata a tanti altri cineasti, tra cui registi come Vittorio De Sica, Roberto Rossellini, Pier Paolo Pasolini, Giorgio Bianchi, Luigi Comencini, Luigi Zampa, Dino Risi, Steno, Pietro Germi, Ettore Scola, Sergio Leone, Lucio Fulci, Dario Argento, Nanni Moretti, Matteo Garrone, sceneggiatori come Suso Cecchi D'Amico, Ennio Flaiano, Leonardo Benvenuti, Age &amp; Scarpelli, Flavio Mogherini e anche ad attori come Anna Magnani, Aldo Fabrizi, Silvana Mangano, Alberto Sordi, Nino Manfredi, Vittorio Gassman, Ugo Tognazzi, Gian Maria Volont\u00e9, Enrico Montesano, Gigi Proietti, Christian De Sica, Carlo Verdone, Sergio Castellitto, Massimo Ghini.\nPrima di Cinecitt\u00e0, tuttavia, vi furono altre case di produzione: la Cines, sorta nel 1906 dalla trasformazione in societ\u00e0 anonima della Alberini &amp; Santoni, la Scalera Film, alla circonvallazione Appia, e la De Paolis; contribuirono allo sviluppo dell'industria cinematografica anche \"La Settimana Incom\" e l'Istituto Luce.\nMusica.\nLa musica \u00e8 presente nella storia di Roma fin dalle prime espressioni orali dei ceti dominanti della fase preletteraria (dai \"carmina convivalia\" alle \"neniae\") e quelle popolari (canti, formule magiche, filastrocche, \"carmina triumphalia\"). Di origini etrusche o italiche, la musica romana ricopriva un ruolo fondamentale nella vita sociale, culturale e militare: i principali strumenti, infatti, venivano utilizzati durante le battaglie.\nCon l'avvento del cristianesimo, si diffuse in Roma il canto cristiano, in cui \u00e8 possibile riscontrare gli archetipi della cultura musicale occidentale. In seguito alla svolta costantiniana, a Roma fu fondata la prima \"schola lectorum\", poi divenuta \"schola cantorum\". Nella chiesa di Roma si svilupp\u00f2 il canto romano antico, successivamente chiamato \"canto gregoriano\" perch\u00e9 attribuito a papa Gregorio I: tale canto \u00e8 riconosciuto come \"canto proprio della liturgia romana\". Nel 1028 Guido d'Arezzo fu invitato da papa Giovanni XIX a Roma, dove soggiorn\u00f2 al Laterano, per illustrare alla curia papale le novit\u00e0 che aveva introdotto in campo musicale.\nFra il XVI e il XVII secolo, nel contesto della Controriforma, si afferm\u00f2 la Cappella musicale pontificia sistina e fu attivo in Roma un gruppo di compositori alla ricerca di uno stile sacro rinnovato sulla base del canto gregoriano e della polifonia del XV secolo: il principale interprete di questo rinnovamento, da cui fior\u00ec la nuova musica polifonica e barocca, fu Giovanni Pierluigi da Palestrina. Nel 1584 \u00e8 stata fondata l'Accademia Nazionale di Santa Cecilia, la pi\u00f9 antica accademia di musica al mondo. Fu a Roma che, con Caccini prima e con Metastasio poi, si avvi\u00f2 la riforma del melodramma italiano.\nNei secoli successivi, Roma fu meta di compositori come Antonio Vivaldi, Wolfgang Amadeus Mozart, Gioachino Rossini, Franz Liszt, Charles Gounod e Claude Debussy.\nNel XX secolo la citt\u00e0 ha dato i natali ai compositori Ennio Morricone, Armando Trovajoli, Nicola Piovani, alla clavicembalista Chiara Massini, alla pianista Alessandra Celletti nonch\u00e9 ad alcuni tra i principali cantautori italiani, tra cui Claudio Villa, Lando Fiorini, Claudio Baglioni, Antonello Venditti, Renato Zero, Francesco De Gregori, Fiorella Mannoia, Michele Zarrillo, Luca Barbarossa, Marina Rei, Jovanotti, Eros Ramazzotti, Max Gazz\u00e8, Alex Britti, Daniele Silvestri, Niccol\u00f2 Fabi, Simone Cristicchi, Giorgia e Fabrizio Moro.\nRoma ha avuto anche una grande cultura hip hop, con rapper molto famosi come Piotta e CaneSecco e collettivi quali il TruceKlan, i Colle der Fomento e i Cor Veleno.\nNel 1908 \u00e8 stata fondata l'Orchestra dell'Accademia Nazionale di Santa Cecilia, la pi\u00f9 antica delle attuali orchestre sinfoniche italiane, che dal 2002 ha sede nel moderno Auditorium Parco della Musica. Le altre orchestre sinfoniche della citt\u00e0 sono l'Orchestra Sinfonica di Roma, che si esibisce all'Auditorium Conciliazione, e l'Orchestra Roma Sinfonietta, che ha sede all'Auditorium Parco della Musica.\nLo Studio 15 di Cinecitt\u00e0 ha ospitato l'Eurovision Song Contest 1991, dopo la vittoria nell'anno precedente di Toto Cutugno, e ha visto a sua volta la vittoria della Svezia con il brano \"F\u00e5ngad av en stormvind\" di Carola H\u00e4ggkvist.\nCucina.\nAlle origini della cucina romana vi \u00e8 la cucina dell'antica Roma, descritta nel \"Satyricon\" di Petronio Arbitro e nelle ricette di Apicio e basata su carni battute, legumi, ortaggi, pesci e vino.\nLa cucina romanesca, a partire dal Medioevo, si divise in \"cucina pontificia\", consumata alla corte dei Papi, e \"cucina popolare\", maturata sino ai nostri giorni. Quest'ultima si basa su ingredienti semplici ma saporiti, sull'uso di erbe aromatiche, di avanzi e frattaglie, di strutto, olio e battuto a base di lardo, guanciale, ventresca e grasso di prosciutto.\nTra i piatti tipici, vi sono l'abbacchio al forno, la coda alla vaccinara, la coratella, i rigatoni con la \"pajata\", i saltimbocca, la trippa di bue, i carciofi alla romana, l'amatriciana, la carbonara, la cacio e pepe, il pangiallo, la pizza bianca, e piatti della cucina ebraico-romanesca (tra cui i carciofi alla giudia e i calzonicchi).\nEventi.\nOgni anno la Capitale \u00e8 protagonista di eventi in molteplici ambiti culturali e capaci di attirare diverse centinaia di migliaia di persone.\nSul piano cinematografico, la citt\u00e0 ospita: la Festa del Cinema di Roma, in autunno, con palcoscenico principale presso l'Auditorium Parco della Musica; il Rome Independent Film Festival (abbreviato in RIFF), un festival di cinema indipendente che si tiene a Roma a partire dal 2000; la cerimonia di premiazione dei David di Donatello, con sede variabile tra l'Auditorium Conciliazione e gli Studi de Paolis sulla via Tiburtina.\nIn \u00e0mbito letterario, si segnalano invece: la cerimonia di premiazione del Premio Strega, che avviene ogni anno il primo gioved\u00ec del mese di luglio, nel ninfeo di Villa Giulia; la fiera della piccola e media editoria, Pi\u00f9 libri pi\u00f9 liberi, presso il Nuovo Centro Congressi all'EUR; Letterature - Festival Internazionale di Roma, che si svolge d'estate presso la basilica di Massenzio al Foro Romano; \"Libri Come\", presso presso l'Auditorium Parco della Musica.\nSul fronte artistico, in citt\u00e0 si svolgono la Quadriennale di Roma, solitamente presso il Palazzo delle Esposizioni, la Biennale d'arte internazionale di Roma, l'Esposizione triennale di arti visive (dal 2011), oltre a numerose mostre di rilevanza internazionale presso gli spazi espositivi delle Scuderie del Quirinale, dei vari musei e delle numerose gallerie private. Infine, dal 2002 al 2020, a Roma si \u00e8 tenuto FotoGrafia. Festival internazionale di Roma.\nNella capitale si svolgono anche eventi legati alla moda: l'Altaroma Fashion Week curata dalla societ\u00e0 Altaroma in sedi variabili (l'area dell'Ex Dogana allo Scalo San Lorenzo nel quartiere Tiburtino, l'ex Caserma in Via Guido Reni); la Rome Fashion Week che si svolge nelle sale della Fiera di Roma; Roma Sposa - Salone Internazionale dell'Abito da Sposa e da Cerimonia, che ha luogo in autunno presso il Nuovo Centro Congressi.\nDi rilevanza nazionale sono anche altre manifestazioni, come l'Estate romana o Romarama, che prevede numerose iniziative (eventi artistici, performance teatrali, spettacoli di musica, rassegne di cinema, rassegne a base di reading, letture e concerti, manifestazioni dedicate ai libri e altri eventi), l'edizione europea del Maker Faire, il Romaeuropa Festival, e il Romics, evento legato al fumetto e all'animazione, annuale fino al 2012 e semestrale a partire dal 2013.\nGeografia antropica.\nSuddivisioni storiche.\nLa suddivisione storica \u00e8 composta di 116 comprensori toponomastici organizzati in quattro gruppi:\nEsistono ulteriori suddivisioni e toponimi di uso corrente.\nSuddivisioni amministrative.\nIl territorio di Roma Capitale \u00e8 suddiviso in 15 Municipi (ex Circoscrizioni) con autonomia gestionale, finanziaria e contabile, ed organi politici eletti direttamente.\nNel 1972 furono istituite le 20 Circoscrizioni, ridotte a 19 nel 1992 quando la XIV \u00e8 diventata il Comune di Fiumicino, e denominate Municipi dal 2001, quando acquisirono maggiori competenze in base al processo di decentramento amministrativo. Lo Statuto di Roma Capitale articola il territorio in 15 Municipi a partire dal 2013, accorpando alcuni dei territori preesistenti.\nA fini statistici, i Municipi sono ulteriormente suddivisi in 155 zone urbanistiche omogenee.\nEconomia.\nRoma \u00e8 il primo comune in Italia per prodotto interno lordo complessivo, e una tra le prime grandi citt\u00e0 per reddito pro-capite, e qui si concentra gran parte delle attivit\u00e0 economiche e dell'occupazione del Lazio. In assoluto, Roma \u00e8 il 95\u00ba comune per reddito imponibile medio pro-capite dichiarato nel 2014, con euro.\nIl valore aggiunto delle imprese nell'industria e nei servizi non finanziari \u00e8 stato nel 2015 pari a 51,8 miliardi (poco meno di Milano con 52,5), mentre la produttivit\u00e0 \u00e8 stata di euro per addetto (inferiore rispetto ai di Milano); i settori pi\u00f9 rilevanti in termini di valore aggiunto sono informazione e comunicazione (10,4 miliardi), commercio (7,4) e attivit\u00e0 professionali e tecniche (5,6).\nLa citt\u00e0 metropolitana di Roma ha il maggiore ammontare in Italia di popolazione attiva (1,98 milioni) e di occupati (1,77 milioni), ma un tasso di attivit\u00e0 inferiore a quello delle citt\u00e0 metropolitane del centro-nord (su 100 persone in et\u00e0 attiva, infatti, a Roma solo 67 lavorano o cercano un'occupazione), e un tasso di disoccupazione che nel 2016 si \u00e8 attestato intorno al 9,8%, in calo rispetto al 2015 (10,7%).\nLa caratteristica settoriale principale dell'area romana \u00e8 rappresentata dall'elevata quota di terziario pubblico, dovuta ai ministeri e agli altri enti pubblici statali e locali. L'87% degli occupati \u00e8 addetto al settore dei servizi (di cui il 19% in commercio, alberghi e ristoranti), e solo il 7% nell'industria in senso stretto, oltre al 5,4% nelle costruzioni; il 78% degli occupati era dipendente, anche questo a causa dell'elevata concentrazione di lavoro pubblico.\nSebbene l'economia romana sia in larga parte costituita da piccole e medie imprese, nella Capitale hanno la sede anche grandi aziende, tra cui le ex partecipazioni statali privatizzate o trasformate in societ\u00e0 per azioni: Enel, Eni, TotalErg, Api, Terna e GSE nel settore energetico, TIM, Open Fiber, Groupama, Poste italiane, Leonardo, Ferrovie dello Stato Italiane, Atlantia e Rai.\nAgricoltura.\nRoma \u00e8 il pi\u00f9 grande comune agricolo d'Europa, con una superficie agricola di circa , pari a circa il 40% della superficie comunale totale.\nIndustria.\nA Roma \u00e8 presente una forte realt\u00e0 industriale costituita di aziende medie e medio-piccole, che si \u00e8 sviluppata intorno ad alcuni poli di sviluppo, come la cosiddetta \"Tiburtina Valley\" (Tecnopolo Tiburtino) ovvero la zona ad est, poco oltre il Grande Raccordo Anulare che si snoda lungo la direttrice di via Tiburtina, dove sono presenti imprese del settore meccanico e aerospaziale come Vitrociset, ASTER, Thales Alenia Space, Selex . Altri due settori molto importanti sono quello chimico-farmaceutico rappresentato da Pfizer, Merck, Angelini, Takeda, Bristol-Myers Squibb e quello alimentare con Unilever, Gentilini nonch\u00e9 i mercati generali.\nAltri importanti poli industriali sono quelli di Parco de' Medici, Santa Palomba e altre zone sparse intorno al GRA e lungo la Roma-Fiumicino.\nServizi.\nCon l'apertura del mercato delle telecomunicazioni, c'\u00e8 stato un notevole sviluppo delle aziende legate direttamente o indirettamente a questo settore che hanno spesso scelto Roma per l'insediamento delle loro sedi. La presenza di tre poli universitari pubblici, insieme a decine a carattere privato, ha favorito negli ultimi anni lo sviluppo di attivit\u00e0 legate alla ricerca e ai servizi tecnologici avanzati. Il pi\u00f9 importante polo finanziario e terziario della Capitale \u00e8 rappresentato dall'EUR. Il terziario \u00e8 completato dalla presenza delle sedi centrali e secondarie dei vari Ministeri, che assieme ai vari enti locali (Regione, Citt\u00e0 metropolitana, Comune, Municipi) costituiscono la pubblica amministrazione capitolina.\nTurismo.\nL'importanza storica, monumentale, artistica, culturale e religiosa della citt\u00e0 la rende una delle principali mete turistiche nel mondo\n, e anche nel 2019 mantiene la seconda posizione in Unione Europea dopo Parigi\nRoma ogni giorno \u00e8 visitata mediamente da circa turisti, per un totale annuo nel 2017 di 14,7 milioni di arrivi e 35,6 milioni di presenze, di cui due terzi stranieri.\nIl contributo del turismo costituisce circa il 12% del PIL cittadino.\nInfrastrutture e trasporti.\nStrade.\nRoma ha la rete stradale pi\u00f9 ampia d'Europa con circa di strade. La citt\u00e0 \u00e8 al centro di una struttura radiale di vie di comunicazione che ricalcano le antiche strade romane che, partendo dal \"miliarium aureum\", il chilometro zero \"fisico\", congiungevano Roma a tutti gli angoli dell'Impero: le principali consolari che portavano nel resto d'Italia (Aurelia, Cassia, Flaminia, Salaria, Tiburtina, Appia, Casilina) e gli altri tracciati di importanza locale (Nomentana, Prenestina, Anagnina, Ardeatina, Laurentina, Ostiense, Tiberina cui nel medioevo si aggiunse la Tuscolana).\nLo spazio urbano, un tempo delimitato dalle mura, a partire dalla seconda met\u00e0 del XX secolo \u00e8 definito dall'anello esterno di raccordo tra le vie di penetrazione, il Grande Raccordo Anulare, che rappresenta la congiunzione principale del trasporto su strada tra Roma e il resto d'Italia. Sul Raccordo convergono le quattro autostrade per Firenze (A1 diramazione Roma nord), Teramo e Pescara (A24/A25), Napoli (A1 diramazione Roma sud) e l'aeroporto di Roma-Fiumicino (A91, da cui si dirama la A12 per Civitavecchia), oltre alle due superstrade Cassia Veientana (SS 2 bis) e Pontina (SS 148). Altre importanti arterie della viabilit\u00e0 romana sono la Tangenziale Est (che scorre tra il centro e il Raccordo attraversando i quartieri est, nord e nord-ovest della Capitale), e la via Cristoforo Colombo che collega il centro con il litorale di Ostia.\nFerrovie.\nPosta al centro della penisola, Roma \u00e8 anche il principale nodo ferroviario dell'Italia centrale, collegata mediante le linee ad alta velocit\u00e0 con Firenze e Napoli. Le altre principali direttrici di traffico ricalcano - almeno nella parte iniziale del percorso - il tracciato delle strade consolari: la linea tirrenica (Roma-Genova, lungo la via Aurelia); la linea verso nord inizialmente lungo la valle del Tevere (Roma-Firenze-Bologna); le linee verso l'Adriatico (Roma-Pescara, lungo la via Tiburtina, e Roma-Ancona, lungo la via Flaminia); le linee verso il meridione (Roma-Formia-Napoli, lungo la via Appia, e Roma-Cassino-Napoli, lungo la via Casilina).\nTra le ferrovie che servono Roma rientrano anche i servizi suburbani gestiti da Trenitalia e denominati \"Ferrovie Laziali\" (o FL) per un totale di otto ferrovie, a cui si aggiungono il Leonardo Express (treno diretto tra Roma Termini e l'aeroporto di Roma-Fiumicino) e le tre ferrovie ex-concesse, propriet\u00e0 della regione, gestite dall'ATAC: Roma-Lido, Roma-Giardinetti e Roma-Civita Castellana-Viterbo (o Roma-Nord).\nLa stazione ferroviaria principale, e l'unica nel centro storico, \u00e8 Roma Termini (la pi\u00f9 trafficata stazione d'Italia, collegata con le linee A e B della metropolitana e vicina alla linea Roma-Centocelle), ma i treni ad alta velocit\u00e0 di Trenitalia e Italo e i treni nazionali fermano anche a Roma Tiburtina (destinata a gestire livelli di servizio pari a Termini e collegata dalla linea B) e a Roma Ostiense (collegata alla linea B e alla Roma-Lido). Altre stazioni che svolgono un ruolo importante per i servizi ferroviari sono Roma San Pietro, Roma Trastevere, Roma Tuscolana e Roma Prenestina, mentre Roma Casilina, chiusa al pubblico dal 2003, viene usata come fermata straordinaria in condizioni di difficolt\u00e0.\nPorti.\nIl primo porto romano si deve, secondo la tradizione, ad Anco Marzio che fece costruire alla foce del Tevere l'insediamento di Ostia, cui si aggiunsero in et\u00e0 imperiale sulla sponda opposta del fiume i due nuovi porti di Claudio e Traiano. Altri scali romani furono quelli fluviali, costruiti per l'approdo delle imbarcazioni che anticamente risalivano il Tevere per giungere in citt\u00e0: il \"porto dell'Emporio\", abbandonato gi\u00e0 in epoca medievale; il \"porto di Ripa\", ricostruito nel 1642 con il nome di \"Ripa Grande\"; il \"porto di Ripetta\", costruito nel 1704 a monte di Castel Sant'Angelo ma distrutto nel 1893; il \"porto Leonino\", costruito nel 1827 per volere di Leone XII e distrutto nel 1863.\nQuattro scali servono la citt\u00e0:\nAeroporti.\nIl sistema aeroportuale romano \u00e8 il pi\u00f9 grande d'Italia con quasi 50 milioni di passeggeri (2018) ed uno dei pi\u00f9 grandi d'Europa. La citt\u00e0 in particolare \u00e8 servita da due aeroporti principali pi\u00f9 altri tre ad uso minore:\nNon \u00e8 pi\u00f9 funzionante l'Aeroporto di Roma-Centocelle intitolato a Francesco Baracca, situato dentro la citt\u00e0 nell'omonima zona del comune di Roma, che fu il primo aeroporto d'Italia inaugurato nel 1909 e di cui \u00e8 ancora visibile una pista all'interno del Parco archeologico di Centocelle.\nMobilit\u00e0 urbana.\nIl trasporto pubblico locale si compone di:\nLa rete del trasporto pubblico locale di superficie, sommando i km di sviluppo su ferro e su gomma, \u00e8 con la pi\u00f9 estesa d'Europa.\nDell'estesa rete di tranvie extraurbane che un tempo caratterizzava l'area di Roma, fra cui la tranvia Roma-Tivoli e le tranvie dei Castelli Romani, dopo i tagli operati nel corso del Novecento non \u00e8 sopravvissuto alcun impianto.\nPer le piste ciclabili, Roma ha la pi\u00f9 estesa rete d'Italia, sia per quanto concerne gli itinerari urbani pedonali asfaltati, oltre 320\u00a0km, che per i sentieri misto-terra.\nPer quanto concerne i taxi, a Roma le licenze sono circa , a cui si aggiungono 993 autorizzazioni NCC con autovetture.\nAmministrazione.\nIl territorio comunale di Roma \u00e8 amministrato da un ente territoriale speciale, denominato Roma Capitale, entrato in vigore il 3 ottobre 2010 a seguito della riforma del titolo V parte II della Costituzione italiana nel 2001 per garantire alla citt\u00e0 maggiore autonomia, sostituendosi al previgente Comune di Roma, mantenendone invariati i confini e il livello di governo.\nDal 2015 il Sindaco di Roma \u00e8 investito anche, di diritto, della carica di sindaco metropolitano della Citt\u00e0 metropolitana di Roma Capitale.\nAmbasciate e consolati.\nRoma ospita le ambasciate straniere presso la Repubblica italiana (138 ambasciate) e la Santa Sede (72), compresa, pertanto, anche l'ambasciata italiana presso la Santa Sede, che ha sede a palazzo Borromeo.\nLa citt\u00e0 capitolina, inoltre, \u00e8 sede di 25 consolati generali o onorari.\nA Roma ha sede il Sovrano Militare Ordine di Malta, un ordine religioso dipendente dalla Santa Sede riconosciuto da gran parte della comunit\u00e0 internazionale come soggetto di diritto internazionale: villa del Priorato di Malta, sull'Aventino, sede storica dell'ordine, ospita le ambasciate presso la Santa Sede e presso la Repubblica italiana dell'Ordine, e gode del diritto di extraterritorialit\u00e0.\nNella capitale, infine, si trovano le missioni diplomatiche permanenti presso la FAO degli stati membri dell'agenzia delle Nazioni Unite.\nGemellaggi.\nDal 1956 Roma \u00e8 gemellata in modo esclusivo e reciproco con:\nSport.\nEventi sportivi.\nRoma nella sua storia ha ospitato diversi eventi sportivi di portata mondiale, prime fra tutti le Olimpiadi del 1960 e la\nprima edizione dei Giochi paralimpici. Inoltre, nella Capitale si sono disputate le finali dei due campionati del mondo di calcio organizzati in Italia (1934 e 1990). Infine, la citt\u00e0 ha ospitato la II edizione dei campionati del mondo di atletica leggera nel 1987 e per due volte i campionati mondiali di nuoto (la VII edizione nel 1994 e la XIII edizione nel 2009).\nPer quanto riguarda le competizioni europee, in citt\u00e0 si sono disputate le finali di due campionati europei di calcio organizzati in Italia (1968 e 1980), e sono stati ospitati, nel 1974, i Campionati europei di atletica leggera e, nel 1983, i Campionati europei di nuoto. Roma \u00e8 stata, infine, per quattro volte la tappa finale del Giro d'Italia (1950, 1989, 2009 e 2018), oltre che una delle sedi delle partite dell'NBA Europe Live Tour (nel 2006 e nel 2007).\nRoma ospita regolarmente ogni anno competizioni sportive, tra le quali si ricordano:\nSociet\u00e0 sportive.\nA Roma vi sono diverse societ\u00e0 sportive che gareggiano nel massimo campionato della loro disciplina:\nImpianti sportivi.\nSecondo la mappatura degli impianti sportivi siti nel territorio comunale romano realizzata dal Prisp (\"Piano Regolatore Impianti Sportivi\"), a Roma sono presenti circa strutture per lo sport, tra cui palestre per giochi di squadra, spazi per il benessere, 231 campi scoperti e numerosi spazi all'aperto e piccoli impianti. Di seguito ne sono elencati i principali, alcuni dei quali caratterizzano l'area sportiva del Foro Italico:"}
{"id": "2318428", "revid": "767487", "url": "https://it.wikipedia.org/wiki?curid=2318428", "title": "Carlo Lenci", "text": "Carriera.\nHa giocato in Serie A con Juventus e Lucchese (in una stagione peraltro penalizzata da un suo incidente a Viareggio, descritto dai giornalisti come \u00abuno scontro automotociclistico\u00bb) e in B con Legnano, , e . Debutt\u00f2 in A il 25 gennaio 1948 in Juventus-Bari 6-0."}
{"id": "2318431", "revid": "1573940", "url": "https://it.wikipedia.org/wiki?curid=2318431", "title": "Centropus chalybeus", "text": "Il cucal di Biak o cuculo fagiano dell'Isola di Biak (Centropus chalybeus ) \u00e8 un uccello della famiglia Cuculidae.\nDistribuzione e habitat.\nQuesto uccello \u00e8 endemico delle isole di Biak e Supiori, al largo della Nuova Guinea indonesiana.\nTassonomia.\n\"Centropus chalybeus\" non ha sottospecie, \u00e8 monotipico."}
{"id": "2318433", "revid": "1573940", "url": "https://it.wikipedia.org/wiki?curid=2318433", "title": "Centropus rectunguis", "text": "Il cucal ditacorte (Centropus rectunguis ) \u00e8 un uccello della famiglia Cuculidae.\nDistribuzione e habitat.\nQuesto uccello vive nell'estremo sud della Thailandia, nella Malaysia peninsulare e negli stati di Sabah e Sarawak, nel resto del Borneo (compreso il Brunei) e su Sumatra.\nTassonomia.\n\"Centropus rectunguis\" non ha sottospecie, \u00e8 monotipico."}
{"id": "2318435", "revid": "1573940", "url": "https://it.wikipedia.org/wiki?curid=2318435", "title": "Centropus steerii", "text": "Il cucal monaco o cuculo fagiano di Steere (Centropus steerii ) \u00e8 un uccello della famiglia Cuculidae.\nDistribuzione e habitat.\nQuesto uccello \u00e8 endemico dell'isola di Mindoro, nelle Filippine.\nTassonomia.\n\"Centropus steerii\" non ha sottospecie, \u00e8 monotipico."}
{"id": "2318436", "revid": "1573940", "url": "https://it.wikipedia.org/wiki?curid=2318436", "title": "Centropus andamanensis", "text": "Il cucal bruno (Centropus andamanensis ) \u00e8 un uccello della famiglia Cuculidae.\nDistribuzione e habitat.\nQuesto uccello vive in India e Myanmar.\nTassonomia.\n\"Centropus andamanensis\" non ha sottospecie, \u00e8 monotipico."}
{"id": "2318438", "revid": "1573940", "url": "https://it.wikipedia.org/wiki?curid=2318438", "title": "Centropus viridis", "text": "Il cucal delle Filippine (Centropus viridis ) \u00e8 un uccello della famiglia Cuculidae.\nDistribuzione e habitat.\nQuesto uccello vive nelle Filippine.\nTassonomia.\n\"Centropus viridis\" ha quattro sottospecie:"}
{"id": "2318439", "revid": "1573940", "url": "https://it.wikipedia.org/wiki?curid=2318439", "title": "Centropus grillii", "text": "Il cucal nerastro o cuculo fagiano pettonero (Centropus grillii ) \u00e8 un uccello della famiglia Cuculidae.\nDistribuzione e habitat.\nQuesto uccello vive in quasi tutta l'Africa subsahariana, dal Senegal al Sudan e a sud fino al Sudafrica. Manca da Gibuti, dalla Somalia e nel Nordafrica; \u00e8 di passo in Niger.\nTassonomia.\n\"Centropus grillii\" non ha sottospecie, \u00e8 monotipico."}
{"id": "2318440", "revid": "1573940", "url": "https://it.wikipedia.org/wiki?curid=2318440", "title": "Centropus chlororhynchus", "text": "Il cucal beccoverde o cuculo fagiano di Sri Lanka (Centropus chlororhynchus ) \u00e8 un uccello della famiglia Cuculidae.\nDistribuzione e habitat.\nQuesto uccello \u00e8 endemico dello Sri Lanka.\nTassonomia.\n\"Centropus chlororhynchus\" non ha sottospecie, \u00e8 monotipico."}
{"id": "2318444", "revid": "330270", "url": "https://it.wikipedia.org/wiki?curid=2318444", "title": "Irving Grant Thalberg", "text": ""}
{"id": "2318445", "revid": "330270", "url": "https://it.wikipedia.org/wiki?curid=2318445", "title": "Irving G. Thalberg", "text": ""}
{"id": "2318446", "revid": "1573940", "url": "https://it.wikipedia.org/wiki?curid=2318446", "title": "Centropus leucogaster", "text": "Il cucal golanera o cuculo fagiano ventrebianco (Centropus leucogaster ()) \u00e8 un uccello appartenente alla famiglia Cuculidae.\nDistribuzione e habitat.\nQuesto uccello vive in Camerun, Repubblica Democratica del Congo, Costa d'Avorio, Gabon, Ghana, Guinea, Guinea-Bissau, Liberia, Niger, Nigeria, Senegal, Sierra Leone e Togo. \u00c8 di passo in Mali.\nTassonomia.\n\"Centropus leucogaster\" ha tre sottospecie:"}
{"id": "2318447", "revid": "1573940", "url": "https://it.wikipedia.org/wiki?curid=2318447", "title": "Centropus anselli", "text": "Il cucal del Gabon (Centropus anselli ) \u00e8 un uccello della famiglia Cuculidae.\nDistribuzione e habitat.\nQuesto uccello vive in Camerun, Repubblica Democratica del Congo, Repubblica Centrafricana, Gabon, Congo, Guinea Equatoriale e Angola.\nTassonomia.\n\"Centropus anselli\" non ha sottospecie, \u00e8 monotipico."}
{"id": "2318448", "revid": "709565", "url": "https://it.wikipedia.org/wiki?curid=2318448", "title": "Centropus monachus", "text": "Il cucal testablu (Centropus monachus ) \u00e8 un uccello della famiglia Cuculidae.\nDistribuzione e habitat.\nQuesto uccello vive nell'Africa centrale, pi\u00f9 precisamente in Ciad, Costa d'Avorio, Ghana, Guinea, Guinea-Bissau, Benin, Togo, Kenya, Liberia, Nigeria, Burundi, Ruanda, Uganda, Sudan, Tanzania, Camerun, Eritrea, Etiopia, Repubblica Democratica del Congo, Repubblica Centrafricana, Gabon, Repubblica del Congo, Guinea Equatoriale e Angola. \u00c8 di passo in Mali.\nTassonomia.\n\"Centropus monachus\" ha tre sottospecie:"}
{"id": "2318452", "revid": "1573940", "url": "https://it.wikipedia.org/wiki?curid=2318452", "title": "Centropus cupreicaudus", "text": "Il cucal codarame (Centropus cupreicaudus ) \u00e8 un uccello della famiglia Cuculidae.\nDistribuzione e habitat.\nQuesto uccello vive nell'Africa centro-meridionale, pi\u00f9 precisamente nella Repubblica Democratica del Congo, Angola, Namibia, Botswana, Zimbabwe, Zambia, Tanzania e Malawi.\nTassonomia.\n\"Centropus cupreicaudus\" non ha sottospecie, \u00e8 monotipico."}
{"id": "2318460", "revid": "438678", "url": "https://it.wikipedia.org/wiki?curid=2318460", "title": "Sapore di miele", "text": "Sapore di miele (\"A Taste of Honey\") \u00e8 un film del 1961 diretto da Tony Richardson, tratto dall'omonima pi\u00e8ce teatrale di Shelagh Delaney, adattata per il cinema dall'autrice stessa insieme al regista, che aveva gi\u00e0 diretto la produzione teatrale.\nRiconoscimenti.\nIl film stato presentato in concorso al Festival di Cannes 1962, dove Rita Tushingham ha vinto il premio per la miglior interpretazione femminile e Murray Melvin il premio per la miglior interpretazione maschile.\nHa vinto quattro Premi BAFTA: miglior film, miglior attrice (Dora Bryan), migliore sceneggiatura, miglior attrice debuttante (Rita Tushingham).\nNel 1962 il National Board of Review of Motion Pictures l'ha inserito nella lista dei migliori dieci film dell'anno."}
{"id": "2318461", "revid": "438678", "url": "https://it.wikipedia.org/wiki?curid=2318461", "title": "La valle della pace", "text": "La valle della pace \u00e8 un film del 1956 diretto da France \u0160tiglic.\n\u00c8 stato presentato in concorso al 10\u00ba Festival di Cannes, dove John Kitzmiller ha vinto il premio per la miglior interpretazione maschile."}
{"id": "2318462", "revid": "767487", "url": "https://it.wikipedia.org/wiki?curid=2318462", "title": "Fame (film 1966)", "text": "Fame (\"Sult\") \u00e8 un film del 1966 diretto da Henning Carlsen, basato sull'omonimo romanzo di Knut Hamsun.\nTrama.\nPontus \u00e8 un giovane scrittore che vagabonda per la capitale norvegese Christiania, in preda alla fame.\nProduzione.\nIl film fu girato a Oslo, nei luoghi del romanzo, primo caso di una co-produzione dei tre paesi scandinavi.\nRiconoscimenti.\nIl film ha vinto nel 1967 il premio danese Bodil per il miglior film. Inoltre fu candidato alla Palma d'oro a Cannes. venendo presentato in concorso al 19\u00ba Festival di Cannes, dove Per Oscarsson ricevette il premio per la miglior interpretazione maschile. L'attore ha inoltre vinto anche il premio Bodil (1967) e il premio National Society of Film Critics (USA) nel 1968, sempre come miglior attore protagonista.\nIl Ministero per la Cultura danese lo ha inserito nei dieci migliori film del canone culturale nazionale."}
{"id": "2318463", "revid": "438678", "url": "https://it.wikipedia.org/wiki?curid=2318463", "title": "L'amante giovane", "text": "L'amante giovane (\"Nous ne vieillirons pas ensemble\") \u00e8 un film del 1972 diretto da Maurice Pialat.\nFu presentato in concorso al 25\u00ba Festival di Cannes, dove Jean Yanne vinse il premio per la miglior interpretazione maschile.\nTrama.\nJean, cineasta di mezza et\u00e0, \u00e8 sposato da undici anni con Fran\u00e7oise ma gi\u00e0 da sei ha una giovane amante, Catherine. Questa, molto pazientemente accetta sempre con maggiore insofferenza le mille difficolt\u00e0 di un rapporto cos\u00ec particolare, complicato dal carattere brusco e dai modi spesso rozzi di lui.\nLa situazione si trascina a lungo fin quando lui, proprio quando si \u00e8 deciso a lasciare la moglie per sposare l'amante, viene lasciato dalla stessa, ormai esasperata e gi\u00e0 promessasi a un altro."}
{"id": "2318465", "revid": "3831", "url": "https://it.wikipedia.org/wiki?curid=2318465", "title": "Deputazioni di Storia Patria", "text": ""}
{"id": "2318473", "revid": "3831", "url": "https://it.wikipedia.org/wiki?curid=2318473", "title": "Aggiornamenti Sociali", "text": ""}
{"id": "2318476", "revid": "3831", "url": "https://it.wikipedia.org/wiki?curid=2318476", "title": "Materia Giudaica", "text": ""}
{"id": "2318484", "revid": "339392", "url": "https://it.wikipedia.org/wiki?curid=2318484", "title": "Resina acrilica", "text": ""}
{"id": "2318486", "revid": "287204", "url": "https://it.wikipedia.org/wiki?curid=2318486", "title": "Club Baloncesto Pe\u00f1as Huesca", "text": "Il Club Baloncesto Pe\u00f1as Huesca \u00e8 una societ\u00e0 cestistica avente sede a Huesca, in Spagna. Fondata nel 1977, gioca nel campionato spagnolo.\nDisputa le partite interne nel Palacio Municipal de Deportes, che ha una capacit\u00e0 di 5.500 spettatori."}
{"id": "2318491", "revid": "122520162", "url": "https://it.wikipedia.org/wiki?curid=2318491", "title": "Giovanni Battista Ceschi a Santa Croce", "text": "Biografia.\nNel 1871 venne scelto come successore di fra' Alessandro Borgia alla carica di luogotenente del magisterio (governatore dell'Ordine) fino a quando papa Leone XIII approv\u00f2 la nomina a grande maestro dell'Ordine di Malta il 28 marzo 1879. Fu quindi il primo grande maestro dopo oltre settanta anni di luogotenenza dovuta ai problemi riscontrati dall'Ordine nei suoi spostamenti; ormai dal 1834 l'Ordine era stabilmente situato a Roma e da circa 10 anni la sua sede godeva del diritto di extraterritorialit\u00e0.\nDurante il suo magistero Ceschi avvi\u00f2 la creazione di associazioni nazionali dei laici (senza professi cavalieri)."}
{"id": "2318494", "revid": "125842795", "url": "https://it.wikipedia.org/wiki?curid=2318494", "title": "Giovanni Battista Tommasi", "text": "Biografia.\nNato a Cortona, fu figlio cadetto di una delle pi\u00f9 importanti famiglie cortonesi che fin dal XV secolo aveva donato all'ordine dodici cavalieri. Visse in patria fino al 1745 anno nel quale si rec\u00f2 a Malta per essere ricevuto nell'Ordine Gerosomilitano in qualit\u00e0 di Paggio del Gran Maestro Pinto de Fonseca, sotto la protezione degli zii paterni e materni. Nell'archivio di casa Tommasi si conservano quarantanove suoi Giornali di bordo, a partire dalla prima Caravana del 1749 per arrivare alla Campagna del 1784 nella quale comand\u00f2 la Squadra delle navi maltesi al bombardamento di Algeri, come Luogo Tenente Generale delle Armi in mare del Gran Maestro, massima carica militare dell'ordine.\nDopo cinque campagne compiute come Caravanista, prima sopranumerario poi fisso, divenne Insegna, poi Tenente, quindi Ufficiale in seconda e nel 1760 Campitano assumendo il comando di uno Sciabecco, nave non molto grande ma veloce e ben armata che imbarcava 250 uomini ed adatta al pattugliamento costiero. Dopo una brillante carriera che lo vide da prima come semplice cavaliere divenne Commendatore, Bal\u00ec e, infine, Gran Croce. Fu Capitano di Paviglione della Squadra e, infine, Luogotenente Generale delle Armi in mare del Gran Maestro e Comandante dei Vascelli nel 1783. A compenso dei suoi servigi godette della Commenda Fiorucci di Pietralunga in Umbria, di quella di Modica e Randazzo in Sicilia, di quella di San Giovanni di Troia in Puglia, del Baliaggio di San Cassiano in Umbria e di altri importanti benefici. Alla morte del Gran maestro di Rohan il Bal\u00ec Tommasi era fra i pi\u00f9 qualificati alla successione e presso di lui si radun\u00f2 l'Assemblea del partito antitedesco, ma gli intrighi internazionali dei quali \u00e8 ricco questo periodo storico, favor\u00ec l'elezione di Ferdinando von Hompesch che avvenne il 17 luglio 1797. \nMembro della Massoneria, nel 1788 fu Venerabile della loggia di Malta \"Saint-Jean d'Ecosse du Secret et de l'Harmonie\", fondata nel 1764, sciolta nel 1771 e ricostituita nel 1785 dal conte Johann Kollowrat.\nNel 1798 a seguito della conquista francese dell'isola di Malta, i cavalieri vennero costretti all'esilio. Una parte dei cavalieri and\u00f2 in Russia e scelse come nuovo gran maestro l'imperatore Paolo I, ma la scelta non fu accettata dal Papa perch\u00e9 l'imperatore era di religione ortodossa. Alla morte di Paolo I, il nuovo imperatore Alessandro I rinunci\u00f2 ad assumere la carica di gran maestro e nomin\u00f2 luogotenente il suo primo ministro in attesa che l'Ordine eleggesse un nuovo gran maestro. Per l'impossibilit\u00e0 di riunire i cavalieri, la scelta fu demandata al Papa e cadde su Tommasi, che accett\u00f2 e convoc\u00f2 un'assemblea generale dell'Ordine a Messina, dove i cavalieri convenuti ratificarono la sua nomina (1803). Dopo l'assemblea, i cavalieri si stabilirono temporaneamente a Messina. Anche Alessandro I riconobbe l'elezione, inviando a Tommasi le insegne di gran maestro che erano state detenute da suo padre Paolo I.\nTrasferito poi l'ordine a Catania nel 1804, risultati vani i progetti di riprendere l'isola di Malta, occupata dagli Inglesi, qui mor\u00ec il 13 giugno 1805. Alla sua morte, per 75 anni, non venne eletto alcun gran maestro ma semplicemente dei luogotenenti generali con il compito di reggere l'ordine in attesa di una regolare elezione, che sarebbe stata approvata dal pontefice solo nel 1879."}
{"id": "2318497", "revid": "729019", "url": "https://it.wikipedia.org/wiki?curid=2318497", "title": "Campionato africano di pallavolo maschile 1989", "text": "Il VII campionato africano di pallavolo maschile si \u00e8 svolto nel 1989 a Abidjan, in Costa d'Avorio. Al torneo hanno partecipato 4 squadre nazionali africane e la vittoria finale \u00e8 andata per la prima volta al Camerun.\nPodio.\nCampione.\nCamerun(Primo titolo)\nSecondo posto.\nAlgeria\nTerzo posto.\nEgitto"}
{"id": "2318501", "revid": "312739", "url": "https://it.wikipedia.org/wiki?curid=2318501", "title": "Piallaccio", "text": ""}
{"id": "2318505", "revid": "1543377", "url": "https://it.wikipedia.org/wiki?curid=2318505", "title": "FrameNet", "text": "FrameNet \u00e8 un progetto svolto presso l'International Computer Science Institute a Berkeley, California che consiste nella produzione di una risorsa elettronica basata sui cosiddetti \"frame\" semantici. Un frame semantico fornisce una codifica schematizzata di una situazione, uno stato o un evento con l'ausilio di unit\u00e0 lessicali (ad esempio, per il frame compravendita, le parole comprare, vendere, costo, ecc.) e di ruoli semantici specifici per il frame (ad esempio, compratore, venditore, denaro, bene, ecc.).\nIl database lessicale di FrameNet contiene circa 12.000 unit\u00e0 lessicali (ovvero coppie di parole con il loro significato), 1.000 frame semantici e oltre 170.000 frasi di esempio. La finalit\u00e0 del progetto \u00e8 di fornire un inventario di situazioni ed eventi per abilitare la comprensione di un testo mediante tecniche di elaborazione del linguaggio naturale che siano in grado di associare automaticamente uno o pi\u00f9 frame a ogni frase del testo stesso (disambiguazione di frame) insieme ai corrispondenti ruoli semantici (Gildea e Jurafsky, 2002).\nEsempio.\nUn esempio di frame codificato in FrameNet \u00e8 quello di \"scenario del commercio\" (in inglese, \"commerce scenario\"). Le unit\u00e0 lessicali che appartengono al frame sono le seguenti:\n buyer, commerce, cost, goods, price, purchaser, retailer, seller, vendor\n compratore, commercio, costo, beni, prezzo, acquirente, venditore, rivenditore\nI ruoli semantici codificati per il frame sono:\nInfine, una frase di esempio annotata con il frame \"scenario del commercio\" \u00e8 la seguente:\n \"Mario bought a carpet from the seller for 1000 euros\".\n \"Mario ha acquistato dal negoziante un tappeto per 1000 euro\"."}
{"id": "2318507", "revid": "3831", "url": "https://it.wikipedia.org/wiki?curid=2318507", "title": "Deputazione di storia patria", "text": ""}
{"id": "2318510", "revid": "958185", "url": "https://it.wikipedia.org/wiki?curid=2318510", "title": "Frame semantico", "text": "In semantica e linguistica computazionale, un frame semantico o cornice concettuale \u00e8 una schematizzazione di una situazione, di uno stato o di un evento. \nUn frame schematizza tale conoscenza con l'ausilio di unit\u00e0 lessicali che richiamano la situazione o l'evento (ad esempio, per il frame \"compravendita\", le parole \"comprare\", \"vendere\", \"costo\", ecc.) e di ruoli semantici (ad esempio, \"compratore\", \"venditore\", \"denaro\", \"bene\", ecc.). I frame vengono generalmente \"evocati\" da un verbo all'interno di una frase, permettendo di annotare (manualmente o automaticamente) la frase con i ruoli semantici corrispondenti. Ad esempio, data la frase:\n \"Mario ha acquistato dal negoziante un tappeto per 1000 euro\". \n\u00e8 possibile associare i ruoli del frame \"compravendita\" (\"compratore, venditore, bene, prezzo\") a ciascun sintagma della frase:\n \"Mario ha acquistato dal negoziante un tappeto per 1000 euro\".\nLa pi\u00f9 diffusa risorsa computazionale che codifica i frame in termini di unit\u00e0 lessicali, ruoli semantici e frasi di esempio nella lingua inglese \u00e8 FrameNet (Baker et al., 1998), un progetto svolto presso l'International Computer Science Institute a Berkeley, California. Risorse in altre lingue sono state sviluppate negli ultimi anni (ad esempio, per il giapponese, il tedesco, lo spagnolo).\nFrame e ruoli semantici.\nI frame semantici differiscono dai ruoli semantici nel fatto che i primi sono specifici della situazione attivata dal verbo della frase in esame. Al contrario, i ruoli semantici (ad esempio, agente, scopo, luogo, ecc.) sono generali e si possono applicare alle parti di una qualsiasi frase, indipendentemente dalla situazione che essa descrive.\nDisambiguazione di frame.\nL'associazione (automatica o manuale) di un frame a una frase (in inglese, \"frame disambiguation\") consiste di fatto in una codifica della semantica della frase stessa. Al contrario della disambiguazione (\"word sense disambiguation\"), per\u00f2, tale codifica non rende esplicito il significato che ciascuna parola assume nel contesto, bens\u00ec evidenzia il ruolo che ciascuna parte della frase (sintagma) gioca all'interno della situazione evocata dal frame."}
{"id": "2318511", "revid": "214509", "url": "https://it.wikipedia.org/wiki?curid=2318511", "title": "Frame (semantica)", "text": ""}
{"id": "2318513", "revid": "1546219", "url": "https://it.wikipedia.org/wiki?curid=2318513", "title": "Distaccante", "text": "I distaccanti sono sostanze in grado di prevenire l'adesione di due elementi. Vengono utilizzati nel processo di produzione delle materie plastiche per stampaggio a caldo o a freddo (manufatti in vetroresina), nella produzione per iniezione di manufatti in gomma, nella produzione di manufatti per colata in calcestruzzo o gesso, in fonderia .\nA seconda del campo di impiego possono essere cere minerali (paraffine), cere sintetiche (polimeri), cere naturali (Cera d'api, cera di carnauba), grassi, olii, silicone (silossani)."}
{"id": "2318514", "revid": "765341", "url": "https://it.wikipedia.org/wiki?curid=2318514", "title": "F. Paul Wilson", "text": "Ha usato anche lo pseudonimo di Colin Andrews.\nBiografia.\nWilson cominci\u00f2 a scrivere romanzi gi\u00e0 durante il periodo universitario (si laure\u00f2 in medicina nel 1973), dedicandosi al genere fantascientifico per tutti gli anni settanta. Nel 1981, il suo primo romanzo horror, \"La fortezza\" (\"The Keep\"), divenne un successo internazionale e fu soggetto di un film omonimo diretto da Michael Mann. Ci\u00f2 spinse lo scrittore a puntare su questo genere per tutto il resto della decade. Negli anni novanta Wilson ha prodotto opere di vario genere, destreggiandosi tra temi a lui cari come l'horror e la fantascienza, con puntate nel thriller di ambientazione medica e lavorando anche per la Disney. Insieme a Matthew J. Costello, Wilson ha ideato e sceneggiato \"FTL Newsfeed\", un programma televisivo andato in onda sul canale Sci-Fi Channel dal 1992 al 1996.\nIl personaggio pi\u00f9 noto ideato da Wilson \u00e8 il mercenario \"Jack il riparatore\", che fece la sua prima comparsa nel 1984 nel bestseller \"Il sepolcro\". Il secondo romanzo con protagonista Jack il riparatore s'intitola \"Legacies\", pubblicato nel 1998, ben quattordici anni dopo la prima avventura del mercenario.\nWilson ha vinto il suo primo Premio Prometheus nel 1979 con il romanzo \"Wheels Within Wheels\"; un secondo premio Prometheus se lo \u00e8 aggiudicato nel 2004 con \"Sims\". La Libertarian Futurist Society ha inserito Wilson nella sua Hall of Fame per gli scritti \"Healer\" e \"An Enemy of the State\"."}
{"id": "2318515", "revid": "226480", "url": "https://it.wikipedia.org/wiki?curid=2318515", "title": "Antiadesivo", "text": ""}
{"id": "2318516", "revid": "834", "url": "https://it.wikipedia.org/wiki?curid=2318516", "title": "George A. Miller", "text": ""}
{"id": "2318519", "revid": "287204", "url": "https://it.wikipedia.org/wiki?curid=2318519", "title": "Beta Cassiopeiae", "text": "Beta Cassiopeiae (\u03b2 Cas, \u03b2 Cassiopeiae), conosciuta anche con il nome tradizionale di Caph, \u00e8 una stella nella costellazione di Cassiopea di magnitudine media di 2,27. \u00c8 una stella variabile, la pi\u00f9 luminosa della classe delle Delta Scuti, la cui magnitudine varia tra +2,25 e 2,29 con un periodo di 2,4 ore. Di norma Caph \u00e8 la terza stella pi\u00f9 brillante della costellazione, anche se in certi periodi, quando la variabile cala la luminosit\u00e0 ai suoi minimi, \u00e8 la seconda pi\u00f9 luminosa, dopo Shedir. Dista dalla Terra circa 55 anni luce.\nIl suo nome deriva dall'espressione araba \u0627\u0644\u0643\u0641 \u0627\u0644\u062e\u0635\u064a\u0628, \"al-Kaff al-kha\u1e63\u012bb\", cio\u00e8 \"La palma fertile\"\nOsservazione.\n \u00e8 una stella dell'emisfero celeste boreale; \u00e8 la pi\u00f9 occidentale delle cinque stelle che compongono la W di Cassiopea. La sua declinazione \u00e8 pari +59\u00b0, di conseguenza la stella diventa circumpolare pi\u00f9 a nord della latitudine 31\u00b0N, mentre rimane invisibile pi\u00f9 a sud del parallelo 31\u00b0S, vale a dire dall'Uruguay, per buona parte di Cile e Argentina, dalla Nuova Zelanda, dalle regioni meridionali di Australia e Sudafrica e dal continente antartico. Essendo di magnitudine 2,27 pu\u00f2 essere scorta anche dai piccoli e medi centri urbani moderatamente affetti da inquinamento luminoso.\nIl periodo migliore per la sua osservazione, dove nell'emisfero nord si presenta alta nel cielo nelle prime ore serali, \u00e8 durante l'autunno boreale, mentre nell'emisfero australe la sua visibilit\u00e0 \u00e8 limitata ai mesi primaverili, da settembre a dicembre\nCaratteristiche fisiche.\nCaph \u00e8 una subgigante di colore bianco-giallo, di tipo spettrale F2IV, con una temperatura superficiale di circa 6800 K, quindi un po' pi\u00f9 calda del nostro Sole. Caph ha un raggio quasi quadruplo rispetto al Sole ed \u00e8 28 volte pi\u00f9 luminosa.\nLa stella ha esaurito l'idrogeno all'interno del suo nucleo da fondere in elio, abbandonando la sequenza principale del diagramma di Hertzsprung-Russel. La stella si trova in una fase molto breve dell'evoluzione stellare e nel suindicato diagramma si trova all'interno della cosiddetta Lacuna di Hertzsprung, zona dove sono situate pochissime stelle. Trascorrer\u00e0 solo l'1% della sua evoluzione all'interno di tale fase. Caph ruota molto velocemente su se stessa, completando una rotazione in poco pi\u00f9 di un giorno. L'alta velocit\u00e0 di rotazione le d\u00e0 la forma di uno sferoide oblato, con un raggio equatoriale del 24% maggiore rispetto al raggio polare. Questa forma causa che la temperatura ai poli, pi\u00f9 vicini al nucleo rispetto alle regioni equatoriali, hanno una temperatura di circa 1000 K maggiore rispetto alle regioni della fascia equatoriale.\nCaph \u00e8 anche una stella doppia perch\u00e9 possiede una compagna che le orbita intorno ogni 27 giorni.."}
{"id": "2318522", "revid": "340520", "url": "https://it.wikipedia.org/wiki?curid=2318522", "title": "Comedy hip hop", "text": "Il comedy hip hop (detto anche comedy rap) \u00e8 un sottogenere dell'hip hop. Si tratta di un genere musicale che si prefigge l'obiettivo di divertire il pubblico, attraverso testi comici su basi hip hop. Nato negli anni ottanta, prima che l'hip hop diventasse un genere violento con l'arrivo del Gangsta rap; i pi\u00f9 celebri artisti inquadrabili in questo genere sono Biz Markie, Eminem ed in parte anche i Beastie Boys."}
{"id": "2318530", "revid": "478814", "url": "https://it.wikipedia.org/wiki?curid=2318530", "title": "Provincia di Prachinburi", "text": "La provincia di Prachinburi () \u00e8 in Thailandia e fa parte del gruppo regionale della Thailandia del Nordest. Si estende per 4.762,4\u00a0km\u00b2, ha abitanti (2020) e il capoluogo \u00e8 il distretto di Mueang Prachinburi, dove si trova la citt\u00e0 principale Prachinburi.\nSuddivisione amministrativa.\nLa provincia \u00e8 suddivisa in 7 distretti (\"amphoe\"). Questi a loro volta sono suddivisi in 65 sottodistretti (\"tambon\") e 658 villaggi (\"muban\").\nI distretti n\u00ba 4 e 5 sono stati scorporati nel 1983 per formare la provincia di Sa Kaeo.\nAmministrazioni comunali.\nA tutto il 2020, non vi era alcun comune della provincia con lo status di citt\u00e0 maggiore (\"thesaban nakhon\"). Gli unici che rientravano tra le citt\u00e0 minori (\"thesaban mueang\") erano Prachinburi, con residenti e Nong Ki, che ne aveva . Erano inoltre presenti 11 municipalit\u00e0 di sottodistretto (\"thesaban tambon\"), tra le pi\u00f9 popolose delle quali vi era Na Di, con residenti. Nell'aprile 2020, le aree che non ricadevano sotto la giurisdizione delle amministrazioni comunali erano governate da un totale di 56 \"Organizzazioni per l'amministrazione del sottodistretto\" (\"ongkan borihan suan tambon\")."}
{"id": "2318531", "revid": "631536", "url": "https://it.wikipedia.org/wiki?curid=2318531", "title": "Campionato europeo di pallavolo maschile 1983", "text": "Il XIII campionato europeo di pallavolo maschile si svolse a Berlino Est, Erfurt e Suhl, nella Repubblica Democratica Tedesca, dal 17 al 25 settembre 1983. Al torneo parteciparono 12 squadre nazionali europee e la vittoria finale and\u00f2 per la nona volta all'Unione Sovietica.\nPodio.\nCampione.\nUnione Sovietica(Nono titolo)\nSecondo posto.\nPolonia\nTerzo posto.\nBulgaria"}
{"id": "2318537", "revid": "72396", "url": "https://it.wikipedia.org/wiki?curid=2318537", "title": "Provincia di Phetchaburi", "text": "La provincia di Phetchaburi si trova in Thailandia, nella regione della Thailandia dell'Ovest. Si estende per km\u00b2, ha abitanti (2020) e il capoluogo \u00e8 il distretto di Mueang Phetchaburi. La citt\u00e0 dove hanno sede le maggiori istituzioni \u00e8 Phetchaburi, mentre quella pi\u00f9 popolata \u00e8 la stazione balneare di Cha-am.\nSuddivisione amministrativa.\nLa provincia \u00e8 suddivisa in 8 distretti (\"amphoe\"). Questi a loro volta sono suddivisi in 93 sottodistretti (\"tambon\") e 681 villaggi (\"muban\").\nAmministrazioni comunali.\nNon vi sono citt\u00e0 maggiori, i soli due comuni della provincia che hanno lo status di citt\u00e0 minore (\"thesaban mueang\") sono Phetchaburi e Cha-am, che a tutto il 2020 avevano rispettivamente e residenti. Tra i comuni di sottodistretto (\"thesaban tambon\"), il pi\u00f9 popoloso era Tha Yang, che aveva residenti."}
{"id": "2318540", "revid": "125019", "url": "https://it.wikipedia.org/wiki?curid=2318540", "title": "Carl J\u00e4nisch", "text": "Nato a Vyborg nel Granducato di Finlandia, si trasfer\u00ec presto in Russia per insegnare meccanica razionale a Pietroburgo (ora San Pietroburgo). Dedic\u00f2 tutta la vita alla matematica e agli scacchi, due materie che egli considerava collegate.\nProv\u00f2 a dimostrare la loro relazione nel libro \"D\u00e9couvertes sur le cavalier (aux \u00e9checs)\", pubblicato a Pietroburgo nel 1837.\nNel 1842-43 pubblic\u00f2 un libro sulle aperture in due volumi: \"Analyse Nouvelle des ouvertures\", e nel 1862-63 la sua opera maggiore: \"Trait\u00e9 des applications de l'analyse math\u00e9matique au jeu des \u00e9checs\", in tre volumi.\nPartito per prendere parte al torneo di Londra 1851, vi arriv\u00f2 tardi e gioc\u00f2 invece un match con Howard Staunton, che perse (+ 2 \u2013 7 = 1). Tre anni pi\u00f9 tardi perse anche con Ilja \u0160umov (+ 3 \u2013 5 = 4).\n\u00c8 noto soprattutto per analizzato il gambetto Schliemann-Jaenisch della partita spagnola (1. e4 e5 2. Cf3 Cc6 3. Ab5 f5). Contribu\u00ec anche a sviluppare la difesa russa con Aleksandr Petrov."}
{"id": "2318551", "revid": "125208272", "url": "https://it.wikipedia.org/wiki?curid=2318551", "title": "William Adams", "text": "Giunto in Giappone poco prima della battaglia di Sekigahara, divenne grazie alla sua abilit\u00e0 diplomatica un consigliere fidato prima di Tokugawa Ieyasu e poi di suo figlio Hidetada, contribuendo alla creazione di rapporti commerciali con le nazioni protestanti europee che, tra le altre cose, assicurarono ai Paesi Bassi il monopolio commerciale con il Giappone anche dopo la chiusura del Paese ai rapporti con il mondo esterno (il \"sakoku\").\nEgli fu l'ispirazione al personaggio di John Blackthorne nel bestseller di James Clavell \"Sh\u014dgun\".\nPrimi anni.\nNato a Gillingham, nel Kent, da una famiglia protestante, alla morte del padre Adams si trasfer\u00ec appena dodicenne a Londra, dove venne assunto come apprendista carpentiere nell'officina navale di Nicholas Diggins, apprendendo nei successivi dodici anni quei rudimenti di ingegneria navale, astronomia e matematica che un domani gli sarebbero stati utili per conquistare la stima e la considerazione di Ieyasu, aprendogli le porte del potere in Giappone.\nA partire dal 1588, Adams prese attivamente parte alle guerre di religione che in quegli anni stavano imperversando in tutta Europa, e in particolare alla Guerra anglo-spagnola, durante la quale ebbe modo di servire sotto il celebre esploratore e corsaro inglese Francis Drake; nello stesso anno poi, a soli ventiquattro anni, ricevette il comando della nave da rifornimento \"Richarde Dyffylde\", con la quale partecip\u00f2, seppure con un ruolo marginale, alla battaglia contro l'Invincibile Armata.\nAlcune fonti ipotizzano che negli stessi anni abbia preso parte ad un'infruttuosa spedizione organizzata dalla Royal Navy nel tentativo di trovare il Passaggio a nord-ovest, ma poich\u00e9 non vi \u00e8 traccia di tale evento nelle numerose lettere e cronache di viaggio redatte dallo stesso Adams e giunte fino a noi gli storici hanno dubbi sulla attendibilit\u00e0 di tale ipotesi.\nLa spedizione in Estremo Oriente.\nAffascinato dai traffici olandesi con l'estremo oriente, all'et\u00e0 di 34 anni Adams si un\u00ec alla \"voorcompagnie\" (futura Compagnia Olandese delle Indie Orientali), per conto della quale, con il grado di primo timoniere, nel 1598 assieme al fratello Thomas lasci\u00f2 l'isola di Texel a bordo di una flotta di cinque navi mercantili (il \"Blijde Bootschap\", il \"Trouwe\", il \"T Gelooue\", il \"Liefde\" e lo \"Hoope\") diretta in Per\u00f9, con le direttive da parte dei committenti di fare vela per il Giappone solo in caso di necessit\u00e0.\nLa spedizione, tuttavia, fu segnata fin dall'inizio da una sorte avversa. Dopo una sosta nel Golfo di Guinea, infatti, due delle cinque navi, seriamente provate da una serie di tempeste nel sud Atlantico, non riuscirono a superare lo Stretto di Magellano (il \"Blijde Bootschap\", al cui comando c'era l'olandese Dirck Gerritszoon Pomp, famoso per essere stato il primo olandese ad aver visitato Cina e Giappone, venne catturato dagli spagnoli dopo aver attraccato, a corto di provviste, nel porto di Valpara\u00edso, mentre il \"T Gelooue\" fu costretto a fare rientro nei Paesi Bassi, dove giunger\u00e0 nel 1600 con un equipaggio quasi decimato), e delle tre superstiti solo una, lo \"Hoope\", raggiunse, assieme al \"Liefde\" di Adams, il punto d'incontro nell'isola di Floreana, al largo dell'Ecuador, nel novembre del 1599, dopo un incontro-scontro con i nativi sudamericani che cost\u00f2 tra l'altro la vita a Thomas Adams (l'ultima nave, il \"Trouwe\", raggiunger\u00e0 l'Indonesia nel 1601, dove verr\u00e0 per\u00f2 affondata dai portoghesi nei pressi di Tidore, e il suo equipaggio massacrato).\nCircondate da acque, vascelli da guerra e porti spagnoli, le due navi superstiti a quel punto non ebbero altra scelta che fare vela per l'Estremo Oriente, ma durante il viaggio un tifone affond\u00f2 lo \"Hoope\", lasciando la \"Liefde\" come unica superstite della spedizione.\nL'arrivo in Giappone.\nNell'Aprile del 1600 la \"Liefde\", con soli venti marinai ancora in vita dei cento originali, raggiunse finalmente il Giappone, gettando l'ancora nelle acque di Bungo, (non lontano dall'odierna Usuki, nella Prefettura di \u014cita), nel Ky\u016bsh\u016b nordorientale.\nAppena un gruppo di uomini, tra i quali lo stesso Adams, furono in grado di lasciare la nave, una piccola ambasceria lasci\u00f2 la \"Liefde\" per prendere contatto con la popolazione locale. Tuttavia, in quel periodo, il Giappone, e in particolare il Kyushu, erano popolati da missionari spagnoli e portoghesi, in particolare Gesuiti, che come si avvidero della nazionalit\u00e0 olandese calvinista dei nuovi arrivati si affrettarono a sobillare le autorit\u00e0 locali per farli arrestare con l'accusa di pirateria.\nAdams e i suoi compagni quindi vennero tradotti come prigionieri al castello di Osaka, mentre la \"Liefde\" e il suo carico di cotte di maglia, moschetti, cannoni e altri beni vennero consegnati a Tokugawa Ieyasu, che successivamente se ne sarebbe servito per assicurarsi la vittoria nella Battaglia di Sekigahara contro la coalizione occidentale al comando di Ishida Mitsunari (in particolare si racconta che i famosi cannoni usati dai Tokugawa per bersagliare le linee Toyotomi per tutto il corso della battaglia fossero proprio quelli requisiti alla \"Liefde\").\nWilliam Adams, per\u00f2, era giunto in Giappone in un momento particolare; non solo Ieyasu era sul punto di unificare finalmente l'arcipelago, mettendo fine al periodo Sengoku ed instaurando uno shogunato destinato a durare pi\u00f9 di due secoli, ma proprio al fine di pacificare il Paese il futuro primo shogun dei Tokugawa, seppur consapevole della necessit\u00e0 dei commerci con l'estero, vedeva con crescente sospetto l'attivit\u00e0 dei missionari cattolici provenienti dall'Europa, che soprattutto nel sud continuavano a fare proseliti anche tra gli stessi daimy\u014d, a discapito di un potere centrale che invece aveva un disperato bisogno di affermare la propria autorit\u00e0.\nVenuto a sapere della fede protestante, e quindi non interessata a opere missionarie, dei nuovi arrivati, Ieyasu volle incontrare personalmente Adams; gli incontri avvennero tra il maggio e il giugno del 1600, e il loro contenuto venne successivamente redatto dallo stesso Adams nelle sue corpose memorie autobiografiche:\nInoltre, Adams scrive che Ieyasu rifiut\u00f2 con veemenza le esortazioni dei gesuiti portoghesi affinch\u00e9 l'intero equipaggio della \"Liefde\" venisse giustiziato, redarguendoli severamente poich\u00e9\nPer ordine di Ieyasu, dopo la sconfitta della coalizione occidentale e la fine della guerra con Mitsunari, Adams e i suoi compagni furono portati a Edo a bordo della \"Liefde\", che, subito dopo l'arrivo, duramente provata e ormai irrecuperabile, affond\u00f2.\nLe caracche giapponesi.\nNel 1604, con il Giappone pacificato e lo shogunato saldo nelle sue mani, Ieyasu commission\u00f2 a William Adams la costruzione di una nave occidentale capace di garantire una efficace difesa costiera contro le scorrerie dei pirati wakou.\nLa nave, dotata di un dislocamento di circa 80 tonnellate, venne costruita a It\u014d, nella penisola di Izu, e dopo il suo completamento lo shogun, rimasto positivamente colpito dall'abilit\u00e0 del timoniere inglese come carpentiere e ingegnere navale, gliene ordin\u00f2 una seconda, una caracca di 120 tonnellate, in grado di compiere traversate oceaniche. La sfida si presentava ardua, in quanto Adams non aveva mai diretto o supervisionato i lavori per la realizzazione di una nave di quelle dimensioni, ma ci\u00f2 nonostante il vascello, ribattezzato in seguito \"San Buena Ventura\", venne infine costruito, e secondo la testimonianza dello stesso Adams, Ieyasu ne rimase talmente soddisfatto che diede al timoniere inglese l'autorizzazione a fargli visita in qualunque momento avesse voluto. \nSuccessivamente, nel 1610, la nave fu prestata ad un equipaggio di naufraghi spagnoli che la usarono per fare rientro in Nuova Spagna, accompagnati da un'ambasceria giapponese; una volta giunta a destinazione per\u00f2, la San Buena Ventura con un prestesto venne requisita dal vicer\u00e9 Luis de Velasco, che temeva la prospettiva di un Giappone in possesso di una flotta militare al livello di quelle europee, e l'ambasceria riportata in Giappone con una nave battente bandiera spagnola, seppure con al seguito un proprio emissario, Sebasti\u00e1n Vizca\u00edno.\nIl poco amichevole approccio da parte del vicer\u00e9 non ferm\u00f2 tuttavia i tentativi da parte di Ieyasu di creare delle proprie personali relazioni commerciali con le potenze europee, e attorno al 1608 ordin\u00f2 ad Adams di prendere contatto con Rodrigo de Vivero y Aberrucia, il governatore delle Filippine spagnole, come primo atto per la costituzione di una rotta commerciale tra il Giappone e la Nuova Spagna. Tutti questi tentativi saranno destinati tuttavia a venire vanificati con l'inizio delle persecuzioni contro i cristiani giapponesi, che indispett\u00ec notevolmente le potenze cattoliche europee, e il successivo sakoku ordinato dal nipote di Ieyasu, lo shogun Iemitsu, avrebbe messo fine a qualsiasi tentativo di approccio amichevole tra spagnoli e giapponesi.\nL'arrivo della Compagnia delle Indie.\nNello stesso anno, il 1604, in cui Adams iniziava la costruzione delle navi occidentali per conto di Ieyasu, lo shogun invi\u00f2 il comandante della \"Liefte\", Jacob Quaeckernaeck, a Pattani a bordo di una nave shuinsen per prendere contatto con la Compagnia Olandese delle Indie Orientali, che vi si era stabilita nel 1602 impiantandovi una propria filiale, il tutto al fine di rompere il monopolio portoghese sul Giappone e in questo modo infliggere un duro colpo al proselitismo religioso dei missionari.\nLimitati nei movimenti dal conflitto in corso coi portoghesi, gli olandesi non furono tuttavia in grado di inviare propri delegati in Giappone fino al 1609, quando una spedizione al comando di Jacques Specx riusc\u00ec a raggiungere Hirado, dove fu fondata una nuova filiale. Grazie all'intercessione di Adams, che ag\u00ec come mediatore per conto dei nuovi arrivati, gli olandesi ottennero di poter effettuare compravendite in tutto il territorio giapponese, con la libert\u00e0 di poter adattare i prezzi di vendita e acquisto alle necessit\u00e0 dettate dal mercato (tutto l'opposto quindi dei portoghesi, che erano limitati nei loro traffici alla sola Nagasaki e potevano commerciare solo ai prezzi e alle condizioni stabilite dai giapponesi).\nTali concessioni, anche se territorialmente ristrette alla sola isola di Dejima con la chiusura dei confini a seguito del sakoku, sarebbero state tuttavia il lasciapassare olandese per il Giappone fino alla Restaurazione Meiji.\nUn samurai occidentale.\nGrazie al buon ascendente esercitato da Adams sullo shogun, anche gli altri superstiti della \"Liefde\" godettero di relativa fortuna. Molti di loro lasciarono il Giappone arricchiti nel 1605 grazie all'intercessione del daimy\u014d di Hirado, ma il loro timoniere all'opposto non avrebbe pi\u00f9 abbandonato il Giappone fino al 1613, n\u00e9 avrebbe pi\u00f9 fatto rientro in Europa.\nTroppa era infatti la stima che Adams si era conquistato presso Ieyasu, che cominci\u00f2 a ricompensarlo con nomine ed incarichi di sempre maggiore prestigio. Dopo averlo preso come proprio personale interprete al posto del missionario gesuita Jo\u00e3o Rodrigues, arriv\u00f2 a concedergli il titolo di hatamoto e il diritto di portare in pubblico la katana e la wakizashi; inoltre, come era prassi presso i samurai, lo invit\u00f2 a cambiare il proprio nome con uno pi\u00f9 consono al suo nuovo rango, cos\u00ec William Adams divenne da quel momento .\nTale gesto, per quanto simbolo della considerazione che lo shogun aveva per il suo nuovo consigliere inglese, pose per\u00f2 Adams sotto le stesse leggi vigenti per tutti gli altri cittadini giapponesi, tra le quali quella che limitava fortemente i viaggi all'estero, da compiersi solo a seguito di una formale autorizzazione da parte dello shogunato.\nInfine, quale ulteriore segno di riconoscimento, gli furono donate una residenza a Edo, una ad Hirado ed una fattoria a Hemi, vicino al porto di Uraga, quest'ultima del valore di 250 koku.\nCome ultimo atto della propria conversione ai costumi giapponesi Adams, pur essendo sposato con una donna inglese (a cui, comunque, seguit\u00f2 a mandare ogni qualvolta gli fosse possibile denaro e altri beni tramite la collaborazione di alcuni amici olandesi e inglesi che visitavano il Giappone), prese in moglie Oyuki, la figlia di Magome Kageyu, un ufficiale di polizia che comandava una stazione di scambio lungo la strada per Edo, da cui ebbe due figli, Joseph e Susanna.\nConflitti religiosi.\nL'ascesa di Adams e dei suoi datori di lavoro olandesi coincideva con la perdita di prestigio da parte dei commercianti portoghesi e spagnoli che avevano fino a quel momento goduto del monopolio mercantile in Giappone, e ci\u00f2 ebbe un impatto decisivo anche sull'operato dei missionari cattolici francescani e gesuiti che svolgevano le loro attivit\u00e0 in tutto il Paese.\nIeyasu, come gi\u00e0 detto, era favorevole agli scambi commerciali con l'Europa e il resto del mondo, ma mal sopportava il cattivo ascendente che a suo giudizio i missionari esercitavano sulla popolazione. Le persecuzioni iniziate da Toyotomi Hideyoshi erano state momentaneamente sospese per non indispettire ulteriormente i mercanti occidentali, ma con il Giappone finalmente unificato Tokugawa aveva bisogno di burocratizzare, gerarchizzare e ordinare la futura nazione giapponese, e ci\u00f2 passava anche dall'osservanza di un'unica fede, s\u00ec da evitare il rischio di nuovi conflitti religiosi come quelli che avevano segnato lungamente l'epoca Sengoku.\nIn tutto ci\u00f2 Adams, inglese protestante con simpatie calviniste, ebbe buon gioco nel persuadere lo shogun sul fatto che i mercanti spagnoli e portoghesi fossero una minaccia tanto quanto i missionari che arrivavano in Giappone a bordo delle loro navi.\nIeyasu tent\u00f2 in un primo momento di limitare il diffondersi delle conversioni proibendo l'attivit\u00e0 missionaria, ma quando i Gesuiti, incuranti dei divieti, seguitarono nella propria attivit\u00e0 di evangelizzazione in modo clandestino, talvolta arrivando a fare una vera e propria propaganda anti-Tokugawa, nel 1614 lo shogun, su consiglio di Adams, decise per l'espulsione definitiva di tutti i Gesuiti portoghesi, primo atto di quelle persecuzioni anticristiane che avrebbero avuto il loro apice sotto il governo di Tokugawa Iemitsu.\nMorte.\nWilliam Adams mor\u00ec il 16 maggio 1620 a Hirado, all'et\u00e0 di 55 anni. Venne sepolto a Nagasaki, dove tuttora si trova una stele commemorativa a lui dedicata.\nIn base al suo testamento, le sue dimore giapponesi e tutto il suo patrimonio, consistente in circa 500 sterline, vennero ripartite tra le sue due famiglie, quella inglese e quella giapponese. Suo figlio Joseph eredit\u00f2 sia il nome di Miura Anjin che il titolo di Hatamoto, e seguit\u00f2 a servire lo shogunato sia sotto il governo di Hidetata che sotto quello di Iemitsu.\nNella cultura di massa.\nVideogiochi.\nWilliam Adams \u00e8 il protagonista di Nioh, videogioco action sviluppato dal Team Ninja rilasciato nel 2017."}
{"id": "2318553", "revid": "110157", "url": "https://it.wikipedia.org/wiki?curid=2318553", "title": "Chiesa dell'Ascensione (Breggia)", "text": "La chiesa dell'Ascensione o di San Salvatore \u00e8 un edificio religioso che si trova a Cabbio, frazione di Breggia in Canton Ticino.\nStoria.\nLa struttura viene citata per la prima volta in documenti storici risalenti al 1554. Fra il 1780 ed il 1795 venne completamente ricostruita.\nDescrizione.\nLa chiesa ha una pianta ad unica navata, affiancata da dua cappelle laterali e ricoperta con una volta a vela. Sul transetto la copertura si conclude in una cupola."}
{"id": "2318564", "revid": "14691", "url": "https://it.wikipedia.org/wiki?curid=2318564", "title": "Censimento della popolazione e delle abitazioni", "text": ""}
{"id": "2318567", "revid": "84184", "url": "https://it.wikipedia.org/wiki?curid=2318567", "title": "Montini", "text": ""}
{"id": "2318569", "revid": "135224", "url": "https://it.wikipedia.org/wiki?curid=2318569", "title": "Alan Baddeley", "text": "Educazione.\nBaddeley si laurea all'universit\u00e0 di Londra nel 1956 e ottiene un Master of Arts dal Dipartimento di Psicologia della Princeton University nel 1957, segu\u00ecto dal PhD dall'Universit\u00e0 di Cambridge nel 1962.\nCarriera.\nNel 1975 cominci\u00f2 a studiare le \"capacit\u00e0 della memoria a breve termine\", sottoponendo compiti di rievocazione, al fine di testare quali fossero le differenze nel richiamo di parole corte o lunghe, cos\u00ec da scoprire se il tempo di pronuncia o il numero di item modifichino le propriet\u00e0 della memoria a breve termine.\nAltri lavori.\n\u00c8 stato autore di alcuni test neuropsicologici, tra i quali Doors and People, Children's Test of Nonword Repetition (CN REP), the Rivermead Behavioural Memory Test (RBMT), Autographical Memory Interview (AMI), Visual Patterns Test (VPT) e the Speed and Capacity of Language Processing Test (SCOLP)."}
{"id": "2318572", "revid": "1008732", "url": "https://it.wikipedia.org/wiki?curid=2318572", "title": "Correlatore (acustica)", "text": "Nell'ambito della ricerca perdite il correlatore \u00e8 una apparecchiatura elettroacustica in grado di determinare la posizione di una perdita in una condotta interrata che trasporta fluido. Il correlatore \u00e8 un'evoluzione del geofono rispetto al quale permette di localizzare con maggiore precisione il punto esatto della perdita.\nCaratteristiche.\nGeneralmente i \"correlatori\" sono costituiti da una unit\u00e0 centrale alla quale sono collegati due microfoni piezoelettrici molto sensibili, chiamati anche \"accelerometri\" capaci di captare ed amplificare i suoni che si propagano in una condotta trasmettendo il segnale verso l'unit\u00e0 centrale.\nPrincipio di funzionamento.\nOgni liquido o gas che fuoriesce da una condotta in pressione genera un rumore che si propaga lungo la condotta in entrambe le direzioni.\nOperativamente si collegano i due \"accelerometri\", generalmente sfruttando la presenza di pozzetti o aste di manovra, agli estremi del tratto di condotta nel quale si sospetta possa esserci una perdita.\nSe la perdita si trova precisamente al centro del tratto il rumore prodotto dalla perdita raggiunge i sensori posti agli estremi nel medesimo istante. Se la perdita si trova disassata vi \u00e8 un ritardo di qualche frazione di secondo tra un microfono e l'altro: il rumore raggiunge prima il sensore pi\u00f9 vicino e poi quello pi\u00f9 lontano.\nL'unit\u00e0 centrale analizza il ritardo del segnale tra i due sensori ed in base alla velocit\u00e0 di propagazione del suono all'interno della condotta (dipendente dal tipo di fluido trasportato e dal materiale costituente la condotta) riesce a determinare l'esatta localizzazione della perdita.\nModerni correlatori.\nNegli ultimi anni vi \u00e8 stata una notevole evoluzione dello strumento.\nSi \u00e8 passati da sensori collegati con lunghi cavi alla unit\u00e0 centrale ad accelerometri collegati con sistemi wireless.\nLe unit\u00e0 centrali sono dotate di sistemi di registrazione dei dati acquisiti e sistemi di filtraggio di varie bande di frequenza di suoni al fine di discriminare quelli prodotti dalle perdite altri suoni prodotti dalla condotta.\nAttualmente \u00e8 possibile anche effettuare correlazioni multiple con 3 o pi\u00f9 sensori contemporaneamente collegati via radio alla stessa unit\u00e0 centrale. Tale tecnica consente di aumentare la precisione della localizzazione."}
{"id": "2318578", "revid": "1305772", "url": "https://it.wikipedia.org/wiki?curid=2318578", "title": "Already Gone (Kelly Clarkson)", "text": "Already Gone \u00e8 il terzo singolo estratto dal quarto album della cantante statunitense Kelly Clarkson, \"All I Ever Wanted\", pubblicato l'11 agosto 2009. La canzone \u00e8 stata scritta da Kelly Clarkson e da Ryan Tedder, e prodotta da quest'ultimo.\nStoria e pubblicazione.\n\"Already Gone\" \u00e8 una delle quattro canzone co-scritte da Kelly Clarkson ed il cantante leader della band OneRepublic Ryan Tedder che compaiono nel quarto album di Kelly Clarkson \"All I Ever Wanted\". Verso la fine del 2008, Clarkson ascolt\u00f2 la canzone di Beyonc\u00e9 \"Halo\", che comparve nel suo terzo album I Am... Sasha Fierce. Not\u00f2 evidenti similirit\u00e0 tra Halo, per la quale Ryan Tedder ricevette i credits come co-scrittore e produttore, affrontandolo per aver usato lo stesso arrangiamento in due differenti canzoni, affermando che la gente avrebbe pensato che la Clarkson stessa l'avesse copiata da Beyonc\u00e8. Poich\u00e9 \"All I Ever Wanted\" era gi\u00e0 in fase di stampa, era ormai troppo tardi per rimuovere Already Gone dalla tracklist dell'album.\n\"Ryan ed io ci incontrammo alla casa discografica, prima che lui stesse lavorando con chiunque altro... Abbiamo scritto circa sei canzoni insieme, quattro o cinque incluse nell'album. Era tutto perfetto e grandioso. Non ho mai sentito parlare di una canzone di nome Halo. L'album di Beyonc\u00e8 fu pubblicato quando il mio era ormai stato prodotto e pronto per esser mandato nei negozi. Nessuno a casa starebbe a pensare \"Diamine, Ryan Tedder ha dato a Beyonc\u00e8 ed a Kelly la stessa traccia sulla quale scriverci.\" No, la gente sta solamente pensando che sono una ladra. Ho chiamato Ryan e gli ho chiesto \"Non capisco. Perch\u00e9 l'hai fatto?\"\nRyan Tedder rispose alle accuse con una dichiarazione, affermando che le due canzoni sono \"totalmente differenti\" e le accuse erano \"dolorose ed assurde\".\n\"Already Gone \u00e8 una delle migliori canzoni che abbia mai scritto o prodotto da Bleeding Love ed ha i suoi meriti tralasciando Halo.\nSono due canzoni totalmente differenti concettualmente, melodicamente e riguardo ai testi e non avrei mai raggirato un'artista come Kelly Clarkson o Beyonc\u00e8 facendo registrare loro sulla stessa traccia musicale, questa supposizione \u00e8 dolorosa ed assurda. Credo che quando la gente ascolti Already Gone stia ascoltando quello che sento io\u2014una delle pi\u00f9 brave cantanti sulla Terra che da il massimo facendo una performance da mozzare il fiato su una canzone che lei stessa ha co-scritto. Sfido le persone a sentire la canzone ed a formulare le loro opinioni.\"\nI primi due singoli usciti dall'album \"All I Ever Wanted\" furono delle canzoni dance-pop ritmate,cos\u00ec la RCA Records decise di pubblicare una canzone lenta come terzo singolo e scelse \"Already Gone\". Kelly afferm\u00f2 di aver \"combattuto e combattuto\" con i suoi capi per cercare di non farla pubblicare come un singolo, per non mancar di rispetto a Beyonc\u00e8. Preferiva che \"Cry\" fosse scelta per il terzo singolo, ma ammise che \"alla fine l'hanno pubblicata senza il mio consenso. \u00c8 ingiusto,ma \u00e8 una di quelle cose sulle quali non ho purtroppo il controllo... A questo punto la casa discografica pu\u00f2 farci tutto quello che vuole.\". Clarkson pi\u00f9 tardi disse ad MTV che era una disgrazia che le due canzoni sembrassero cos\u00ec simili, ma che la sua melodia e quella di Beyonc\u00e8 erano differenti.\nSuccesso commerciale.\nIn America, la canzone ha debuttato nella classifica Billboard Hot 100 la settimana di pubblicazione dell'album, a causa delle alte vendite digitali, al numero 70, nella Hot Digital Songs al numero 46 e nella classifica dei singoli canadesi al numero 70. Ha riscosso un discreto successo anche in classifiche minori come la classifica dei download digitali canadesi, nella quale ha raggiunto la posizione 44, e nella classifica statunitense Hot Digital Tracks, dove ha un'altra volta debuttato al numero 44. La canzone \u00e8 debuttata nella classifica australiana il 20 luglio 2009 al numero 36 (dove raggiunger\u00e0 il numero 12) e al numero 29 nella classifica dei download dello stesso Paese (dove raggiunger\u00e0 il numero 12). La canzone \u00e8 inoltre debuttata al numero 32 della classifica dei singoli in Nuova Zelanda, fino ad arrivare al numero 23.\nNella classifica dell'8 agosto 2009, la canzone \u00e8 rientrata nella classifica canadese al numero 71 ed ha raggiunto il numero 15, e in quella americana al numero 13. Ha inoltre fatto il suo debutto o rientro nelle classifiche americane Hot Videoclip Tracks, Hot Digital Songs, Pop 100 Airplay e Hot Adult Top 40 Tracks rispettivamente ai numeri 25, 68, 75 e 31.\nControversie.\nRyan Tedder, frontman della band OneRepublic, ha lavorato con Kelly Clarkson nel suo quarto album in studio, \"All I Ever Wanted\", per il quale hanno scritto insieme \"Already Gone\". Quando la canzone usc\u00ec, i critici notarono una somiglianza con \"Halo\" di Beyonc\u00e9. Clarkson, tuttavia, inizialmente dichiar\u00f2 di non essere a sentire somiglianze tra le due canzoni. Alla fine si rese conto della loro somiglianza quando ascolt\u00f2 attentamente entrambe le registrazioni; le somiglianze sono pi\u00f9 evidenti nelle basi musicali, che in entrambi i casi presentano un piano malinconico, batteria rumorosa e i battiti delle mani. Clarkson cerc\u00f2 di impedire che \"\"Already Gone\" fosse inclusa in \"All I Ever Wanted\", ma era impossibile apportare modifiche all'ultimo minuto, poich\u00e9 il suo album era gi\u00e0 in fase di stampa quando I Am... Sasha Fierce fu pubblicato. Ha accusato Tedder di usare lo stesso arrangiamento sia su \"Already Gone\" che su \"Halo\"\" e si \u00e8 lamentata del fatto che la gente avrebbe erroneamente supposto che la stesse rubando a Beyonc\u00e9.\nClarkson era furiosa e affront\u00f2 Tedder al telefono. In risposta, Tedder ha commentato che non avrebbe mai dato a due artisti lo stesso arrangiamento musicale e che le sue critiche erano \"offensive e assurde\". Ha affermato che il concetto, le melodie e i testi di \"\"Already Gone\" e \"Halo\" sono completamente diversi. Definendo \"Already Gone\"\" una delle migliori canzoni che abbia mai composto, Tedder ha invitato le persone a \"ascoltare (le due tracce) e formare le proprie opinioni\". Clarkson ha anche cercato di impedire alla sua etichetta, la RCA, di pubblicare \"Already Gone\" come singolo perch\u00e9 rispettava Beyonc\u00e9, ma andarono contro la sua volont\u00e0 e la pubblicarono. Ha detto: \"\u00c8 una di quelle cose su cui non ho alcun controllo. Ho gi\u00e0 realizzato il mio album. A questo punto, la casa discografica pu\u00f2 fare tutto ci\u00f2 che vogliono\". In seguito Clarkson disse a James Montgomery di MTV News che sfortunatamente \"\"Already Gone\" e \"Halo\"\" suonano cos\u00ec simili, ma aveva notato che almeno hanno melodie vocali diverse."}
{"id": "2318582", "revid": "729019", "url": "https://it.wikipedia.org/wiki?curid=2318582", "title": "Ko Samet", "text": "Ko Samet \u00e8 una isola del Golfo di Thailandia, posta a circa 220\u00a0km da Bangkok, non lontano dalla citt\u00e0 di Rayong.\nAltre isole nelle vicinanze sono :\nMonumenti e luoghi d'interesse.\nAo Wong Duean.\nUna delle spiagge pi\u00f9 belle dell'isola, tranquilla e riparata."}
{"id": "2318604", "revid": "1543377", "url": "https://it.wikipedia.org/wiki?curid=2318604", "title": "Anatole Mallet", "text": "Biografia.\nJules T. Anatole Mallet nacque a Carouge, in Svizzera, il 23 maggio del 1837. Comp\u00ec i suoi studi a Parigi all\"'Ecole centrale des Arts\"; inizi\u00f2 la sua attivit\u00e0 con la progettazione e costruzione di impianti portuali. Nel 1867 inizi\u00f2 ad occuparsi di macchine operatrici a vapore e locomotive a vapore inventando un tipo di locomotiva compound brevettato nel 1874. Nel 1876 produsse una serie di piccole locotender compound a 2 cilindri con rodiggio 0-4-2 per la linea francese Bayonne-Anglet-Biarritz. Ma il brevetto del sistema noto con il suo nome \u00e8 del 1884; il successo di esso venne consacrato all'Esposizione Universale di Parigi del 1889 dove vennero trasportati ben 6 milioni di visitatori. Mentre in Europa il sistema ideato da Mallet si affermava soprattutto nello scartamento ridotto, dove era apprezzato per la maggior velocit\u00e0 possibile nelle tortuose linee di montagna, nel 1904 il brevetto delle locomotive Mallet fu introdotto negli USA dalla societ\u00e0 Baltimore &amp; Ohio Railroad e quivi si afferm\u00f2 prepotentemente soprattutto per la possibilit\u00e0 di raddoppiare la potenza delle locomotive grazie al doppio meccanismo motore. Il periodo a cavallo alla prima guerra mondiale vide la costruzione di locomotive americane sempre pi\u00f9 grandi e potenti. Mallet continu\u00f2 a progettare e a scrivere pubblicazioni divenendo senza dubbio uno dei tre pi\u00f9 importanti ingegneri ferroviari dall'epoca di Stephenson. Mor\u00ec il 10 ottobre 1919 a Parigi.\nLe locomotive di Mallet.\nLa sua prima serie di piccole locotender compound a 2 cilindri con rodiggio 0-4-2 venne prodotta nel 1876 per la linea francese Bayonne-Anglet-Biarritz. Occorreva tuttavia studiare un sistema che risolvesse i problemi di inscrivibilit\u00e0 in curva migliore di quelli di Fairlie e Meyer a carrelli orientabili che permettevano una maggiore velocit\u00e0 sulle linee ad andamento tortuoso grazie alla migliore inscrivibilit\u00e0 in curva delle locomotive ma manifestavano problemi con il sistema motore con cilindri ad alta pressione per un meccanismo e a bassa pressione per l'altro soprattutto a causa dei complicati condotti flessibili di adduzione del vapore. Anche dopo lo sviluppo di migliori sistemi costruttivi con cilindri ad alta e bassa pressione la complessit\u00e0 delle macchine era comunque scoraggiante per la maggioranza delle imprese ferroviarie. Successivamente tuttavia Mallet progett\u00f2 un nuovo tipo di locomotiva articolata con un telaio rigido posteriore che montava il gruppo di 2 cilindri ad alta pressione pi\u00f9 un gruppo di 2 cilindri a bassa pressione montati su un carrello anteriore ad esso articolato. Il suo brevetto \u00e8 del 1884 e venne usato dapprima per una serie di locomotive a scartamento ridotto 600\u00a0mm costruite per la societ\u00e0 Decauville in Belgio poi per l'uso all'Esposizione Universale di Parigi del 1889 dove vennero trasportati ben 6 milioni di visitatori. Questo allestimento \u00e8 quello noto come Locomotiva Mallet. L'allestimento tipico per scartamento ridotto fu il classico B'B'; successivamente dal 1904 le locomotive Mallet furono introdotte negli USA dalla societ\u00e0 Baltimore and Ohio Railroad che ordin\u00f2 all'American Locomotive Company delle locomotive con rodiggio C'C' e ci\u00f2 contribui allo sviluppo di locomotive a scartamento ordinario sempre pi\u00f9 grandi e potenti al punto che nel 1911 erano ben 500 unit\u00e0. Durante la guerra mondiale si arriv\u00f2 a costruire grandi locomotive di rodiggio 1'E + E 1 con cilindri da 1200\u00a0mm raggiungendo i limiti del sistema e permettendo solo una marcia a bassa velocit\u00e0. Il sistema Mallet negli Stati Uniti ha permesso la costruzione della pi\u00f9 grande locomotiva a vapore mai costruita.\nLa monorotaia.\nMallet progett\u00f2 anche le locotender a vapore per la ferrovia monorotaia tra Listowel e Ballybunion, nella contea irlandese del Kent. La locomotiva per la monorotaia tipo \"Lartigue\" fu costruita in 3 esemplari nel 1887 dalla societ\u00e0 inglese \"The Hudson Engine Co. LTD\"."}
{"id": "2318608", "revid": "111407597", "url": "https://it.wikipedia.org/wiki?curid=2318608", "title": "Kiss the Bride", "text": "Kiss the Bride \u00e8 un brano pop rock scritto ed interpretato dall'artista britannico Elton John; il testo \u00e8 di Bernie Taupin.\nIl brano.\nProveniente dall'album del 1983 \"Too Low for Zero\" (ne costituisce la settima traccia), si caratterizza come una canzone di chiaro stampo pop rock; viene messa in evidenza, come in tutto il resto dell'album, la Elton John Band, composta da Dee Murray al basso, Nigel Olsson alla batteria e Davey Johnstone alla chitarra. Nel testo di Taupin (letteralmente \"Baciare La Sposa\") il protagonista \u00e8 innamorato di una donna che sta per\u00f2 per convolare a nozze con un altro uomo.\n\"Kiss the Bride\" fu distribuita come singolo nel 1983 (subito dopo \"I'm Still Standing\"), raggiungendo una #20 UK e una #25 USA. In seguito apparve anche in alcune compilation dell'artista (ad esempio nel \"The Very Best of Elton John\" del 1990)."}
{"id": "2318612", "revid": "131358", "url": "https://it.wikipedia.org/wiki?curid=2318612", "title": "Football Club Crotone Calcio", "text": ""}
{"id": "2318615", "revid": "179521", "url": "https://it.wikipedia.org/wiki?curid=2318615", "title": "Gregor Schlierenzauer", "text": "Campione olimpico nella gara a squadre ai XXI Giochi olimpici invernali di , in carriera ha vinto due Coppe del Mondo generali, due Tornei dei quattro trampolini e numerose medaglie iridate (dieci gli ori).\n\u00c8 nipote di Markus Prock, gi\u00e0 slittinista di alto livello, e cugino delle sue due figlie Hannah e Nina (slittiniste a loro volta). Ha un fratello minore, Lukas, slittinista della squadra giovanile austriaca.\nBiografia.\nStagioni 2006-2007.\nHa esordito in Coppa del Mondo, sedicenne, il 12 marzo 2006, nella gara disputata sul trampolino Midtstubakken HS128 di Oslo e vinta da Adam Ma\u0142ysz (24\u00ba). Il primo podio, che \u00e8 anche la prima vittoria, invece, \u00e8 arrivato a distanza di pochi mesi, il 3 dicembre dello stesso anno nella gara disputata a Lillehammer sul trampolino Lysg\u00e5rdsbakken HS138.\nDurante la stagione 2006-2007 ha conquistato sette successi e a fine stagione si \u00e8 classificato al quarto posto della classifica generale di Coppa del Mondo. In questo stesso anno ha partecipato ai Mondiali di Sapporo, ottenendo l'oro iridato nella gara a squadre.\nStagioni 2008-2009.\nNel 2008 ha vinto sei gare ed \u00e8 giunto secondo nella classifica generale, sopravanzato dal solo Thomas Morgenstern. Ai Mondiali di volo di Oberstdorf ha vinto il titolo sia nell'individuale, sia nella gara riservata alle squadre nazionali.\nNella stagione seguente, invece, dopo un lungo testa a testa con Simon Ammann \u00e8 riuscito a conquistare la coppa di cristallo facendo registrare anche due primati: il primo riguarda il punteggio finale, che per la prima volta ha superato quota 2000 (2083); il secondo \u00e8 stato quello di pi\u00f9 giovane vincitore di una Coppa del Mondo. Nel 2009 \u00e8 stato presente anche ai Mondiali di Liberec, dove si \u00e8 aggiudicato l'oro nella gara a squadre e l'argento nell'individuale HS100.\nStagioni 2010-2011.\nHa vinto due medaglie di bronzo ai XXI Giochi olimpici invernali di , sua prima partecipazione olimpica: dal trampolino normale e da quello lungo. Inoltre \u00e8 stato uno dei componenti della squadra austriaca che si \u00e8 aggiudicata la prova a squadre, vincendo quindi il suo primo oro olimpico in carriera. A fine stagione \u00e8 riuscito a conquistare due medaglie ai Mondiali di volo di Planica: l'argento individuale dietro allo svizzero Ammann e l'oro nella gara a squadre ottenuta assieme ai compagni Wolfgang Loitzl, Thomas Morgenstern e Martin Koch.\nIl 2011 \u00e8 stato caratterizzato dai Mondiali di Oslo, grazie ai quali Schlierenzauer ha incrementato il proprio palmar\u00e8s con tre ori: due vinti nelle gare a squadre e uno nell'individuale HS134.\nStagioni 2012-2013.\nDurante la stagione seguente ha conquistato il Torneo dei quattro trampolini, grazie a due primi posti ottenuti nelle prove tedesche di Oberstdorf e Garmisch-Partenkirchen e ai due podi realizzati sui trampolini austriaci (secondo a Innsbruck, e terzo a Bischofshofen). Ai Mondiali di volo di Vikersund 2012 ha vinto l'oro nelle gare a squadre.\nNella stagione 2013 Schlierenzauer si conferma ai massimi livelli, aggiudicandosi il Torneo dei quattro trampolini, la Coppa del Mondo di volo, la Coppa del Mondo generale e tre medaglie (un oro e due argenti) ai Mondiali della Val di Fiemme.\nStagioni 2014-2021.\nNella stagione 2014 ha ottenuto vari podi in Coppa del Mondo (due le vittorie); ai XXII Giochi olimpici invernali di si \u00e8 classificato 10\u00ba nel trampolino normale, 7\u00ba nel trampolino lungo e ha vinto la medaglia d'argento nella gara a squadre).\nAi Mondiali di Falun 2015 ha vinto la medaglia d'argento sia nel trampolino lungo, sia nella gare a squadre dal trampolino lungo e si \u00e8 classificato 22\u00ba nel trampolino normale; due anni dopo, ai Mondiali di Lahti 2017, ha vinto la medaglia di bronzo nella gara a squadre dal trampolino lungo e si \u00e8 classificato 24\u00ba nel trampolino normale. Ai XXIII Giochi olimpici invernali di si \u00e8 classificato 22\u00ba nel trampolino normale e 4\u00ba nella gara a squadre."}
{"id": "2318620", "revid": "6923", "url": "https://it.wikipedia.org/wiki?curid=2318620", "title": "Baltimore &amp; Ohio Railroad", "text": ""}
{"id": "2318623", "revid": "592844", "url": "https://it.wikipedia.org/wiki?curid=2318623", "title": "Lista Comunista Anticapitalista", "text": ""}
{"id": "2318624", "revid": "125241149", "url": "https://it.wikipedia.org/wiki?curid=2318624", "title": "Cenobio (periodico)", "text": "Cenobio \u00e8 un periodico culturale pubblicato a Lugano e fondato, nel 1952, da Pier Riccardo Frigeri, che l'ha diretto fino al 2002 (nel 2003 gli \u00e8 succeduto Manuel Rossello e nel 2008 Pietro Montorfani).\nLa rivista ospita articoli di autori prestigiosi su diversi argomenti: arte, letteratura, filosofia, societ\u00e0, politica, cinema (con particolare attenzione al festival di Locarno); pubblica inoltre inediti di scrittori e poeti contemporanei e informazioni su avvenimenti culturali, concorsi e premi letterari e artistici. Dei quattro numeri annui, ve n'\u00e8 generalmente uno monografico (dedicato a scrittori contemporanei, correnti filosofiche e letterarie, ecc.). Alla rivista si affiancano le \"Edizioni Cenobio\", casa editrice che cura la pubblicazione di diverse collane."}
{"id": "2318626", "revid": "1543377", "url": "https://it.wikipedia.org/wiki?curid=2318626", "title": "Chris Anderson (scrittore)", "text": "Prima di passare alla direzione di \"Wired\", si \u00e8 laureato in Fisica alla George Washington University ed ha lavorato per diverse testate e riviste, tra cui \"The Economist\", \"Nature\" e \"Science\".\nA partire da un articolo pubblicato su Wired, dove ha coniato il concetto di coda lunga (\"long tail\"), ha scritto il suo primo libro, intitolato \"The Long Tail: Why the Future of Business Is Selling Less of More\" (2006).\nNel mese di luglio 2009 \u00e8 uscito il suo nuovo libro, dal titolo \"Free\" in cui esamina l'ascesa dei modelli di mercato che forniscono prodotti e servizi gratuiti ai consumatori.\nNel 2012 l'ultima pubblicazione che ha inaugurato un nuovo corso al di fuori di \"Wired\" ed incentrato sul concetto di stampa 3D: \"Makers: the new industrial revolution\".\nVita e carriera.\nGiovinezza.\nAnderson \u00e8 nato a Londra nel 1961. La sua famiglia si trasfer\u00ec negli Stati Uniti quando lui aveva ancora cinque anni. Si iscrisse alla facolt\u00e0 di fisica presso la George Washington University e continu\u00f2 a studiare meccanica quantistica e giornalismo scientifico alla Berkeley University, in California. In seguito fece il ricercatore presso il Los Alamos National Laboratory.\nCarriera.\nInizi\u00f2 la sua carriera come editore per due giornali scientifici, \"Nature\" e \"Science\", dove lavor\u00f2 per sei anni. Lavor\u00f2 in seguito al \"The Economist\", dal 1994 al 2001, spostandosi a Londra, Hong Kong e New York e ricoprendo diverse posizioni, dal campo tecnologico a quello economico. Nel 2001 inizi\u00f2 la sua carriera a \"Wired\".\nIl suo articolo del 2004 per \"Wired\", \"La Coda Lunga\", divenne un libro nel 2006 dal titolo \"La Coda Lunga, Da Un Mercato Di Massa Ad Una Massa Di Mercati\", il quale apparve sul \"New York Times\" nella lista dei bestseller di quell'anno. La teoria sulla quale si fonda il libro afferma che i prodotti con bassa richiesta, o che hanno un volume di vendite basso, possono collettivamente costruire un mercato migliore rispetto ai loro rivali, superando bestseller e blockbusters, a patto che il loro canale di vendita sia abbastanza grande.\nIl suo successivo libro, intitolato \"Free\", esamina i vantaggi di un tipo di strategia in cui i prodotti e i servizi sono inizialmente resi gratuiti ai clienti, aumentando il profitto totale nel lungo periodo. Per questo motivo Anderson fu accusato di plagiare il contenuto di Wikipedia. Egli, per\u00f2, si difese affermando di non essere d'accordo con la critica e spiegando che le citazioni erano state evitate a causa della diversa natura del contenuto di Wikipedia. Comunque, l'intero episodio lo port\u00f2 ad integrare le note al testo, correggendo le versioni digitali dell'opera. Il libro debutt\u00f2 al dodicesimo posto nella lista dei bestseller del New York Times. Fu, inoltre, distribuito gratuitamente, tramite download, per un periodo limitato di tempo. Si stimano tra le 200.000 e le 300.000 copie digitali scaricate nelle prime due settimane. L'audiolibro integrale rimase gratuito.\nIl terzo libro di Anderson, \"Makers (2012),\" si basa su un suo articolo del 2010, \"Atoms are the new Bits\". Il libro descrive come gli imprenditori usando l'open source design e la stampa 3D, possano reindirizzare la rinascita del manifatturato americano. Alcune idee esposte nel libro furono espose nell'articolo \"From Do It Yourself to Do It Together\", dell\"'Harvard Business Review\", nel febbraio 2012.\nAziende.\nNel 2007 Anderson fond\u00f2 GeekDad, una piattaforma di blogging do-it-yourself, che in seguito divenne parte integrante di wired.com e di cui si occupa attualmente Ken Denmead. Lo stesso anno, Anderson fond\u00f2 booktour.com, un servizio online completamente gratuito, in grado di connettere gli autori con il proprio pubblico. Nel settembre 2011, booktour.com chiuse.\nNell'Ottobre 2007, Anderson vol\u00f2 su un aereo a controllo remoto, equipaggiato di macchina fotografica, sul Lawrence Berkeley National Laboratory, causando problemi di sicurezza quando l'aereo si schiant\u00f2 contro un albero. L'entusiasmo per tale esperienza si trasform\u00f2, per Anderson, in ispirazione per cofondare la Robotica 3D, un'industria robotica nata nel 2009 come spin-off del DIYdrones.com 3D Robotics, che produce la serie Ardupilot, basata su Arduino.\nNel maggio 2007, Anderson fu considerato uno tra i primi cento pensatori nella lista annuale del Time Magazine del 2007.\nVita privata.\nAttualmente Anderson vive a Berkeley, California, con sua moglie, conosciuta mentre lavorava a Nature, e cinque bambini. Possiede la doppia cittadinanza, sia U.S. che U.K."}
{"id": "2318628", "revid": "1442080", "url": "https://it.wikipedia.org/wiki?curid=2318628", "title": "Shockvertising", "text": "Shockvertising \u00e8 un termine anglosassone che nasce dalla fusione delle parole \"Shock\" (letteralmente: urto, impressione violenta, scossa) e \"Advertising\" (cio\u00e8 pubblicit\u00e0), ed \u00e8 impiegato per definire quelle r\u00e9clame in grado di creare un forte impatto emotivo nei destinatari.\nA questo genere di pubblicit\u00e0 sono riconducibili, a loro volta, altri due generi di pubblicit\u00e0 descritti di seguito. In ogni caso la percezione della shockvertising, e l'effetto che questa pu\u00f2 avere sulla sensibilit\u00e0 dei destinatari, varia in relazione al tipo di persona, al tipo di cultura, e al periodo storico.\nPer certi versi la shockvertising rappresenta l'esatto contrario della pubblicit\u00e0 subliminale.\nFear arousing appeals.\nI \"Fear arousing appeals\" sono quegli annunci pubblicitari che, anzich\u00e9 far leva sugli aspetti positivi ovvero sugli obiettivi e sulle finalit\u00e0 importanti conseguibili adeguandosi al messaggio, pongono enfasi sugli aspetti negativi che possono derivare dalla mancata accettazione delle sollecitazioni contenute nella r\u00e9clame.&lt;br&gt; \nSono quegli appelli emotivi che suscitano paura, timore, apprensione e che in teoria dovrebbero portare prima ad una valutazione delle prescrizioni e poi ad un'adozione delle raccomandazioni (\"\u00abse fumi prendi il cancro\u00bb\", \"\u00abse non fai un'assicurazione rischi\u00bb\", \"\u00abse non vai piano t'ammazzi\u00bb\"), ma che in realt\u00e0 possono dar luogo ad ansia e conseguentemente ad una percezione di esagerazione e quindi ad una rimozione scaramantica. Pu\u00f2 infatti accadere che il pubblico per far fronte agli stati di angoscia e agli stati di dissonanza innescati da questo tipo di annunci siano portati a rifiutare in blocco il messaggio come non credibile, o a gettare discredito sulla comunicazione o su chi comunica.\nYobbo advertising.\nLa \"Yobbo advertising\" \u00e8 quella forma di pubblicit\u00e0 che mira a impressionare con ogni mezzo possibile il pubblico nella speranza di catturarne l'attenzione.&lt;br&gt;\n\u00c8 quel tipo di r\u00e9clame che cerca di provocare, allarmare, offendere di proposito la propria audience attraverso vari espedienti che vanno dalle immagini disgustose, alle oscenit\u00e0, alle volgarit\u00e0, alla violazione di tab\u00f9 religiosi o di convenzioni sociali, alle offese alla morale, fino alla violenza gratuita. Anche certe forme di pubblicit\u00e0 erotica rientrano in questa categoria, sebbene in questo caso l'intento sembri pi\u00f9 quello di creare, appunto, uno shock che non effettivamente quello di far leva sul sex-appeal.&lt;br&gt;\nUna pubblicit\u00e0 efficace in questo senso dovrebbe essere quella in grado violare una data norma, sociale o personale, e cogliere quindi di sorpresa uno spettatore, riuscendo di fatto a focalizzare su di s\u00e9 l'attenzione. Una volta catturata l'attenzione si innescherebbe il processamento dell'informazione perch\u00e9 un individuo sarebbe portato a cercare di comprendere il motivo di tale sorpresa. Su quello che per\u00f2 \u00e8 l'effetto ultimo di questa tipologia di pubblicit\u00e0 in realt\u00e0 non si sa molto. La Yobbo advertising applicata in ambito dei PSA (cio\u00e8 dei Public Service Announcements, le pubblicit\u00e0 di utilit\u00e0 sociale, quali sono ad esempio le campagne di prevenzione contro le malattie veneree) riuscirebbe effettivamente a catturare l'attenzione, a facilitare ricordo e riconoscimento, e ad ingenerare qualche forma di comportamento immediato. Ma per quanto riguarda la Yobbo advertising applicata in ambito pi\u00f9 prettamente commerciale, e quindi molto pi\u00f9 fine a se stessa, la questione \u00e8 ancora del tutto inesplorata.\nAspetti giuridici.\nRelativamente all'argomento trattato, in Italia, il Codice dell'Autodisciplina Pubblicitaria (CAP) pone le seguenti condizioni:\nNelle pronunce del Giur\u00ec o nelle ingiunzioni del Comitato di Controllo (Giur\u00ec e Comitato di Controllo sono gli organi dell'Istituto dell'Autodisciplina Pubblicitaria atti a far rispettare il codice), spesso si fa riferimento agli articoli citati per intervenire nei confronti di shockvertising ritenute eccessive. Non sempre queste sentenze si concludono con una censura della pubblicit\u00e0 in questione."}
{"id": "2318638", "revid": "1543377", "url": "https://it.wikipedia.org/wiki?curid=2318638", "title": "Sciame sismico", "text": "In sismologia uno sciame sismico \u00e8 un fenomeno naturale caratterizzato da una lunga sequenza di scosse sismiche di lieve e media intensit\u00e0, che pu\u00f2 durare fino a diversi mesi e localizzato in una determinata zona. Un fenomeno che viene confuso con questo \u00e8 la \"sequenza sismica\", la quale non \u00e8 circoscritta e si sviluppa in un arco di tempo decisamente pi\u00f9 ristretto.\nDescrizione.\nSi differenzia da una serie di scosse di assestamento perch\u00e9 non c'\u00e8 una scossa iniziale nettamente pi\u00f9 forte delle altre.\nLa stragrande maggioranza degli sciami sismici evolvono senza produrre catastrofi ovvero senza \"mainshock\" importanti, dissipandosi pi\u00f9 o meno lentamente nel tempo; una frazione minore di sciami sismici pu\u00f2 evolvere invece verso una scossa importante: quando ci\u00f2 accade spesso si registra un incremento continuo in frequenza e intensit\u00e0 delle scosse cosiddette \"premonitrici\". Tuttavia, data l'aleatoriet\u00e0 del fenomeno, non \u00e8 attualmente possibile una previsione sismica deterministica di un terremoto importante a partire da uno sciame sismico precursore.\nA volte (ma non sempre) gli sciami sismici sono legati ad attivit\u00e0 vulcaniche. Per esempio, nel Parco di Yellowstone sono frequenti sciami sismici della durata di alcuni giorni. Lo sciame dell'autunno 1985, che dur\u00f2 tre mesi, con 1800 scosse di magnitudo compresa tra 1 e 4,9, si associ\u00f2 a un'inversione del bradisisma della caldera . Lo sciame del luglio 1995, che dur\u00f2 circa una settimana, si associ\u00f2 a un'inversione in senso opposto del medesimo bradisisma."}
{"id": "2318640", "revid": "252548", "url": "https://it.wikipedia.org/wiki?curid=2318640", "title": "Shock advertising", "text": ""}
{"id": "2318641", "revid": "697352", "url": "https://it.wikipedia.org/wiki?curid=2318641", "title": "Cold as Christmas (In the Middle of the Year)", "text": "Cold as Christmas (In the Middle of the Year) \u00e8 un brano pop scritto ed interpretato dall'artista britannico Elton John; il testo \u00e8 di Bernie Taupin.\nIl brano.\nProveniente dall'album del 1983 \"Too Low for Zero\" (ne costituisce la prima traccia), si presenta come una canzone di stampo pop; mette in evidenza la Elton John Band (formata dal bassista Dee Murray, dal batterista Nigel Olsson e dal chitarrista Davey Johnstone, presenti anche ai cori), come tutte le altre canzoni del disco. Questo brano in particolare vede per\u00f2 la partecipazione del percussionista Ray Cooper, di Kiki Dee ai cori e di Skaila Kanga all'arpa (quest'ultima \u00e8 una collaboratrice di vecchia data di Elton, in quanto aveva gi\u00e0 suonato lo stesso strumento nell'album del 1970 \"Elton John\"). Il testo di Bernie significa letteralmente \"Freddo Come A Natale (A Met\u00e0 Dell'Anno)\"; quando Taupin lo scrisse, pensava ad una ballata in stile country e fu sorpreso dalla musica scelta da Elton e dall'interpretazione finale del brano.\n\"Cold as Christmas\" faceva parte della scaletta del famoso concerto australiano del 14 dicembre 1986; la rivista \"Stereoplay\" (n\u00b0 110) cita la canzone come esempio della rinnovata ispirazione di Elton. Per \"AllMusic Guide\", essa richiama alla mente la celeberrima \"Goodbye Yellow Brick Road\"; il brano viene citato anche dalla rivista \"Rolling Stone\".\n\"Cold as Christmas\" non fu mai pubblicata come singolo negli Stati Uniti, mentre nel Regno Unito fu distribuita dopo \"Kiss the Bride\" e raggiunse una #33. Il brano fu pubblicato anche in Australia."}
{"id": "2318646", "revid": "287204", "url": "https://it.wikipedia.org/wiki?curid=2318646", "title": "Fear arousing appeals", "text": ""}
{"id": "2318650", "revid": "287204", "url": "https://it.wikipedia.org/wiki?curid=2318650", "title": "Yobbo advertising", "text": ""}
{"id": "2318652", "revid": "284938", "url": "https://it.wikipedia.org/wiki?curid=2318652", "title": "San Fierro", "text": ""}
{"id": "2318654", "revid": "284938", "url": "https://it.wikipedia.org/wiki?curid=2318654", "title": "Las Venturas", "text": ""}
{"id": "2318669", "revid": "287204", "url": "https://it.wikipedia.org/wiki?curid=2318669", "title": "Giovanni Moise", "text": " \nVita.\nLa famiglia Moise fu una delle pi\u00f9 antiche e nobili di Cherso. La sua presenza in citt\u00e0 \u00e8 attestata fin dal XIV secolo, e due Moise parteciparono alla battaglia di Lepanto, imbarcati nella galera chersana agli ordini del sopracomito Collane Drasa.\nNato nel palazzo avito nel 1820, Giovanni Moise pass\u00f2 l'intera sua esistenza a Cherso, impegnato nelle mansioni dovute alla sua condizione di abate. Grazie alla fornitissima biblioteca famigliare, Moise pot\u00e9 dedicarsi agli studi prediletti di grammatica, filologia e letteratura, che lo condussero a divenire uno dei pi\u00f9 importanti grammatici italiani del suo tempo.\nMor\u00ec a Cherso in et\u00e0 avanzata (1888), onorato e rispettato da tutti i suoi concittadini come la massima autorit\u00e0 intellettuale dell'epoca.\nOpere.\nDegli anni giovanili sono da ricordare alcune opere minori, quali le \"Regole del giuoco del quintilio\", \"La vita della serva di Dio Suor Giacoma Giorgia\" e \"L'esercizio quotidiano di devozione per la sposa di Ges\u00f9 (...)\". Questi ultimi due furono scritti su richiesta delle Suore Benedettine di Cherso. Dal 1873 fino alla morte, Moise cur\u00f2 la pubblicazione delle \"Strenne Istriane\", con lo pseudonimo di \"Nono Caio Baccelli\": si tratta di vari almanacchi, novelle, dialoghi sulla lingua e racconti di viaggio.\nAttese alla sua opera principale - quella \"Grammatica della lingua italiana\", pubblicata infine a Venezia nel 1867 - per ben ventun anni. Per questo ponderoso studio di oltre mille pagine in tre volumi, Moise segu\u00ec l'ortografia etimologica del Gherardini, abbandonata per\u00f2 nella seconda edizione (Firenze, 1878). Nel 1875, sempre a Firenze, Moise diede alle stampe la \"Grammatichetta della lingua italiana\", che ebbe tre edizioni (l'ultima nel 1889).\nLa \"Grammatica\" del Moise conobbe un buon successo, e venne apertamente lodata dal Fornaciari e da Giosu\u00e8 Carducci come \"una delle pi\u00f9 complete grammatiche del tempo\".\nDalla \"Grammatica\", Moise estrasse con chiaro intento pedagogico le \"Regole ed osservazioni della lingua italiana proposte ai giovinetti studiosi\" (1884).\nIl Moise - come la maggior parte dei suoi contemporanei - segue la dottrina della scuola grammaticale francese (nota col nome di \"grammatica filosofica\" o \"grammatica generale\"), che pretendeva di fondare lo studio delle lingue su principi filosofici e di stabilire una corrispondenza diretta fra le categorie grammaticali e quelle logiche. Nella prefazione alla sua \"Grammatica\", il Moise cita quindi la prefazione alla \"Grammaire g\u00e9n\u00e9rale\" del Beauz\u00e9e (1767), insistendo sulla distinzione tra arte e scienza grammaticale.\nQuesta sua scelta gli attir\u00f2 anche delle critiche, in particolare di non aver preso in considerazione la moderna filologia, e di non riuscire quindi a percepire il chiaro sviluppo storico della lingua italiana. Due fra i suoi pi\u00f9 aspri critici furono il triestino Gianmaria Cattaneo e il veglioto Giuseppe Vassilich. In particolare, quest'ultimo lo rimprover\u00f2 di non voler \"tratte profitto dei recenti studi filologici, forse perch\u00e9 in gran parte opera di stranieri\". Risulta molto probabile quindi che il Moise non conoscesse l'ampia opera del Diez, pubblicata solo in lingua tedesca.\nGiovanni Moise cerc\u00f2 di trarre profitto dalle critiche, chiedendo delucidazioni all'inizio degli anni '80 al gi\u00e0 citato Fornaciari, ma senza ricevere grandi informazioni. Nel 1887 inizi\u00f2 una corrispondenza col prof. Giuseppe Vettach, allora direttore del Ginnasio (Liceo) Comunale di Trieste, dalla quale si ricava una rinnovata consapevolezza e il desiderio di ritornare ai propri studi con la \"mente disnebbiata\". Gli manc\u00f2 il tempo, visto che la morte lo colse solo l'anno dopo."}
{"id": "2318672", "revid": "1442080", "url": "https://it.wikipedia.org/wiki?curid=2318672", "title": "Protosagitta spinosa", "text": "La protosagitta (Protosagitta spinosa) \u00e8 un animale estinto, appartenente al gruppo dei chetognati. Visse nel Cambriano inferiore (circa 520 milioni di anni fa) e i suoi resti sono stati ritrovati in Cina, nella ben nota fauna di Maotianshan.\nDescrizione.\nLungo circa tre centimetri e mezzo, questo animale possedeva una struttura corporea affine a quella degli attuali chetognati (o sagitte). Il corpo era chiaramente diviso in tre parti: una corta testa (lunga circa il 10% dell'intero animale), un tronco cilindrico e una coda snella, la cui parte finale non si \u00e8 conservata. Tra capo e tronco vi era un'area pi\u00f9 stretta (collo), mentre un sottile canale digerente correva per tutta la lunghezza del corpo e terminava tra la fine del tronco e l'inizio della coda. Erano inoltre presenti due pieghe laterali simili a pinne e una possibile pinna caudale.\nLa testa era dotata di due serie simmetriche di spine laterali e di strutture ellittiche, probabilmente muscoli. Una delle serie di spine possiede almeno otto elementi, ognuno dei quali incurvato e con una base allargata; l'altra serie di spine \u00e8 pi\u00f9 compatta e meno chiaramente distinguibile, mentre alcune strutture simili a bastoncini sono state interpretate come denti. Gran parte del tronco e della coda era dotata di strutture simili a muscoli, come avviene per i chetognati attuali.\nClassificazione.\nDescritto per la prima volta nel 2004, questo animale \u00e8 stato ritenuto dagli studiosi un antico rappresentante dei chetognati, un piccolo gruppo di animali marini costituito dalle attuali sagitte. L'unico fossile di \"Protosagitta\" finora rinvenuto \u00e8 quasi identico, sotto molti aspetti, alle forme attuali; gli studiosi, quindi, ritengono che dal Cambriano inferiore questi animali non abbiano cambiato la loro morfologia. Altri possibili chetognati sono stati ritrovati in Cina (\"Eognathacantha\") e in Canada (\"Amiskwia\", \"Oesia\") ma, almeno per le forme nordamericane, la classificazione \u00e8 pi\u00f9 che mai incerta.\nStile di vita.\nLa forma slanciata e la presenza di strutture simili a pinne indicano che la protosagitta doveva essere un nuotatore attivo, analogamente a gran parte delle forme attuali. Probabilmente questo piccolo animale era un predatore, che cacciava prede minuscole e nuotatrici grazie ai rapidi movimenti ondulatori del corpo, e le afferrava con le spine cefaliche."}
{"id": "2318677", "revid": "328124", "url": "https://it.wikipedia.org/wiki?curid=2318677", "title": "Kernel Panic", "text": ""}
{"id": "2318681", "revid": "1305772", "url": "https://it.wikipedia.org/wiki?curid=2318681", "title": "One More Arrow", "text": "One More Arrow \u00e8 un brano composto e interpretato dall'artista britannico Elton John; il testo \u00e8 di Bernie Taupin.\nIl brano.\nEsso proviene dall'album \"Too Low for Zero\" del 1983 e si caratterizza come una canzone di chiaro stampo pop. Viene messa in evidenza la Elton John Band (composta dal bassista Dee Murray, dal batterista Nigel Olsson e dal chitarrista Davey Johnstone) cos\u00ec come in tutto il resto del disco; l'arrangiamento orchestrale \u00e8 opera di James Newton Howard. La voce di Elton \u00e8 in falsetto per quasi tutta la durata del pezzo. Il brano \u00e8 stato notato positivamente dalla critica; il testo di Bernie (letteralmente \"Un'Altra Freccia\") cita anche l'attore hollywoodiano Robert Mitchum."}
{"id": "2318682", "revid": "478814", "url": "https://it.wikipedia.org/wiki?curid=2318682", "title": "Provincia di Chachoengsao", "text": "La provincia di Chachoengsao si trova in Thailandia, nella regione della Thailandia Centrale. Si estende per 5.351 km\u00b2 e, a tutto il 2020, aveva abitanti. Il capoluogo \u00e8 il distretto di Mueang Chachoengsao e la citt\u00e0 principale \u00e8 Chachoengsao.\nSuddivisione amministrativa.\nLa provincia \u00e8 suddivisa in 11 distretti (\"amphoe\"). Questi a loro volta sono suddivisi in 93 sottodistretti (\"tambon\") e 859 villaggi (\"muban\")."}
{"id": "2318684", "revid": "830939", "url": "https://it.wikipedia.org/wiki?curid=2318684", "title": "Aleksandr Dmitrievi\u010d Petrov", "text": "Nato da una famiglia nobile, dal 1804 visse a San Pietroburgo, dove nel 1809 sconfisse Kopev e Baranov, i pi\u00f9 forti giocatori di tale citt\u00e0, diventando a 15 anni campione della Russia.\nNel 1824 pubblic\u00f2 il primo manuale di scacchi in russo, \u00abSchachmatnaja igra\u00bb, in due parti, la prima teorica e la seconda pratica. Analizz\u00f2 con Carl Jaenisch l'apertura 1. e4 e5 2. Cf3 Cf6, ora nota come difesa russa (nei paesi anglosassoni \u00e8 ancora chiamata \"difesa Petrov\" o \"Petroff\").\nNel 1840 si trasfer\u00ec a Varsavia, dove era stato inviato come funzionario dello stato russo. Durante la rivolta di Gennaio del 1863-64 fu catturato dai ribelli, ma venne poi liberato e lasci\u00f2 Varsavia per Vienna e Parigi. A Parigi gioc\u00f2 un match contro Paul Journoud, pareggiandolo.\nPetrov era chiamato all'epoca \"il Philidor russo\". Gioc\u00f2 diversi match, uscendone quasi sempre vincitore: vinse 4 - 2 con Baranov nel 1809; 2 - 1 con Jaenisch nel 1844; con Sergei Urusov 3 - 1 a San Pietroburgo nel 1853 e (+ 13 \u2013 7 = 1) a Varsavia nel 1859; 4 -2 con Ilya Shumov a San Pietroburgo nel 1862.\nPetrov fu anche un originale problemista. Collabor\u00f2 dal 1859 al 1863 alla rivista russa \"Schachmatnij Listok\" e anche a diverse riviste straniere, in particolare tedesche, con problemi simbolici, automatti e problemi condizionati che furono molto apprezzati dai contemporanei."}
{"id": "2318685", "revid": "110157", "url": "https://it.wikipedia.org/wiki?curid=2318685", "title": "1\u00aa Divis\u00e3o 2007-2008", "text": "La 1\u00aa Divis\u00e3o 2007-2008 \u00e8 stata la diciottesima edizione del massimo torneo di calcio a 5 portoghese. La stagione regolare ha preso avvio il 15 settembre 2007 e si \u00e8 conclusa il 17 maggio 2008, prolungandosi fino al 29 giugno seguente per permettere la disputa delle partite di spareggio.\nPlay-off.\nI play-off si sono svolti dal 24 maggio al 29 giugno 2008, coinvolgendo le societ\u00e0 classificatesi nelle prime otto posizioni al termine della stagione regolare.\nPlay-out.\nI play-out si sono svolti dal 24 maggio al 14 giugno 2008, coinvolgendo le societ\u00e0 classificatesi tra il nono e il quattordicesimo posto al termine della stagione regolare.\nClassifica.\nNota:"}
{"id": "2318686", "revid": "43014621", "url": "https://it.wikipedia.org/wiki?curid=2318686", "title": "1 d.C.", "text": ""}
{"id": "2318689", "revid": "4711", "url": "https://it.wikipedia.org/wiki?curid=2318689", "title": "Lega Adriatica 2001-2002", "text": ""}
{"id": "2318690", "revid": "2111144", "url": "https://it.wikipedia.org/wiki?curid=2318690", "title": "National Labor Union", "text": "La National Labor Union (NLU, Unione Nazionale del Lavoro) \u00e8 stato il primo sindacato nazionale degli Stati Uniti. Fondato nell'agosto del 1866 a Baltimora e sciolto nel 1873, apr\u00ec la strada alla formazione di altre organizzazioni simili, come la Knights of Labor e la American Federation of Labor. Il presidente era William H. Sylvis.\nLa National Labor Union venne fondata in seguito agli infruttuosi sforzi dei lavoratori attivisti di formare una coalizione composta dai sindacati locali. La NLU invece cerc\u00f2 di coinvolgere tutti i sindacati nazionali esistenti, cos\u00ec come le \"leghe delle otto ore\", formate per ottenere la giornata lavorativa di otto ore, per creare una federazione nazionale che facesse pressione per la riforma del lavoro ed aiutare la fondazione di sindacati nazionali laddove non esistevano. La nuova organizzazione era favorevole all'arbitrato degli scioperi e alla creazione di un partito politico nazionale dei lavoratori come alternativa dei due partiti gi\u00e0 esistenti.\nI sindacati del settore edilizio e di altri gruppi di lavoratori qualificati furono quelli che diedero il maggior sostegno alla NLU, sebbene questa invit\u00f2 anche gli operai semplici e i contadini a far parte dell'organizzazione. Era inoltre favorevole all'esclusione dei lavoratori cinesi, donne e neri dalle proprie file. \nI lavoratori afroamericani formarono un loro sindacato, il Colored National Labor Union, ma il loro supporto al Partito Repubblicano e il prevalente razzismo nei loro confronti ne limit\u00f2 l'efficacia. Le donne invece rivendicarono il loro diritto a far parte del sindacato in quanto operaie, ed una parte di loro allarg\u00f2 il discorso alla parit\u00e0 tra i sessi, rivendicando anche il diritto di voto che allora era limitato solamente ai maschi bianchi. Questa situazione spinse sia le donne che i neri a diventare crumiri, mettendosi cos\u00ec in cattiva luce.\nLe battaglie della NLU diedero i loto frutti quando, tra il 1867 e il 1868 sei stati approvarono lo statuto che decretava il limite massimo di otto ore lavorative per i lavoratori dipendenti, limite che venne esteso nel 1872 anche ai dipendenti pubblici. Lo statuto ebbe per\u00f2 scarsi risultati concreti in quanto molte agenzie governative ridussero gli stipendi in concomitanza con la riduzione delle ore lavorative. Il presidente Ulysses Grant ordin\u00f2 ai dipartimenti federali di non ridurre gli stipendi, ma il suo ordine vene ignorato dai pi\u00f9.\nNel 1872 la NLU raggiunse il numero pi\u00f9 alto di iscritti, 650.000. Collass\u00f2 quando adott\u00f2 la politica elettorale, con una particolare enfasi sulla riforma monetaria, unica istanza che veniva portata avanti nella sua agenda, e cambi\u00f2 nome in National Labor Reform Party. L'organizzazione incass\u00f2 un grande insuccesso alle votazioni e perse quasi tutti i sindacati che riuniva, molti dei quali si spostarono nella neonata Knights of Labor. La National Labor Union venne sciolta nel 1873 a seguito della grande depressione economica che colp\u00ec gli Stati Uniti in quegli anni."}
{"id": "2318692", "revid": "1318658", "url": "https://it.wikipedia.org/wiki?curid=2318692", "title": "Jaimee Foxworth", "text": "\u00c8 nota principalmente per aver interpretato il ruolo di Judy Winslow in settanta episodi della serie televisiva \"Otto sotto un tetto\". Con lo pseudonimo Crave ha interpretato dal 2000 al 2002 sei film pornografici.\nBiografia.\nDiplomata alla Burbank High School nel 1998, la Foxworth debutt\u00f2 come attrice nel 1986, all'et\u00e0 di sette anni, interpretando un episodio della serie televisiva \"Amen\". Dal 1989 al 1993 fu nel cast della serie \"Otto sotto un tetto\", interpretando per settanta episodi il ruolo di Judy Winslow. Per la sua interpretazione ricevette nel 1991 una nomination agli Young Artist Awards, quale miglior attrice giovane, e nel 2008 ottenne una seconda nomination, ai TV Land Award. In seguito la Foxworth fond\u00f2 un gruppo musicale insieme alle sue sorelle, le S.H.E..\nCon una sempre maggior presenza a schermo di Steve Urkel, i produttori per ragioni di budget si videro costretti a ridurre le parti a schermo degli altri personaggi, finendo per tagliate completamente il personaggio di Judy Winslow a partire dalla quarta stagione. A seguito di questo l'attrice inizi\u00f2 ad avere problemi di depressione, droga e abuso di alcol. La Foxworth inizi\u00f2 quindi una breve carriera nel cinema pornografico."}
{"id": "2318703", "revid": "22356", "url": "https://it.wikipedia.org/wiki?curid=2318703", "title": "Proterogyrinus", "text": "Il proterogirino (gen. Proterogyrinus) \u00e8 un tetrapode estinto appartenente ai rettiliomorfi. Visse alla fine del Carbonifero inferiore (circa 330 milioni di anni fa) e i suoi resti sono stati ritrovati in Nordamerica e in Europa.\nDescrizione.\nVagamente simile all'attuale salamandra del Giappone (\"Megalobatrachus japonicus\"), questo animale poteva raggiungere i due metri di lunghezza. Il corpo era piuttosto corto (erano presenti 32 vertebre presacrali), mentre la coda era lunga, forte e appiattita lateralmente. Le zampe erano ben sviluppate, adatte a una locomozione terrestre. Il cranio era piuttosto grosso e dotato di una dentatura notevole. Come nei pesci osteolepiformi, nella zona fra la scatola cranica e l'area delle guance le ossa erano debolmente saldate fra loro; questo permetteva una maggiore mobilit\u00e0 del cranio quando l'animale spalancava le fauci. Infine, il cranio era dotato di una incisura otica, che poteva indicare la presenza di un timpano.\nClassificazione.\nNonostante l'aspetto \u201canfibio\u201d, il proterogirino \u00e8 considerato un rappresentante primitivo dei rettiliomorfi, un gruppo di tetrapodi primitivi dai quali si originarono i rettili, e costituisce un passo evolutivo successivo rispetto a \"Tulerpeton\" del Devoniano. In particolare, le caratteristiche delle vertebre e del cranio hanno indotto gli studiosi a considerare il proterogirino un membro degli embolomeri, creature semiacquatiche che in seguito si estingueranno senza lasciare discendenti. Sono note due specie di proterogirino: Proterogyrinus pancheni, i cui resti sono stati ritrovati in Scozia, e P. scheelei, proveniente dalla Virginia Occidentale (USA).\nStile di vita.\nQuesto animale doveva comportarsi in un modo molto simile a quello degli odierni coccodrilli: la maggior parte del tempo viveva a stretto contatto con l'acqua, nella quale si muoveva velocemente per cacciare i pesci grazie ai colpi laterali della potente coda. Le forti zampe, per\u00f2, indicano che questo animale era in grado di spostarsi sulla terraferma: probabilmente il suo ambiente erano i bacini lacustri e le grandi foreste carbonifere. Nel giacimento di Greer (West Virginia) sono stati rinvenuti i resti di un altro tetrapode primitivo, \"Greererpeton\", che viveva nello stesso ambiente di \"Proterogyrinus\". Questo animale, per\u00f2, era maggiormente legato all'ambiente acquatico."}
{"id": "2318704", "revid": "23202768", "url": "https://it.wikipedia.org/wiki?curid=2318704", "title": "Correnti elettriche", "text": ""}
{"id": "2318706", "revid": "1442080", "url": "https://it.wikipedia.org/wiki?curid=2318706", "title": "Enrico Lantelme", "text": "Ricercatore etnomusicologo dal 1970. Ha diretto il Gruppo Strumentale di Musica Antica dal 1979 al 1984.\nHa composto colonne sonore per il teatro, pubblicato saggi riguardanti musica e cultura popolare, partecipato a cicli di concerti in Italia e all'estero e alla produzione di incisioni discografiche e supporti audiovisivi. \nCuratore della Sezione Etnofonica del Museo Etnografico del Pinerolese, 1980.\nRegista e autore radiofonico presso la RAI-Radiotelevisione Italiana, sede di Torino, dal 1980 al 2010.\nDocente (dal 2011) e responsabile Sito web e Comunicazione per Unitre Pinerolo (dal 2014).\nSintesi principali programmi realizzati presso RAI - Radiotelevisione Italiana.\nLe Parole In Celluloide (1985) - Momenti e Segni dell'Opera (1985) - Il Filo di Arianna (1985) - Teatro Sempre, Incontri con Teatranti Straordinari (1986) - Il Diritto e il Rovescio (1987) - Sotto Tiro (1989) - Antologia Shakespeariana (1990) - Dopoteatro (1992) - La Scommessa (1992) - 2000, Addio al Novecento (1995) - Click (1995) - Dixie! (1996) - Fantasy (1996) - Le Parole e i Giorni (1997) - Giallo Cromo (1997) - Lunario dei Giorni di Quiete (1997) - Questa Terra \u00e8 la mia Terra (1997) - Storia di Gordon Pym (1998) - Quizas! (1998) - Don Bosco, Il cammino di una grande idea (1998) - Pagine (1998) - Marco Polo, il Milione (1998) - Voci dalla Piccola Patria (1998) - Voci di un Secolo (1999) \u2013 Diario Italiano (2001) - La Zia Julia e lo Scribacchino (2001) - Il Maestro e Margherita (2001) - La Donna della Domenica (2001) \u2013 Centolire (2002) - Lacrime e Sorrisi (2002) \u2013 Vento Sur (2003) \u2013 Occitania (2004) \u2013 Algida Olimpia (2006) - L'ultimo Mozart (2006) - Nick e Bart (2007) \u2013 Storie Fantastiche di Isole Vere (2008) \u2013 Changing Stage! Opere E Personaggi dall'Europa A Broadway (2008) - Velluto Rosso (2009) \u2013 D'Amore si vive (2009) - Dalle due alle tre: J.Haydn (2009) - Dalle due alle tre: I.Stravinsky (2009) - Music Masala: l'India dietro le quinte (2009) - I Maestri Cantori: R.Schumann (2010).\nPubblicazioni.\n(Cappelletto, Luc\u00e0, Leydi, Lantelme, Tron, Telmon, Berardo, Zeppegno) Torino, Museo Naz. della Montagna, N\u00b0127, 2001.\n\"Sintesi Discografia:\""}
{"id": "2318707", "revid": "23202816", "url": "https://it.wikipedia.org/wiki?curid=2318707", "title": "Raddrizzatori", "text": ""}
{"id": "2318719", "revid": "574302", "url": "https://it.wikipedia.org/wiki?curid=2318719", "title": "Chicago Film Critics Association Awards 2005", "text": "La cerimonia di premiazione della 18\u00aa edizione dei Chicago Film Critics Association Awards si \u00e8 tenuta a Chicago, Illinois, il 9 gennaio 2006, per premiare i migliori film prodotti nell'anno 2005.\nVincitori e candidati.\nI vincitori sono indicati in grassetto."}
{"id": "2318726", "revid": "767487", "url": "https://it.wikipedia.org/wiki?curid=2318726", "title": "Priosphenodon avelasi", "text": "Il priosfenodonte (Priosphenodon avelasi) \u00e8 un rettile estinto appartenente ai rincocefali. Visse all'inizio del Cretaceo superiore (Cenomaniano-Turoniano, circa 90 milioni di anni fa) e i suoi resti sono stati ritrovati in Patagonia (Argentina).\nDescrizione.\nQuesto animale \u00e8 uno dei pi\u00f9 grandi esemplari fra i rincocefali, un gruppo di rettili diapsidi attualmente rappresentati dai soli tuatara. Il priosfenodonte, infatti, poteva superare il metro di lunghezza e probabilmente pesava oltre 15 chilogrammi. Il cranio era corto e smussato, fornito di un becco aguzzo e di una dentatura robusta. Le zampe erano robuste e allungate (tipiche di un animale terrestre) e fornite di forti artigli.\nSignificato dei fossili.\nI fossili di questo animale, rinvenuti nella formazione di Candeleros, sono particolarmente numerosi. Questo significa che il priosfenodonte era un componente fondamentale della fauna del luogo, e probabilmente sopravanzava in numero tutti gli altri tetrapodi conosciuti (come coccodrilli, serpenti, mammiferi e dinosauri). Il ritrovamento del priosfenodonte, avvenuto nel 2003, \u00e8 molto importante: fino ad allora, infatti, i pi\u00f9 recenti ritrovamenti fossili di rincocefali datavano a circa 110 milioni di anni fa, e includevano essenzialmente forme di piccole dimensioni e piuttosto rare. Il priosfenodonte dimostrerebbe invece che questi animali erano ancora diffusi e in pieno sviluppo verso la fine del Cretaceo, circa 90 milioni di anni fa. Si pensava che i rincocefali avessero subito la concorrenza dei pi\u00f9 recenti squamati nel corso del Cretaceo, riducendosi attualmente a sopravvivere in poche isole al largo della Nuova Zelanda. La scoperta del priosfenodonte porta ad altre conclusioni: \u00e8 possibile, infatti, che questa riduzione drastica abbia avuto luogo nei primi tempi del Cenozoico, e non nel Cretaceo."}
{"id": "2318727", "revid": "767487", "url": "https://it.wikipedia.org/wiki?curid=2318727", "title": "Ankylosphenodon pachyostosus", "text": "L'anchilosfenodonte (Ankylosphenodon pachyostosus) era un rettile preistorico appartenente ai rincocefali. Visse nel Cretaceo inferiore (Albiano, circa 110 milioni di anni fa) e i suoi resti sono stati ritrovati in Messico.\nDescrizione.\nQuesto animale possedeva un corpo piuttosto robusto, con zampe corte posizionate ai lati del corpo e un cranio dalle caratteristiche notevoli. Queste includevano una dentatura insolita: erano presenti, infatti, lunghi denti dalle radici aperte, profondamente \u201cincastonati\u201d nella mandibola e posti in prossimit\u00e0 del canale di Meckel. Un'altra caratteristica dell'anchilosfenodonte era data dal notevole ispessimento delle costole e delle vertebre (pachiostosi), una caratteristica che normalmente si riscontra nei vertebrati acquatici.\nStile di vita.\nDate le caratteristiche dello scheletro, \u00e8 probabile che questo animale fosse almeno parzialmente acquatico; tuttavia, al contrario di altri sfenodonti acquatici come \"Palaeopleurosaurus\" e \"Pleurosaurus\", le specializzazioni dell'anchilosfenodonte erano ridotte. La dentatura, con denti a crescita continua e provvisti di dentina, suggerisce che questo animale era erbivoro e aveva sviluppato una serie di adattamenti per evitare di perdere tutti i denti mano a mano che questi si usuravano.\nClassificazione.\nQuesto animale apparteneva ai rincocefali, un gruppo di rettili diapsidi oggi rappresentati unicamente dai tuatara della Nuova Zelanda, ma molto diffusi nel Mesozoico. In particolare, la struttura della mascella richiama quella di altri rincocefali erbivori come \"Toxolophosaurus\" ed \"Eilenodon\". La particolare dentatura, in ogni caso, \u00e8 diversa da quella di qualsiasi altro rincocefalo, anche se analogie sono state proposte con \"Sapheosaurus\".\nSplendido isolamento?\nL'anchilosfenodonte \u00e8 stato rinvenuto in un luogo noto come Cava Tlayua, nei pressi di Tepexi de Rodriguez in Messico centrale. In questo giacimento sono stati ritrovati i resti di un altro rincocefalo (\"Pamizinsaurus tlayuaensis\"); \u00e8 possibile, quindi, che quest'area costituisse una sorta di rifugio per queste forme arcaiche di rettili diapsidi, che gi\u00e0 a quell'epoca (Albiano) avevano incominciato il loro declino."}
{"id": "2318736", "revid": "767487", "url": "https://it.wikipedia.org/wiki?curid=2318736", "title": "Chometokadmon fitzingeri", "text": "Il cometocadmon (Chometokadmon fitzingeri) \u00e8 un rettile estinto appartenente agli squamati. Visse nel Cretaceo inferiore (Albiano, circa 110 milioni di anni fa) e i suoi resti sono stati rinvenuti esclusivamente nel famoso giacimento di Pietraroja, in Italia.\nDescrizione.\nLungo circa una trentina di centimetri, questo animale \u00e8 conosciuto per uno scheletro quasi completo. Il cranio era triangolare e dotato di denti conici e appuntiti, leggermente rivolti all'indietro. La volta cranica, inoltre, era rivestita di numerosi osteodermi non saldati fra loro. Il corpo era piuttosto simile a quello di un ramarro, con una coda allungata e le zampe agili e snelle.\nClassificazione.\nDescritto per la prima volta da Costa nell'800, questo animale \u00e8 stato considerato per lungo tempo un rappresentante dei rincocefali, attualmente conosciuti solo in Nuova Zelanda ma molto diffusi durante il Mesozoico. Studi successivi hanno determinato che questo animale era un membro degli squamati (lucertole e serpenti). In particolare, le caratteristiche del cometocadmon suggeriscono che possa essere stato un rappresentante degli anguimorfi (Anguimorpha), forse un parente di lucertole varanoidi primitive come \"Parviraptor\". Gli osteodermi rinvenuti attorno alla volta cranica mostrano una disposizione simile a quella dell'attuale lantanoto del Borneo (\"Lanthanotus borneensis\"). Altri rettili rinvenuti nel giacimento di Pietraroja includono gli squamati \"Eichstaettisaurus\" e \"Costasaurus\", il rincocefalo \"Derasmosaurus\" e il piccolo dinosauro \"Scipionyx\".\nStile di vita.\n\u00c8 probabile che questo animale fosse un agile rettile terrestre che si nutriva di insetti, come indicherebbe la forma dei denti. Inoltre, sembra che analogamente alle lucertole attuali, anche il cometocadmon fosse in grado di liberarsi della coda come \u201cdiversivo\u201d per sfuggire ai predatori: ci\u00f2 sarebbe dimostrato dal fossile della coda, che include solo una decina di vertebre prima di trasformarsi in un'unica struttura sottile e allungata. \u00c8 possibile, tuttavia, che questa particolare conservazione sia dovuta a una non completa ossificazione."}
{"id": "2318738", "revid": "486946", "url": "https://it.wikipedia.org/wiki?curid=2318738", "title": "Reversing", "text": ""}
{"id": "2318743", "revid": "125166883", "url": "https://it.wikipedia.org/wiki?curid=2318743", "title": "Chiesa di Santa Maria del Suffragio (L'Aquila)", "text": "La chiesa di Santa Maria del Suffragio, popolarmente detta chiesa delle Anime Sante, \u00e8 un edificio religioso dell'Aquila. Divide con la cattedrale dei Santi Giorgio e Massimo lo spazio di piazza del Duomo. \nEdificata a partire dal 1713 in suffragio delle vittime del terremoto del 1703, costituisce il simbolo della ricostruzione settecentesca della citt\u00e0 e rappresenta la massima espressione dell'architettura religiosa aquilana nel XVIII secolo. \u00c8 rimasta gravemente danneggiata dal terremoto del 2009 ed \u00e8 stata sottoposta a lavori di restauro e consolidamento, venendo riaperta al pubblico nel 2018.\nStoria.\nLa chiesa venne realizzata come sede della confraternita del Suffragio, eretta nel 1645, con sede dapprima nella chiesa di Santa Maria di Roio, quindi nel piccolo oratorio di San Giuseppe dei Minimi, a poca distanza dalla piazza del Duomo. L'oratorio sub\u00ec danni considerevoli dal terremoto del 1703 cosicch\u00e9, nell'ambito delle operazioni di ricostruzione del patrimonio religioso cittadino, fu proposta la costruzione di un nuovo edificio destinato ad essere realizzato secondo il nuovo gusto barocco, gi\u00e0 in voga a Roma ma pressoch\u00e9 sconosciuto in Abruzzo.\nL'autorizzazione dell'arcidiocesi dell'Aquila a costruire una nuova chiesa in sostituzione della precedente arriv\u00f2, ufficialmente, il 30 settembre 1708; la confraternita, sino a quel momento ospitata in un edificio provvisorio in legno (\"baracha\") posto proprio nella piazza del Duomo, pot\u00e9 farsi carico della sua realizzazione perch\u00e9 rinfrancata dai cospicui incrementi delle offerte nel periodo immediatamente successivo all'evento sismico. L'operazione fu fortemente osteggiata dai capitoli di San Massimo e di San Biagio di Amiterno, preoccupati dalla possibile perdita di prestigio della cattedrale, anch'essa resa inagibile dal sisma.\nSuperate le controversie, la concessione edilizia venne pubblicata il 21 luglio 1713, a dieci anni di distanza dal terremoto del 1703, e l'apertura del cantiere avvenne simbolicamente il 10 ottobre dello stesso anno; l'inizio della realizzazione vera e propria viene fatto risalire al 9 aprile 1715. \nDopo un primo studio redatto da Pietro Paolo Porani, la progettazione fu affidata a Carlo Buratti, allievo del Fontana. L'architetto romano \u2212 gi\u00e0 attivo in citt\u00e0 sin dal 1703 \u2212 ottenne l'incarico probabilmente per intercessione di un parente aquilano, tale Pietro Marchi. Il cantiere fu affidato al maestro Pietro Pozzolini ed alle sue maestranze milanesi e la chiesa pot\u00e9 essere aperta alla cittadinanza \u2014 priva dell'attuale facciata e della cupola \u2014 gi\u00e0 quattro anni dopo, nel dicembre 1719. Nella costruzione furono utilizzate le pietre provenienti dal vecchio oratorio della Confraternita, andato distrutto.\nLa chiesa risult\u00f2 completa gi\u00e0 nel 1726 ma per tutta la prima met\u00e0 del XVIII secolo si lavor\u00f2 all'apparato decorativo interno, costituito anch'esso in buona parte dal riutilizzo di elementi provenienti da chiese abbandonate o distrutte dal sisma. Nel 1753 fu realizzato l'altare situato nella cappella di sinistra, opera di Orazio Antonio Bucci e Giovanni Pirri, e nel 1755 vennero eseguite le decorazioni interne e del rivestimento in pietra delle paraste e delle cappelle.\nLa seconda fase costruttiva della chiesa, che si svilupp\u00f2 nella parte finale del Settecento, port\u00f2 all'erezione della caratteristica facciata. Il complesso progetto venne redatto nel 1769 su commissione diretta della Confraternita, ad opera dell'aquilano Giovan Francesco Leomporri e con riferimento alle romane San Marcello e Santa Maria della Maddalena. Venne realizzata tra il 1770 e il 1755 per mano del gi\u00e0 citato Orazio Antonio Bucci, affermato marmoraro della scuola di Pescocostanzo; in particolare, nel 1772 venne completato il primo ordine e nei successivi tre l'opera fu finita con la realizzazione delle statue di \"San Gregorio\" e \"San Sisto\", opera di Filippo Zughi e poste nelle nicchie superiori.\nIl definitivo completamento della chiesa avvenne nel 1803 con la realizzazione della cupola attribuita a Giuseppe Valadier e gi\u00e0 concepita nel progetto originario dell'edificio, redatto dal Buratti un secolo prima. Nel 1896, infine, furono realizzate le due statue delle nicchie inferiori, raffiguranti \"Sant'Antonio da Padova\" e \"San Nicola da Tolentino\".\nNel XX secolo la chiesa fu sottoposta ad alcuni interventi di restauro (nel 1985, nel 1995-1998 e nel 2002-2005) che consentirono di riscoprirne l'originario impianto barocco, modificato in alcuni lavori eseguiti nel tardo Ottocento.\nIl terremoto del 6 aprile 2009 compromise fortemente l'edificio, provocando lesioni in facciata e sulle murature portanti, oltre che il crollo quasi integrale della cupola e, di conseguenza, ulteriori danneggiamenti al pavimento ed all'altare maggiore. L'immagine della chiesa lesionata \u00e8 considerata una delle pi\u00f9 significative degli effetti del sisma sul patrimonio architettonico aquilano. L'edificio \u00e8 stato uno dei primi ad essere sottoposti ad un intervento di consolidamento che ha permesso la riapertura temporanea di parte della navata il 19 marzo 2010, a quasi un anno dalla tragedia. \nI lavori di consolidamento e restauro del monumento \u2014 finanziati in parte dal governo francese con un aiuto economico di circa 3 milioni di euro \u2014 hanno avuto un costo totale stimato di euro ed un tempo di lavoro di 4 anni. La chiesa restaurata \u00e8 stata riaperta al pubblico il 6 dicembre 2018, alla presenza del presidente della Repubblica Italiana Sergio Mattarella e di una delegazione del governo francese.\nIl 12 novembre 2021, a quasi tre anni dall'anniversario della riapertura completa, le rappresentative Under-18 di calcio di Italia e Francia hanno fatto visita alla chiesa, in memoria della tragedia causata dal terremoto del 6 aprile 2009 e della collaborazione fra le due nazioni in occasione dei lavori di ricostruzione: le due nazionali giovanili si trovavano gi\u00e0 a L'Aquila per affrontarsi l'una contro l'altra in due differenti amichevoli, disputate rispettivamente il giorno prima e il giorno dopo.\nDescrizione.\nLe Anime Sante costituiscono l'emblema di un vasto programma di ricostruzione che invest\u00ec L'Aquila successivamente al terremoto del 1703, portando in citt\u00e0 personalit\u00e0 di spicco dell'architettura barocca romana come Carlo Buratti, Giovan Battista Contini, Sebastiano Cipriani e Ferdinando Fuga. Il complesso settecentesco costituito dal Suffragio e dalla retrostante chiesa di Sant'Agostino rappresentano uno dei momenti pi\u00f9 alti del barocco aquilano e della pianificazione in senso moderno della citt\u00e0, conservandone tuttavia la matrice medievale d'ispirazione angioina.\nHa dimensioni in pianta di 18 metri in larghezza e 40 in lunghezza; la facciata misura inoltre circa 25 metri in alzato \u2014 di poco inferiori a quella della facciata della basilica di San Bernardino, il massimo edificio religioso cittadino \u2014 mentre la cupola si innalza fin oltre i 35 metri.\nEsterno.\nLa chiesa \u00e8 situata nel quarto di Santa Giusta. Essa domina il lato meridionale di piazza del Duomo, volta frontalmente alla via Patini che la collega con la piazza del Palazzo ed a poca distanza dalla cattedrale dei Santi Massimo e Giorgio. Per la sua grandiosit\u00e0 architettonica e prospettica, e per la cupola che a rende visibile a distanza, \u00e8 posta in contrapposizione al duomo come emergenza della piazza.\nL'impianto definitivo della piazza del Duomo \u2212 con le fontane alle due estremit\u00e0 e la chiesa al centro, tentativo di ricucire in una quinta teatrale l'enorme invaso \u2212 rimanda alla romana piazza Navona.\nFacciata.\nLa facciata \u00e8 in stile tardo-barocco d'autentica ispirazione borrominiana, con accenni rococ\u00f2 e un evidente riferimento a alle esperienze settecentesche romane, in particolare alla chiesa di Santa Maria della Maddalena. Venne progettata nel 1769 da Giovan Francesco Leomporri e realizzata nel quinquennio successivo dal raffinato marmoraro Orazio Antonio Bucci, interamente in pietra concia di Poggio Picenze. \u00c8 preceduta da una piccola scalinata che, unita alla concavit\u00e0 formata dalla nicchia centrale, ne fa da sagrato ed assorbe nell'ambito religioso e privato della chiesa l'ampio spazio della piazza del Duomo. \nIl fronte concavo ha profondamente condizionato l'immagine della citt\u00e0 e la sua storia architettonica; essendo la chiesa posta parallela all'asse principale della piazza, laterale alla cattedrale dei Santi Massimo e Giorgio, la facciata \u00e8 stata progettata per una visione diagonale e, con la ritmicit\u00e0 delle sue partizioni e bucature, per dare luogo a un raffinato effetto chiaroscuro.\nDi notevole altezza, \u00e8 suddivisa orizzontalmente su due livelli, l'ultimo dei quali culmina in una calotta concava cassettonata, raccordata ai lati della chiesa da un coronamento curvilineo; il raccordo tra i due livelli avviene attraverso orecchioni, anch'essi di origine borrominiana. Il concio di chiave reca nel mezzo un'incisione con la data 1755, anno di completamento della facciata. Due doppi ordini di paraste corinzie si staccano dal coronamento e la suddividono verticalmente in tre settori. In quello centrale \u00e8 il portale d'ingresso, opera di Filippo Zughi, che presenta un timpano con inserito, al suo interno, uno scheletro rappresentante la morte e recante la seguente iscrizione:\nIn asse con il portale \u00e8 poi una finestra rettangolare ed un medaglione circolare in pietra con rappresentata la Vergine del Suffragio. I settori laterali presentano invece quattro nicchie con inserite le statue di \"San Gregorio\" e \"San Sisto\" (1772-1775) nella parete superiore e le statue di \"Sant'Antonio da Padova\" e \"San Nicola da Tolentino\" (1896) nella parete inferiore. Al di sopra del doppio gruppo di statue sono due finestroni contenenti le campane.\nInterno.\nL'interno presenta una pianta di concezione gesuitica a croce latina, caratterizzata da un'unica navata culminante in un'abside rettangolare; in essa, l'alternanza degli interassi d\u00e0 luogo alla cosiddetta travata ritmica. \nLo spazio centrale del transetto \u00e8 impreziosito dalla cupola, gi\u00e0 ipotizzata alla data di realizzazione della chiesa ma realizzata solamente nel XIX secolo in stile neoclassico ad opera del Valadier. La struttura interna della cupola \u00e8 scandita da lacunari fiorati e reca, sui pennacchi, i \"Profeti\", opera di Alessandro Terzani.\nLa navata \u00e8 scandita da tre gruppi di lesene in cui si proiettano due coppie di cappelle, alternate da una parete piena; la prima cappella di sinistra, detta \"dello Spirito Santo\", presenta un dipinto di Teofilo Patini raffigurante il \"Sant'Antonio\". Le ali del transetto sono della stessa profondit\u00e0 delle cappelle, cos\u00ec da non alterare il rigido impianto rettangolare della struttura esterna; in esse sono presenti due grandi altari in marmo, opera di Francesco Ferradini e Perseo Petrilli del 1701 e qui trasferiti dalla precedente chiesa della Confraternita del Suffragio. L'altare maggiore \u00e8 invece opera di Francesco Bedeschini.\nTra il 2010 e il 2018, lo spazio interno della chiesa \u00e8 stato temporaneamente limitato alla sola navata essendo inagibile l'area del transetto al di sotto della cupola, collassata in seguito al terremoto dell'Aquila del 2009.\nOrgano a canne.\nLa chiesa \u00e8 provvista di un antico organo a canne, costruito da Pacifico Inzoli nel 1897, racchiuso in una cassa riccamente decorata e intagliata. Lo strumento, restaurato fra il 2002 e il 2005, in seguito al terremoto del 2009, per evitare danni, \u00e8 stato rimosso dalla cantoria sopra l'ingresso ove si trovava e trasferito in un locale limitrofo, venendo ricollocato nella chiesa solo al termine dei lavori di restauro nel 2018.\nLo strumento, a trasmissione meccanica assistita con leva Barker, ha un'unica tastiera di 58 note ed una pedaliera concava di 20. I registri sono azionati da pomelli disposti ai lati dei manuali in quattro colonne (due alla destra e due alla sinistra delle tastiere)."}
{"id": "2318746", "revid": "181699", "url": "https://it.wikipedia.org/wiki?curid=2318746", "title": "Chiesa delle Anime Sante", "text": ""}
{"id": "2318749", "revid": "299827", "url": "https://it.wikipedia.org/wiki?curid=2318749", "title": "Cold as Christmas", "text": ""}
{"id": "2318752", "revid": "300067", "url": "https://it.wikipedia.org/wiki?curid=2318752", "title": "Mark Crow", "text": "Carriera.\nAla di 200 cm per 94 kg uscito dall'universit\u00e0 di Duke, \u00e8 stato la 111\u00aa scelta del draft NBA 1977 con i New Jersey Nets, franchigia con la quale ha debuttato in NBA giocandovi 15 gare.\nLa prima esperienza lontano dai confini nazionali la vive nella Serie A2 italiana a Rimini, dove fu il primo straniero della storia del club insieme al compagno di squadra Steve Mitchell, che mor\u00ec di l\u00ec a poco.\nDopo un'annata in Portogallo con lo Sporting Lisbona, Crow \u00e8 di scena a Fabriano dove rimarr\u00e0 per 6 stagioni consecutive durante le quali la squadra marchigiana riusc\u00ec a conquistare la promozione nella massima serie per la prima volta.\nSuccessivamente \u00e8 rimasto nel campionato italiano vestendo le canotte di Pescara e Udine, intervallate da una parentesi in Spagna al Siviglia.\nNel campionato italiano ha realizzato complessivamente 5167 punti.\nDopo il ritiro ha intrapreso la carriera di osservatore, lavorando prima con i Los Angeles Clippers (dal 1993 al 2000) e poi con gli Atlanta Hawks.\nIl figlio Nicholas \u00e8 anch'egli un cestista: nato e cresciuto a Rimini, ha giocato anche nella nazionale italiana Under-20."}
{"id": "2318755", "revid": "1386670", "url": "https://it.wikipedia.org/wiki?curid=2318755", "title": "Cep (Genova)", "text": ""}
{"id": "2318757", "revid": "767487", "url": "https://it.wikipedia.org/wiki?curid=2318757", "title": "Tonight's Karaoke Contest Winners", "text": "Tonight's Karaoke Contest Winners \u00e8 il secondo album di studio del gruppo pop punk tedesco Donots, autoprodotto e pubblicato nel 1998 dalla Headshock Records."}
{"id": "2318759", "revid": "149727", "url": "https://it.wikipedia.org/wiki?curid=2318759", "title": "Automotrice ALn 501/502 Minuetto diesel", "text": ""}
{"id": "2318760", "revid": "767487", "url": "https://it.wikipedia.org/wiki?curid=2318760", "title": "The Stupids", "text": "I The Stupids sono un gruppo punk hardcore inglese, formato negli anni ottanta da Tom Withers. Sono noti per aver partecipato a molte registrazioni con la BBC. Hanno annunciato l'uscita del loro nuovo album nel 2009."}
{"id": "2318769", "revid": "666668", "url": "https://it.wikipedia.org/wiki?curid=2318769", "title": "MNK Orkan Zagreb", "text": "Il Malonogomentni Klub Orkan Zagreb \u00e8 una squadra croata di calcio a 5 con sede a Zagabria.\nStoria.\nFondato nel 1989, l'Orkan \u00e8 giunto ad essere protagonista del calcio a 5 croato in pochi anni rispetto alla sua data di nascita, il primo titolo per la squadra capitolina \u00e8 arrivato durante la stagione 1997-98 con la vittoria nel campionato croato, a questo fa seguito la vittoria nella Supercoppa. Nel 1998-99 la squadra vince la Coppa di Croazia e la successiva Supercoppa, battendo il Glama Brijeg, a fa il suo esordio in una competizione internazionale, giungendo ultima nel girone B dell'European Champions Tournament 1998-1999 dietro a e . In seguito, con l'introduzione del girone unico, ha conquistato un quarto posto e quindi un terzo nella stagione 2003-04, anno in cui ha conquistato anche la sua seconda Coppa nazionale. Il secondo titolo nazionale \u00e8 giunto nel 2004-05 superando nella finale dei play-off il MNK Torcida Split grazie a un pareggio e una netta vittoria netta. La squadra \u00e8 retrocessa nella seconda divisione croata al termine della stagione 2007-08."}
{"id": "2318773", "revid": "154893", "url": "https://it.wikipedia.org/wiki?curid=2318773", "title": "Ghiaccio istantaneo", "text": ""}
{"id": "2318775", "revid": "154893", "url": "https://it.wikipedia.org/wiki?curid=2318775", "title": "Freddo", "text": ""}
{"id": "2318778", "revid": "767487", "url": "https://it.wikipedia.org/wiki?curid=2318778", "title": "Better Days Not Included", "text": "Better Days Not Included \u00e8 il terzo album di studio del gruppo pop punk tedesco Donots, pubblicato il 7 giugno 1999 da Gun Supersonic Records."}
{"id": "2318781", "revid": "767487", "url": "https://it.wikipedia.org/wiki?curid=2318781", "title": "Breaking Hearts", "text": "Breaking Hearts \u00e8 il ventiquattresimo album (il diciottesimo in studio) dell'artista britannico Elton John, pubblicato il 18 giugno 1984.\nIl disco.\nRegistrato agli Air Studios (Montserrat) tra il dicembre del 1983 e il gennaio del 1984, musicalmente parlando prosegue lo stile del precedente LP \"Too Low for Zero\", anche se non ne raggiunge il livello artistico.\nI risultati sono comunque buoni e apprezzati dalla critica; a suonare nel disco \u00e8, come nel caso precedente, la storica Elton John Band formata dal bassista Dee Murray, dal batterista Nigel Olsson e dal chitarrista Davey Johnstone, mentre la produzione \u00e8 ancora opera di Chris Thomas.\n\"Breaking Hearts\" raggiunse una #20 USA, ma nel Regno Unito arriv\u00f2 a debuttare al #2 e in Australia si posizion\u00f2 addirittura in prima posizione; anche \"Sad Songs (Say So Much)\" (#5 USA) e \"Passengers\" (#5 UK) conobbero un buon successo (gli altri singoli erano \"In Neon\", \"Who Wears These Shoes?\" e \"Breaking Hearts (Ain't What It Used to Be)\").\nTracce.\nI brani sono stati tutti composti da Elton John e Bernie Taupin, salvo dove notato diversamente."}
{"id": "2318782", "revid": "75435", "url": "https://it.wikipedia.org/wiki?curid=2318782", "title": "John Meier", "text": ""}
{"id": "2318794", "revid": "767487", "url": "https://it.wikipedia.org/wiki?curid=2318794", "title": "Voorhees (gruppo musicale)", "text": "I Voorhees sono un gruppo hardcore punk formatosi a Durham nel 1990 e scioltosi nel 2001, dopo uno svariato numero di tour e album pubblicati. La band \u00e8 ufficialmente tornata in attivit\u00e0 nel 2012.\nStoria.\nI Voorhees vennero formati dai membri di molte band minori (Steadfast, Know Your Enemy, False Face, The MacDonalds). La formazione iniziale prevedeva Ian Leck alla voce, Sean Readman alla chitarra, Darrell Hindley alla chitarra ritmica, David Brown al basso e Gary Cousins alla batteria. Essi si esibirono per la prima volta nel Rowing Club a Durham nel mese di Settembre 1991. L'anno dopo registrarono una demo intitolata \"Violent...\" in audiocassetta (della quale vennero prodotte 50 copie) e fecero un tour con i Slapshot. In questo periodo l\"'AWA Records\" si interessa al gruppo, pubblicando tutti gli altri album. Seguono diversi tour, il pi\u00f9 importante fu quello a Minneapolis.\nI Voorhees registrarono il loro ultimo album in 6 settimane e si sciolsero poco dopo.\nNell'ottobre 2004 il gruppo si riunisce per un solo tour a Liverpool."}
{"id": "2318795", "revid": "2128848", "url": "https://it.wikipedia.org/wiki?curid=2318795", "title": "Agaliarept", "text": "Agaliarept, demone del pantheon giudaico, \u00e8 uno dei sei Generali dell'Inferno e comandante della Seconda Legione. \nIl suo dominio si estende sull'Europa e sull'Asia, e si dice che abbia la facolt\u00e0 di controllare passato e futuro.\nAgaliarept possiede il potere di scoprire ogni segreto inerente alla politica e fatti degli uomini ed \u00e8 particolarmente abile nel fomentare guerre e diffondere inimicizia tra le genti. Il settore di conoscenza a lui affidato \u00e8 quello delle qualit\u00e0 occulte dei metalli e delle propriet\u00e0 curative delle piante.\nAssieme a Satanachia, \u00e8 uno dei due demoni direttamente comandati da Satana.\nInsieme a Tarihimal, \u00e8 comandante diretto di Elelogap, occupandosi a turno di tutto ci\u00f2 che \u00e8 inerente alle Acque.\nSuoi diretti sottoposti sono Buer, Gusion e Botis.\nSuo potere fondamentale \u00e8 riuscire a carpire le intenzioni segrete nelle menti degli umani, sondando le loro esperienze vissute e le immagini incamerate nella sezione del cervello chiamata ippocampo;questo demone \u00e8 quindi capace di riconoscere diverse pulsioni nella mente umana e di differenziarle, per stabilire dove, come e quando esse si realizzeranno.\nA lui sono state attribuite diverse sembianze: pare che possa assumere l'aspetto di un uomo adulto con baffi a manubrio, ma l'aspetto principale \u00e8 quello di un uomo dai capelli neri e lisci, portati alla egiziana, lunghi fino alle spalle. La sua carnagione \u00e8 olivastra, la costituzione \u00e8 robusta."}
{"id": "2318798", "revid": "124732031", "url": "https://it.wikipedia.org/wiki?curid=2318798", "title": "Fuego (programma televisivo)", "text": "Fuego! \u00e8 stato un programma televisivo italiano di genere rotocalco, in onda su Italia 1 dall'8 settembre 1997 al 29 giugno 2000 per tre edizioni. La trasmissione era in onda dal luned\u00ec al venerd\u00ec, con orario di inizio fissato dapprima alle 19:05, poi, per gli scarsi ascolti, spostato alle 15:00, a partire dall'8 ottobre 1997.\nIl programma.\nSi trattava di un rotocalco di intrattenimento e attualit\u00e0, indirizzato soprattutto al mondo dei giovani. La prima stagione \u00e8 stata condotta da Alessia Marcuzzi, le seguenti rispettivamente da Tamara Don\u00e0 e Daniele Bossari. Il regista era Lele Biscussi, mentre Francesca Fogar ne era l'autrice. \nLa prima edizione and\u00f2 in onda dall'8 settembre 1997 al 27 luglio 1998, la seconda dal 21 settembre 1998 al 27 giugno 1999, la terza dal 4 ottobre 1999 al 29 giugno 2000.\nIn ogni stagione venivano realizzate varie puntate \"speciali\", di solito monografiche e collocate in orario differente dal consueto: tra esse si pu\u00f2 menzionare quella dedicata al Giffoni Film Festival del 27 luglio 1998 alle 19:00."}
{"id": "2318801", "revid": "186518", "url": "https://it.wikipedia.org/wiki?curid=2318801", "title": "Fuego!", "text": ""}
{"id": "2318802", "revid": "124123", "url": "https://it.wikipedia.org/wiki?curid=2318802", "title": "Elisabeth Sch\u00fcssler Fiorenza", "text": "Biografia.\nInsegnante alla Harvard Divinity School, le sue ricerche vertono sui problemi dell'epistemologia biblica, della teologia, dell'ermeneutica e della politica religiosa, con particolare riguardo al ruolo delle donne.\nCofondatrice del \"Journal of Feminist Studies in Religion\" e coeditrice della rivista \"Concilium\", fu la prima donna a essere eletta presidente della \"Society of Biblical Literature\"; dal 2001 \u00e8 membro della \"American Academy of Arts and Sciences\". Il marito, anch'egli insegnante della Harvard Divinity School, \u00e8 il teologo cattolico Francis Sch\u00fcssler Fiorenza.\n\"In memoria di lei\" (\"In Memory of Her\").\n\"In Memory of Her. A Feminist Theological Reconstruction of Christian Origins\" \u00e8 il suo libro di maggior successo: in esso, la Sch\u00fcssler Fiorenza ha inteso recuperare i contributi apportati dalle donne nelle comunit\u00e0 cristiane primitive e indagare il fenomeno dell'emarginazione alla quale furono rapidamente soggette. Le comunit\u00e0 cristiane avevano appreso e condiviso il messaggio evangelico che annunciava la liberazione, in vista del regno di Dio, dall'oppressione delle strutture sociali dell'antichit\u00e0, essendo stata promessa l'eguaglianza fra tutti gli esseri umani, compresi in particolare i poveri, le donne, gli schiavi. In realt\u00e0 la societ\u00e0 continu\u00f2 a essere strutturata secondo la vecchia gerarchia, che vedeva ai vertici gli uomini liberi, poi le donne libere, infine gli schiavi. Furono i Padri della Chiesa a giustificare filosoficamente e teologicamente tale persistente diseguaglianza, rifacendosi alle teoria, sviluppata da Aristotele nella \"Politica\", della disuguaglianza \"naturale\" esistente tra gli uomini maschi, le donne e gli schiavi.\nIn realt\u00e0, secondo la Fiorenza, tanto Aristotele quanto i Padri della Chiesa sapevano che tale disuguaglianza si era affermata storicamente, ma essi, per una precisa volont\u00e0 politica, vollero riaffermare l'origine \"naturale\" e pertanto \"insuperabile\" della subordinazione della donna all'uomo. Fino al I secolo il cristianesimo sviluppato nelle comunit\u00e0 primitive - considerate luogo della presenza dello Spirito Santo - aveva avuto un carattere profetico e gnostico, ove l'autorit\u00e0 carismatica, essendo considerata un libero dono dello Spirito, non poteva conoscere distinzione di sesso. Non a caso, la comunit\u00e0 era organizzata secondo il principio della \u00ab eguaglianza amministrativa realizzata alternando l'autorit\u00e0 e scambiando l'autorit\u00e0 e la funzione direttiva tra i membri del gruppo, ognuno dei quali, in linea di principio, ha eguale accesso all'autorit\u00e0, alla funzione direttiva e al potere \u00bb. La differenza di prestigio tra i membri della comunit\u00e0 non derivava dal sesso o dal patrimonio personale, ma dal riconoscimento del dono profetico posseduto e dall'esistenza cristianamente vissuta, e molte donne si distinsero nelle prime comunit\u00e0 per il loro carisma.\nLe cose cominciarono a cambiare nel II secolo: le donne ricche, che pure avevano sovvenzionato e continuavano ad assistere economicamente le comunit\u00e0, e che, a loro tempo, avevano ottenuto il controllo dell'amministrazione comunitaria, perdettero il diritto di gestire i loro stessi fondi. Era avvenuto \u00ab un passaggio da un'autorit\u00e0 locale, fondata sui doni spirituali e sulle risorse economiche, a una dominazione patriarcale dei ministri locali delle associazioni cristiane \u00bb. Nel II secolo le comunit\u00e0 si organizzarono secondo il modello patriarcale vigente nella societ\u00e0, in ossequio all'integrazione sociale in corso: in esse fu riconosciuto un capo a cui tutti dovevano obbedienza, il vescovo, unico ed eleggibile tra i soli capofamiglia, che amministrava i fondi comunitari e dettava la dottrina. Egli fu considerato il rappresentante e il portavoce di Dio all'interno della comunit\u00e0.\nSi attuava cos\u00ec il \u00ab passaggio da un'autorit\u00e0 carismatica sovralocale, con la sua compenetrazione dell'elemento apostolico e di quello profetico, a una concezione dell'autorit\u00e0 che \u00e8 affidata ai ministri locali, specialmente all'episcopato monarchico \u00bb. Alle donne fu negata la possibilit\u00e0 di essere elette all'episcopato, in base alla teoria secondo la quale il comando, esercitato da una donna su un gruppo che comprende anche uomini, \u00e8 \"innaturale\". Sempre nel II secolo, i vescovi rivendicarono a s\u00e9 anche il dono della profezia \u00ab per rafforzare l'autorit\u00e0 dell'episcopo locale; poi si pens\u00f2, in determinati casi, che l'episcopo possedesse il dono di profezia e infine l'autorit\u00e0 dell'episcopo giunse a sostituire quella del profeta. Nei secoli successivi solo la gerarchia ufficiale poteva sostenere di parlare \"con la voce stessa di Dio\" \u00bb."}
{"id": "2318807", "revid": "212348", "url": "https://it.wikipedia.org/wiki?curid=2318807", "title": "Il mistero di Marie Rog\u00eat", "text": ""}
{"id": "2318808", "revid": "181699", "url": "https://it.wikipedia.org/wiki?curid=2318808", "title": "Duomo de L'Aquila", "text": ""}
{"id": "2318811", "revid": "212348", "url": "https://it.wikipedia.org/wiki?curid=2318811", "title": "I delitti della rue Morgue", "text": ""}
{"id": "2318812", "revid": "729019", "url": "https://it.wikipedia.org/wiki?curid=2318812", "title": "Campionato africano di pallavolo maschile 1991", "text": "Il VIII campionato africano di pallavolo maschile si \u00e8 svolto nel 1991 a Il Cairo, in Egitto. Al torneo hanno partecipato 8 squadre nazionali africane e la vittoria finale \u00e8 andata per la prima volta all'Algeria.\nPodio.\nCampione.\nAlgeria(Primo titolo)\nSecondo posto.\nEgitto\nTerzo posto.\nTunisia"}
{"id": "2318815", "revid": "438678", "url": "https://it.wikipedia.org/wiki?curid=2318815", "title": "Francesco Scotti", "text": "Combattente nella Guerra di Spagna, venne eletto all'Assemblea Costituente (Italia), deputato nella I e II Legislatura e senatore nella III e IV Legislatura.\n\u00c8 sepolto nel cimitero di Lambrate, nella tomba familiare."}
{"id": "2318816", "revid": "697352", "url": "https://it.wikipedia.org/wiki?curid=2318816", "title": "Sad Songs (Say So Much)", "text": "Sad Songs (Say So Much) \u00e8 un brano scritto ed interpretato dall'artista britannico Elton John; il testo \u00e8 di Bernie Taupin.\nIl brano.\nProviene dall'album del 1984 \"Breaking Hearts\" (ne costituisce la decima traccia) e si presenta come una canzone di chiaro stampo pop rock; Elton, oltre a cantare, suona sia le tastiere che il sintetizzatore. Ad accompagnarlo \u00e8 la Elton John Band, formata dal bassista Dee Murray, dal chitarrista Davey Johnstone e dal batterista Nigel Olsson, che si esibiscono anche ai cori. Il testo di Bernie (alla lettera \"Le Canzoni Tristi (Dicono Cos\u00ec Tanto)\") parla di come abbiamo bisogno di ascoltare alla radio dei classici blues quando siamo gi\u00f9 di morale.\n\"Sad Songs (Say So Much)\", uno dei brani pi\u00f9 noti dell'Elton John degli anni Ottanta, fu distribuita come singolo nel maggio del 1984 e raggiunse una #5 USA. La canzone \u00e8 stata utilizzata anche in una nota pubblicit\u00e0 dei jeans della Sasson, che recitava \"Sasson says so much!\"."}
{"id": "2318818", "revid": "299827", "url": "https://it.wikipedia.org/wiki?curid=2318818", "title": "Sad Songs", "text": ""}
{"id": "2318823", "revid": "1543377", "url": "https://it.wikipedia.org/wiki?curid=2318823", "title": "Trentino Volley 2008-2009", "text": "Questa voce raccoglie le informazioni riguardanti la Trentino Volley nelle competizioni ufficiali della stagione 2008-2009.\nStagione.\nLa stagione 2008-09 \u00e8 per la Trentino Volley, sponsorizzata dal gruppo Itas e dalla Diatec, la nona consecutiva in Serie A1; rispetto all'annata precedente viene confermato sia l'allenatore Radostin Stoj\u010dev che buona parte della rosa: le uniche variazioni si hanno nel ruolo dell'opposto, con l'arrivo di Leandro Vissotto e Krasimir Stefanov al posto di Vladimir Nikolov e Smilen Mljakov, nel palleggiatore di riserva con \u0141ukasz \u017bygad\u0142o per Jakub Bednaruk e nel centrale Riad Garcia per Gregor Jeron\u010di\u0107; tra i giovani vengono promossi Antonio De Paola e Nicola Leonardi.\nLa stagione si apre con la Supercoppa italiana; la Trentino Volley partecipa in veste di campione d'Italia e la sfida \u00e8 contro l'Associazione Sportiva Volley Lube, vincitrice della Coppa Italia 2007-08; sono proprio i marchigiani che si aggiudicano il trofeo grazie ad una netta vittoria per 3-0.\nIl campionato si apre con la vittoria sul Volley Forl\u00ec, mentre la prima sconfitta arriva alla seconda giornata ad opera del BluVolley Verona per 3-2; dopo cinque successi consecutivi arriva un nuovo stop, sempre al \"tie-break\" contro il Piemonte Volley: il girone di andata si chiude con due sconfitte e la squadra si classifica al secondo posto, risultato utile per accedere alla Coppa Italia. Il girone di ritorno si apre con quattro vittorie di fila, per poi incappare in un insuccesso contro l'Associazione Sportive Volley Lube; ad altre quattro vittorie consecutive, seguono due sconfitte: le ultime due gare della \"regular season\" sono un successo ed una sconfitta che portano la Trentino Volley a confermare il secondo posto in classifica, qualificandola per i \"play-off\" scudetto. Nei quarti di finale la sfida \u00e8 contro il Callipo Sport che viene eliminata in tre gare, cos\u00ec come avviene nelle semifinali ai danni del Piemonte Volley. La squadra raggiunge quindi per la seconda stagione consecutiva la serie finale dei \"play-off\" dove incontra la Pallavolo Piacenza; dopo aver vinto gara 1, cede nelle due partite successive, riuscendo poi a vincere in trasferta gara 4: viene poi sconfitta al \"tie-break\" in gara 5.\nIl secondo posto al termine del girone di andata della regular season della Serie A1 2008-09 qualifica la squadra alla Coppa Italia: nel quarto di finale incontra la Sisley Volley che riesce ad imporsi, in rimonta, per 3-2, estromettendo la formazione di Trento dalla competizione.\nIl primo posto in \"regular season\" e vittoria del titolo di campione d'Italia, consente alla Trentino Volley di partecipare per la prima volta alla Champions League; nella fase a girone vince il proprio raggruppamento, aggiudicandosi tutte le sei gare giocate, lasciando solamente due set al ed uno all'Odbojkarski Klub ACH Volley. Gli ottavi di finale vengono superati con un doppio 3-0 ai danni del Club Voleibol P\u00f2rtol, cos\u00ec come con una doppia vittoria vengono eliminati i polacchi del Klub Sportowy AZS Cz\u0119stochowa Sportowa, qualificando il club di Trento alla \"Final Four\" di Praga; in semifinale si svolge il \"derby\" italiano contro l'Associazione Sportiva Volley Lube, che vede vincitrice la Trentino Volley per 3-0, raggiungendo cos\u00ec la finale dove incontra i greci del Gymnastikos Syllogos \u012arakl\u012bs Thessalonik\u012bs: la vittoria per 3-1 consente alla formazione trentina di salire sul tetto d'Europa per la prima volta nella sua storia.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "2318828", "revid": "2015336", "url": "https://it.wikipedia.org/wiki?curid=2318828", "title": "Riserva parziale naturale dei Laghi Lungo e Ripasottile", "text": "La riserva parziale naturale dei Laghi Lungo e Ripasottile \u00e8 un'area naturale protetta di valenza regionale situata in provincia di Rieti, nel territorio dei comuni di Rieti, Cantalice, Colli sul Velino, Contigliano, Poggio Bustone e Rivodutri. La riserva \u00e8 gestita dai cinque comuni anzidetti e dalla Comunit\u00e0 montana Montepiano Reatino V zona.\nSi trova a 7\u00a0km da Rieti, 29\u00a0km da Terni, 61\u00a0km da L'Aquila, 84\u00a0km da Viterbo e da Roma.\nStoria.\nIl Lago Lungo o 'di Cantalice' e il lago di Ripasottile sono i residui di un grande lago che anticamente ricopriva gran parte della Piana Reatina: il Lago Velino, bonificato dagli antichi romani con la creazione di un varco nelle montagne che circondano la pianura e il deflusso delle acque lacustri con la creazione della cascata delle Marmore. Altri interventi di bonifica si sono succeduti nel corso dei secoli, allo scopo di contrastare il reimpaludamento della valle e le esondazioni del fiume Velino (dette \"pianare\").\nL'interesse naturalistico dell'area fu iniziato a notare solo negli anni settanta. Alla fine di quel decennio l'Enel propose un progetto che prevedeva lo sfruttamento idroelettrico dei due laghi, il quale per\u00f2 suscit\u00f2 molte critiche e fu bloccato dalla giunta comunale reatina di Ettore Saletti. Inoltre fecero molto scalpore le proteste seguite all'approvazione della superstrada Rieti-Terni, che nei progetti iniziali sarebbe dovuta passare in mezzo ai due laghi come la vecchia strada statale e venne poi costruita su un altro percorso.\nQuesti due casi, come anche il pericolo rappresentato dall'espansione di Rieti verso nord, accelerarono il processo verso la protezione della zona. La riserva fu istituita ufficialmente con la legge regionale n. 94 del 17 giugno 1985.\nTerritorio.\nLa riserva si caratterizza come zona umida, e comprende un territorio pianeggiante situato all'interno della Piana Reatina. All'interno dell'area protetta si trovano:\nAttualmente risulta in via di potenziamento per quel che riguarda strutture ricettive, vie di comunicazioni e marketing.\nL'avvistamento della fauna \u00e8 piuttosto facile, soprattutto degli uccelli che la popolano.\nFlora.\nTra le piante pi\u00f9 rappresentative si possono citare:\nFauna.\nuccelli.\nL'avifauna dell'ecosistema lacustre include: \nAltri uccelli presenti nell'area protetta sono:\nmammiferi.\nAlcuni mammiferi diffusi nel territorio sono:"}
{"id": "2318830", "revid": "23204431", "url": "https://it.wikipedia.org/wiki?curid=2318830", "title": "Resorcina", "text": ""}
{"id": "2318833", "revid": "2014155", "url": "https://it.wikipedia.org/wiki?curid=2318833", "title": "Elisabetta Paolina di Sassonia-Altenburg", "text": "Biografia.\nFu la quarta figlia di Giuseppe di Sassonia-Altenburg, duca di Sassonia-Altenburg dal 1834 al 1848, e di Amalia di W\u00fcrttemberg.\nElisabetta e le sue sei sorelle erano dunque il frutto dell'unione di due grandi dinastie tedesche: quella dei Wettin, un cui ramo era a capo della Sassonia-Altenburg, e quella dei W\u00fcrttemberg, a capo dell'omonimo ducato.\nLa politica matrimoniale di suo padre ebbe come conseguenza per Elisabetta il matrimonio con Nicola Federico Pietro di Oldenburgo, primogenito ed erede del Granduca Federico Augusto di Oldenburgo. Le nozze vennero celebrate a Hildburghausen il 10 febbraio 1852.\nElisabetta divenne effettivamente Granduchessa consorte di Oldenburgo nel 1853, alla morte di suo suocero.\nCome moglie del Granduca Pietro II riusc\u00ec nel suo compito di dare un erede maschio al marito e al casato degli Oldenburgo. Diede infatti alla luce due figli, entrambi maschi:\nFederico Augusto divenne infatti Granduca di Oldenburg alla morte del padre nel 1900, salvo poi rinunciare al titolo diciotto anni dopo. Si spos\u00f2 due volte ed ebbe sette figli. Giorgio Luigi invece non si spos\u00f2 mai.\nElisabetta mor\u00ec quattro anni prima di suo marito, nel 1896. Pietro II non si rispos\u00f2."}
{"id": "2318837", "revid": "857138", "url": "https://it.wikipedia.org/wiki?curid=2318837", "title": "Sopracomito", "text": "Il sopracomito (dal latino \"comes\", \"compagno\") fu in alcune marine medievali e rinascimentali il titolo assegnato al comandante di una galera o di una nave mercantile. A lui erano riservati ad estrema poppa della galera due piccoli ambienti: lo \"studietto\" e la \"camera\".\nAl sopracomito era sottoposto il comito, che svolgeva il ruolo di nostromo o pilota.\nNella marineria veneziana, tale ruolo era riservato esclusivamente ad appartenenti alle classi sociali pi\u00f9 elevate, essendo segno di considerazione ed allo stesso tempo trampolino per una brillante carriera nell'alta amministrazione della Repubblica. Per le galere approntate a Venezia, poteva diventare sopracomito solo un rappresentante di una delle cento famiglie inserite nel Libro d'Oro dell'aristocrazia, mentre il ruolo di sopracomito per le galere equipaggiate dalle citt\u00e0 sottoposte alla Dominante veniva generalmente deciso in base ad un'elezione."}
{"id": "2318839", "revid": "767487", "url": "https://it.wikipedia.org/wiki?curid=2318839", "title": "Maddalena (film 1954)", "text": "Maddalena \u00e8 un film drammatico italiano del 1954 diretto da Augusto Genina. Il film \u00e8 stato presentato in concorso al Festival di Cannes 1954.\nTrama.\nOgni anno, il venerd\u00ec santo, si svolge una processione in un paesino di provincia. Quest'anno le donne del paese non riescono a scegliere una ragazza che possa interpretare la Madonna. Un signorotto del luogo, con l'intento di schernire pubblicamente il curato don Vincenzo, fa in modo che una giovane prostituta, Maddalena, riceva tale incarico.\nMaddalena accetta perch\u00e9 vuole vendicarsi con la Vergine della perdita di sua figlia, morta in collegio durante la prima comunione, per un banale incendio del velo. Le donne del paese non accettano che una forestiera interpreti la Madonna, ma il curato difende la sua scelta, pur non sapendo chi sia in realt\u00e0 Maddalena.\nDurante una prova della processione, Maddalena perde i sensi e viene invitata dal sacerdote a riposarsi. Ma, passando dalla chiesa, incrocia una donna in preghiera che la vede e, credendo che Maddalena sia un'apparizione della Madonna, la invoca di far guarire il proprio figlio da una grave malattia.\nMaddalena tenta di scappare, ma le viene attribuita la guarigione del ragazzo e resta per la processione del venerd\u00ec santo. Il signorotto per\u00f2 si vendica dicendo a tutti chi sia in realt\u00e0 la ragazza. Di fronte a tale confessione la gente aggredisce Maddalena e inizia a lapidarla.\nProduzione.\nIl film \u00e8 ascrivibile al filone dei melodrammi sentimentali, comunemente detto \"strappalacrime\", allora molto in voga tra il pubblico italiano, in seguito ribattezzato dalla critica con il termine \"neorealismo d'appendice\".\nRiprese.\nLe riprese del film sono state effettuate nei comuni di Cerreto Sannita e Guardia Sanframondi nell'estate del 1953.\nGli interni e gli esterni della chiesa sono quelli del Santuario - Basilica dell'Assunta di Guardia Sanframondi mentre la salita che si vede quando la folla segue Maddalena verso la fine del film corrisponde al largo san Rocco in Cerreto Sannita. Sono pure riprese a Cerreto le scene iniziali quando la ragazza viene in paese e corrispondono all'attuale piazza Roma.\nDoppiaggio.\nLa voce di M\u00e4rta Tor\u00e9n \u00e8 di Andreina Pagnani anzich\u00e9 di Lydia Simoneschi, sua abituale doppiatrice.\nDistribuzione.\nIl film \u00e8 stato distribuito nei cinema italiani a partire dal 16 marzo 1954."}
{"id": "2318845", "revid": "339392", "url": "https://it.wikipedia.org/wiki?curid=2318845", "title": "Starkiller", "text": ""}
{"id": "2318849", "revid": "767487", "url": "https://it.wikipedia.org/wiki?curid=2318849", "title": "Giulio Iellini", "text": "Carriera.\nProviene e cresce nelle giovanili della Societ\u00e0 Ginnastica Triestina.\nIn Serie A ha vestito le maglie di Olimpia Milano, Varese, Vigevano e Lazio e ha segnato un totale di 5090 punti.\nHall of Fame.\nDal 5 gennaio 2010 \u00e8 entrato a far parte dell'\"Italia Basket Hall of Fame\"."}
{"id": "2318850", "revid": "181699", "url": "https://it.wikipedia.org/wiki?curid=2318850", "title": "Campionato nordamericano di pallavolo maschile 1969", "text": "Il I campionato nordamericano di pallavolo maschile si \u00e8 svolto nel 1969 a Citt\u00e0 del Messico, in Messico. Al torneo hanno partecipato 8 squadre nazionali nordamericane e la vittoria finale \u00e8 andata per la prima volta a Cuba.\nPodio.\nCampione.\nCuba(Primo titolo)\nSecondo posto.\nMessico\nTerzo posto.\nStati Uniti"}
{"id": "2318851", "revid": "767487", "url": "https://it.wikipedia.org/wiki?curid=2318851", "title": "Valanga (personaggio)", "text": "Valanga (\"Avalanche\"), alter ego di Dominikos Ioannis Petrakis, \u00e8 un personaggio dei fumetti creato da Chris Claremont (testi) e John Byrne (disegni), pubblicato dalla Marvel Comics. Apparso per la prima volta sulle pagine di \"Uncanny X-Men\" n. 141 (gennaio 1981), \u00e8 uno dei membri pi\u00f9 longevi della cosiddetta \"Confraternita dei mutanti\", organizzazione nemica degli X-Men. Mutante greco, Valanga \u00e8 stato anche associato alla \"Freedom Force\" guidata da Mystica.\nPoteri e abilit\u00e0.\nValanga possiede l'abilit\u00e0 di creare potenti vibrazioni dotate di grande potere distruttivo. Se dirette contro piccoli oggetti riescono a polverizzarli, mentre contro edifici e palazzi simulano i danni prodotti da terremoti o valanghe. Crepe, fratture e fessure sono utilizzate e prodotte dal mutante contro i propri nemici da lunghe distanze, mentre nelle vicinanze preferisce afferrare lo sfortunato e scuoterlo fino a tramortirlo. Le vibrazioni prodotte non hanno alcun effetto sul suo organismo.\nOltre alle proprie doti genetiche, Valanga \u00e8 un ottimo combattente corpo-a-corpo e durante i combattimenti indossa una speciale armatura dotata di elmo metallico, in grado di proteggerlo dagli assalti rivali, che nel corso degli anni \u00e8 diventata il suo elemento contraddistintivo."}
{"id": "2318853", "revid": "117036689", "url": "https://it.wikipedia.org/wiki?curid=2318853", "title": "Keep Your Hands off My Girl", "text": "Keep Your Hands off My Girl \u00e8 il secondo singolo ufficiale dei Good Charlotte estratto dal loro quarto album di studio \"Good Morning Revival\". Il singolo fu pubblicato solo in Regno Unito, Australia e in America Latina. Il singolo fu pubblicato sulla loro pagina MySpace e sul sito ufficiale nel tardo 2006.\nVideo musicale.\nIl video musicale fu pubblicato sulla pagina MySpace ufficiale il 22 settembre 2006, diretto da Marvin Scott Jarrett, che diresse anche il loro documentario \"Fast Future Generation\". Nel video la band suona in una stanza bianca, portando i vestiti che loro indossavano nella cover dell'album. Ricevette un discreto successo nel Regno Unito. La premi\u00e8re del video fu pubblicata in UK il 17 gennaio 2007 su Scuzz e in America Latina il 5 febbraio 2007 sul programma di MTV Los 10+ Pedidos. Il video fu inserito in Xbox Live per \"Artist of the Month\".\nFu diretta anche una seconda versione per il video; rappresenta la band che suona in una cantina dove Joel Madden rivolge la canzone a varie donne. Il video fu usato per l'Xbox Live Marketplace. Fu diretto da Samuel Bayer che diresse anche il video del singolo \"Hold On\"."}
{"id": "2318856", "revid": "767487", "url": "https://it.wikipedia.org/wiki?curid=2318856", "title": "Dogs (gruppo musicale britannico)", "text": "I Dogs sono un gruppo musicale Post-punk revival e Indie rock di Londra, formata da Johnny Cooke (voce), Luciano Vargas (voce, chitarra), Rikki Mehta (chitarra), Duncan Timms (basso) e Paul Warren (batteria). Il 19 novembre 2008 \u00e8 stato annunciato che il batterista originale, Rich Mitchell, ha lasciato amichevolmente la band ed \u00e8 stato sostituito da Paul Warren.\nI Dogs sono stati in tourn\u00e9e con Paul Weller, i Razorlight e i The Enemy. Sono stati consistentemente classificati come una delle migliori live band britanniche.\nIl loro primo album \"Turn Against This Land\", pubblicato il 19 settembre 2005, \u00e8 stato registrato al Sawmills Studio in Cornovaglia, prodotto da John Cornfield. Svincolato dalla Island Records, contiene i singoli \"London Bridge/End of an Era\", \"Tuned to a Different Station\" e \"Selfish Ways\".\nI Dogs sono tornati durante il 2007, sotto la Weekender Records, con tre singoli: primo \"Soldier On\", seguito da \"This Stone Is a Bullet\" e per terzo \"Dirty Little Shop\", pubblicati il 18 giugno 2007. La canzone \"Chained to No-One\" \u00e8 stata pubblicata alla fine del 2007 come singolo disponibile solo tramite download.\nLa band ha pubblicato il suo secondo album, \"Tall Stories from Under the Table\", il 25 giugno 2007.\nDiscografia.\nSingoli.\nDa \"Turn Against This Land\"\nDa \"Tall Stories from Under the Table\""}
{"id": "2318857", "revid": "30274", "url": "https://it.wikipedia.org/wiki?curid=2318857", "title": "Argumentum ex silentio", "text": ""}
{"id": "2318866", "revid": "767487", "url": "https://it.wikipedia.org/wiki?curid=2318866", "title": "Ruolo semantico", "text": "In linguistica, il ruolo semantico (o tematico) descrive la relazione che un argomento (o valenza) intrattiene con il verbo cui fa riferimento, in uno specifico contesto predicativo. Si intende, quindi, il significato associato ad una valenza rispetto al processo espresso attraverso il verbo all'interno di una frase (\"La struttura argomentale dei verbi\" , 5).\nIl ruolo semantico specifica la relazione (semantica e non sintattica) tra il verbo e i propri argomenti identificandone i ruoli svolti. Riguarda cio\u00e8 il modo in cui il referente partecipa all\u2019evento della frase (\"Fondamenti di linguistica semantica e struttura argomentale\" \",\" 26).\nLa nozione di ruolo semantico \u00e8 stata sviluppata nel quadro di teorie linguistiche che mirano a evidenziare i componenti sintattici e semantici della lingua. Essa \u00e8 legata alle nozioni di funzione sintattica e di caso.\nDescrizione.\nNella frase \u201cPaolo ha rotto una tazza\u201d, il verbo \"rompere\" implica l\u2019esistenza di un \u201crompitore\u201d (\"Paolo\") e di un \u201crotto\u201d (\"la tazza\"). Dal momento che \"Paolo\" e \"la tazza\" svolgono rispettivamente queste funzioni, essi sono i ruoli semantici di questa predicazione. Per identificare poi il tipo di ruolo che essi svolgono, bisogna rifarsi alla classificazione Ruolo semantico#Lista di ruoli semantici: \"Paolo\" svolge il ruolo di \"agente\", \"la tazza\" il ruolo di \"paziente (Fondamenti di linguistica semantica e struttura argomentale\" , 27\").\"\nLa relazione semantica tra il verbo e le sue valenze (struttura tematica) rientra nella conoscenza lessicale del parlante nativo (\"Aspetti semantici e sintattici del verbo\" , 5,11).\nLa prospettiva della semantica.\nPer analizzare i ruoli semantici non si pu\u00f2 adottare la visione classica della sintassi (che considera la frase come una concatenazione di sintagmi governata da regole grammaticali e da uno schema valenziale). Al contrario bisogna considerare l\u2019intera frase come rappresentazione di un evento descritto dal verbo, al quale partecipano diversi elementi che sono in relazione tra loro.\nOgni elemento coinvolto nell\u2019evento ha un \u201cruolo\u201d riguardo alle relazioni con gli altri elementi presenti. Pi\u00f9 semplicemente, lo studio dei ruoli semantici necessita di un cambio di prospettiva dal significante al significato. (Berruto 2011, cap. 4.3.3)\nDal momento che agiscono \u201cal di sotto\u201d della struttura sintattica, i ruoli semantici fanno riferimento alla struttura profonda della frase, e non a quella superficiale come le funzioni sintattiche. Sono due principi che operano su piani diversi della lingua (rispettivamente semantica e sintassi). Proprio per questa ragione non c\u2019\u00e8 corrispondenza biunivoca tra ruoli semantici e funzioni sintattiche. (Berruto 2011, cap. 4.3.3; \"La struttura argomentale dei verbi\" , 1)\nTuttavia tra di essi esistono rapporti preferenziali: l\u2019agente in struttura semantica \u00e8 il soggetto in struttura sintattica, cos\u00ec come il ruolo di paziente corrisponde alla funzione di oggetto.\nCriterio semantico (o tematico).\n(\"Aspetti semantici e sintattici del verbo\" , 7).\nL\u2019analisi semantica Analisi semantica.\nL'analisi semantica \u00e8 un procedimento che assegna un significato alla struttura sintattica di un enunciato. Ad ogni verbo vengono associati la propria struttura argomentale e i ruoli tematici corrispondenti. Per esempio al verbo \"guardare\" sono associati due argomenti i cui ruoli tematici corrispondono ad agente e paziente (Es. \"Io ti guardo\"). (\"Aspetti semantici e sintattici del verbo\" , 17-18).\nLista di ruoli semantici.\nNon \u00e8 possibile stabilire una lista universale di ruoli semantici, poich\u00e9 la loro definizione dipende dalla granularit\u00e0 dell'analisi. La lista che segue riporta i ruoli semantici pi\u00f9 frequentemente citati.\n(Berruto 2011, cap. 4.3.3; \"La struttura argomentale dei verbi\" , 5, tabella n\u00b02)."}
{"id": "2318867", "revid": "62004", "url": "https://it.wikipedia.org/wiki?curid=2318867", "title": "Coppa del mondo di ciclismo su strada femminile 2006", "text": "La Coppa del mondo di ciclismo su strada femminile 2006 (ing.: \"2006 UCI Women's Road World Cup\"), nona edizione della competizione, prevedeva tredici eventi tra il 26 febbraio ed il 10 settembre 2006.\nLa gallese Nicole Cooke si aggiudic\u00f2 il titolo individuale, mentre l'Univega Pro Cycling Team, squadra svizzera vinse il titolo a squadre."}
{"id": "2318870", "revid": "1305772", "url": "https://it.wikipedia.org/wiki?curid=2318870", "title": "Punk rock", "text": "Il punk rock, spesso abbreviato in punk, \u00e8 un genere di musica rock che si \u00e8 sviluppato principalmente fra il 1976 e il 1979, da forme musicali precedenti, derivate dal garage rock, oggi note come proto-punk. I brani composti dai gruppi punk possedevano ritmiche veloci, sonorit\u00e0 dure, generalmente tracce di breve durata, strumentazioni essenziali e testi dai contenuti provocatori e violenti, spesso con una forte connotazione politica. La cultura punk abbracci\u00f2 poi l'etica del Do it Yourself, creando un circuito di registrazioni autoprodotte e di distribuzione alternativa a quella \"mainstream.\"\nIl termine \"punk\" fu originariamente utilizzato dalla critica musicale americana per descrivere i cosiddetti \"gruppi garage\" ed il loro pubblico. Gi\u00e0 nel tardo 1976, alcune band statunitensi, Ramones, Heartbreakers, Dead Boys, Voidoids, Television, o britanniche, Sex Pistols, Damned, Clash, furono riconosciute come la prima ondata di un nuovo movimento musicale. Gli anni che seguirono videro un'ampia diffusione del punk rock in tutto il mondo, diventando presto in Inghilterra un fenomeno culturale alle quali le major iniziavano a puntare con interesse, anche se, perlopi\u00f9, il genere trov\u00f2 la sua ragion d'essere nelle scene locali che tendevano a rifiutare la cultura dominante. Nacque cos\u00ec la sottocultura punk, caratterizzata da uno specifico stile di abbigliamento e da una vasta gamma di ideologie anti-autoritarie.\nVerso l'inizio degli anni ottanta nascono stili musicali pi\u00f9 aggressivi e veloci come l'hardcore punk o l'Oi! che diventarono modalit\u00e0 predominanti nel punk rock. Inoltre, musicisti cresciuti ed inizialmente identificati con l'area punk, oppure da esso ispirata, si orientarono verso un'ampia gamma di variazioni stilistiche, dando origine al post punk da una parte, ed al rock alternativo dall'altra.\nSul finire del XX secolo la rinascita delle sonorit\u00e0 punk rock coinvolse attivamente i circuiti della cultura dominante, con band come i Green Day, The Offspring, Rancid o blink-182, dando al genere un'ampia popolarit\u00e0.\nIntroduzione.\nLe origini di questo genere musicale sono da ricercarsi sostanzialmente all'interno delle scene rock di Detroit e di New York e di Lima verso la fine degli anni sessanta del XX secolo, quando gruppi come The Velvet Underground, MC5, Los Saicos e Stooges, svilupparono uno stile che iniziava a distaccarsi dalle convenzioni tecniche del rock \"classico\", in favore di forme espressive maggiormente basate sull'impatto sonoro.\nI Velvet Underground furono importanti precursori del genere punk rock. Grazie al loro uso del feedback, della distorsione e del rumore bianco, al loro imprevedibile sperimentalismo, alla loro tecnica dilettantesca e al contenuto esplicito e provocatorio dei testi del leader Lou Reed, si guadagnarono la reputazione di \"primo gruppo underground rock\" e funsero da ispirazione per molte delle successive band punk.\nI Los Saicos, una band di garage rock peruviana originaria di Lima, vengono oggi considerati un'importante formazione proto-punk. Pubblicarono tra il 1965 ed il 1966 sei singoli, ma nessun album. I brani erano composizioni originali dei membri Erwin Flores e Rolando Carpio.\nNel 1969, la pubblicazione di due LP storici come, Kick Out the Jams degli MC5, ma soprattutto dell'omonimo album d'esordio dei The Stooges, capitanati dal leader \"padrino del punk\", Iggy Pop, port\u00f2 avanti il concetto di suond preannunciatore del punk, costituendo imprescindibili influenze per il genere. Questi primi gruppi che accennarono allo sviluppo del genere sono stati successivamente definiti proto-punk.\nIl panorama musicale a quell'epoca, infatti, comprendeva gruppi antecedenti al riconoscimento vero e proprio del punk rock come genere. Ad esempio, gruppi e musicisti come New York Dolls, The Stooges, Television, Patti Smith, avevano sviluppato un sound simil-punk, ancora prima della \"prima ondata di punk,\" ovvero il Punk 77. Altro gruppo iniziale del movimento punk 77 sono i Ramones, esponenti di punta del garage rock di New York, che svilupparono le sonorit\u00e0 dei gruppi precedentemente citati, ma che, oltre a essere ispirati dal garage rock, presentavano, fin 1974, influenze derivanti dal surf rock e dalla british invasion, verso forme pi\u00f9 semplici, dirette e orecchiabili.\nUn discorso a parte pu\u00f2 meritare Lou Reed, che negli anni del punk vero e proprio, divenne un'icona del movimento, guadagnandosi la copertina del primo numero della rivista sulla musica punk \"Punk Magazine\", essendo stato riconosciuto dal movimento punk come un importante padre fondatore.\nIl punk rock negli anni ottanta inizi\u00f2 sia a diversificarsi che a estremizzarsi, variazioni che presero il nome di, hardcore punk, anarcho punk, o street punk/Oi!\nL'espressione \"punk rock\" tende a essere utilizzata in modo generico per definire qualunque gruppo abbia sonorit\u00e0 ruvide e d'impatto, mentre il semplice termine \"punk\" \u00e8 destinato a definire i gruppi che hanno fatto parte del movimento del '77 e successivi. Tuttavia, analogamente ad altri termini relativi al rock, il termine punk sarebbe solo un abbreviativo del genere punk rock.\nStoria.\nOrigini.\nIl garage rock e il mod.\nAll'inizio e nella met\u00e0 degli anni sessanta, si diffondono in Nord America molti gruppi garage rock, tra cui i Sonics, i Kingsmen e i Wailers, successivamente considerati progenitori del punk rock. I Kingsmen, gruppo di Portland, Oregon, ebbe un successo improvviso con la cover del 1963, \"Louie, Louie\", il quale testo verr\u00e0 citato come \"\"testo originario del punk\". Il suono minimalista di molti gruppi garage venne influenzato dall'ondata della british invasion. I singoli del 1964 dei Kinks, \"You Really Got Me\" e \"All Day and All of the Night\", vennero definiti come, \"predecessori dell'intero genere a tre accordi\". \"\"I Don't Want You\" del 1978,\" ad esempio\", \"\u00e8 puramente assimilabile ai Kinks\"\". Nonostante abbia avuto poca influenza nelle classifiche statunitensi, l'inno dei Mod, \"My Generation\" degli Who del 1965, influenzato dai Kinks, \u00e8 un predecessore del mix di ferocia musicale e attitudine ribelle che avrebbe caratterizzato poi il primo punk britannico: John Reed descrive l'apparizione degli Who come un \nGli Who, e analogamente gli Small Faces, sono tra i pochi gruppi storici del rock per i quali i Sex Pistols provavano riconoscenza. Nel 1966 la corrente mod \u00e8 gi\u00e0 in declino, il garage rock statunitense perde il proprio appeal nei due anni seguenti, ma l'approccio musicale aggressivo e il carattere da outsider del \"garage psych\" in gruppi come i Seeds sono raccolti ed enfatizzati da band che sarebbero state riconosciute successivamente come figure cruciali del proto-punk.\nProtopunk.\nNel 1969 appaiono due album di debutto di due gruppi originari del Michigan, considerati centrali per i dischi proto-punk. In primavera, gli MC5 di Detroit pubblicano \"Kick Out the Jams\". \"Musicalmente il gruppo \u00e8 intenzionalmente grezzo e aggressivamente crudo\", come scritto dal critico di \"Rolling Stone\", Lester Bangs, che aggiunge:\nQuell'estate gli Stooges di Iggy Pop appaiono con un album omonimo. L'album \u00e8 prodotto da John Cale, precedentemente membro del gruppo rock sperimentale originario di New York dei Velvet Underground. Avendo guadagnato una \"reputazione come primo gruppo underground rock\", i Velvet Underground avrebbero ispirato, direttamente o meno, molte dalle band coinvolte nella creazione del punk rock.\nNella East Coast, i New York Dolls, sviluppano l'originale impeto del rock and roll degli anni cinquanta in una moda che sarebbe stata poi conosciuta come glam punk. Nell'Ohio emerge una piccola ma influente scena rock underground, guidata dai Devo, gli Electric Eels e i Rocket from the Tombs, che, nel 1975, si sarebbero fusi nei Pere Ubu e nei Dead Boys; quest' ultimi si sarebbero poi trasferiti a New York per diventare parte della scena punk rock della citt\u00e0. A Londra, la scena pub rock riporta la musica alle sue basi e fornisce uno spunto per molti dei successivi membri, chiavi dell'esplosione punk, compresi gli Stranglers, Cock Sparrer e Joe Strummer dei The 101'ers, uno dei fondatori dei Clash. Gruppi con una sensibilit\u00e0 simile provengono da D\u00fcsseldorf, dove il gruppo \"punk prima del punk\" Neu! si forma nel 1971, costruendo la tradizione Krautrock di gruppi come i Can. Una nuova generazione di gruppi garage rock australiana, ispirata soprattutto dai the Stooges e dagli Mc5, si avvicina sempre maggiormente a quello che sarebbe stato chiamato \"punk\": a Brisbane, i Saints richiamano al suono grezzo dei britannici Pretty Things, usciti da un tour di successo in Australia e Nuova Zelanda nel 1965. I Radio Birdman, fondati nel 1974 da Deniz Tek, emigrato da Detroit, suonano a Sydney delle improvvisazioni a un pubblico piccolo ma fanatico.\nOrigine del termine \"punk\".\nPrima della met\u00e0 degli anni settanta, il termine \"\", un termine pluricentenario dall'etimologia oscura, veniva utilizzato per descrivere \"\"un giovane imbroglione, un gangster, un teppista o un ruffiano\". Come spiegato da Legs McNeil, \nIl primo uso conosciuto del termine \"punk rock\"\" risale al Chicago Tribune del 22 marzo 1970, in cui il poeta e cantante Ed Sanders venne citato descrivendo uno dei suoi album come una \"sentimentalit\u00e0 punk rock\" (\"Punk rock-redneck sentimentality\"). Dave Marsh \u00e8 il primo critico musicale che adopera il termine, descrivendo, nel maggio 1971 su \"Creem\", i Question Mark &amp; the Mysterians come \"punti di riferimento del punk rock\". Nel giugno 1972, il fanzine \"Flash\" include una \"Punk Top Ten\" degli album anni sessanta. Quell'anno, Lenny Kaye utilizza il termine nelle note alla raccolta, , per riferirsi a gruppi del garage rock degli anni sessanta come: The Standells, The Sonics e The Seeds. La rivista, \"Who Put the Bomp,\" mantiene questo uso fino all'inizio degli anni settanta, utilizzandolo anche per alcuni degli artisti pi\u00f9 dark e primitivi del rock psichedelico degli anni sessanta.\nIntorno al 1975, il termine, \"punk\", viene usato per descrivere personaggi diversi come, Patti Smith, con il chitarrista Lenny Kaye, e Bruce Springsteen. Nello stesso momento in cui cresce la popolarit\u00e0 del CBGB, club di New York, aumenta la visibilit\u00e0 per queste sonorit\u00e0 in via di sviluppo. Il proprietario \"Hilly Kristal\" chiamava il movimento \"street rock\". John Holmstrom usa la parola \"punk\" in \"Aquarian\" magazine \"per descrivere ci\u00f2 che accadeva al \". La rivista di Holmstrom, McNeil e Ged Dunn, \"Punk\", che debutta alla fine del 1975, \u00e8 cruciale per decodificare la parola. \nLa nascita del punk rock.\nLa genesi del punk rock, iniziata con le sperimentazioni rock di band come Who, Velvet Underground e New York Dolls, attraversa il momento chiave e fondamentale all'inizio degli anni settanta, a Detroit (USA), quando un ragazzo, che prender\u00e0 il nome di Iggy Pop, e altri amici fondano una band chiamata The Stooges, gi\u00e0 protagonisti del movimento proto-punk, che, sebbene abbia avuto una notoriet\u00e0 e un successo commerciale inferiore a quello dei primi protagonisti del punk rock, ha un ruolo fondamentale della nascita del genere.\nGli Stooges, infatti, pur non caratterizzandosi per il talento e l'eclettismo tecnico tipici delle band citate poco sopra, divengono fondamentali sotto due profili principali. Innanzitutto, l'aggressivit\u00e0 e la velocit\u00e0 della musica, che prevede chitarre distorte, riff abbastanza semplici, cos\u00ec come le linee di basso, e batteria molto presente. A ci\u00f2 si aggiunge l'intensit\u00e0 delle esibizioni musicali, il modo di porsi frequentemente di rottura e in contrapposizione.\nLa band si scioglie nel 1974, ma a quel punto la sua influenza, soprattutto negli USA, era gi\u00e0 notevole. Tra tutti i giovani fan di Iggy Pop e compagni, quelli che certamente avranno pi\u00f9 fortuna sono, Jeff Hyman e John Cummings, due ragazzi di New York accomunati dalla passione per il rock, e che, di l\u00ec a poco, prenderanno i nomi di Joey Ramone e Johnny Ramone, ed insieme a Douglas Glenn Colvinm, alias Dee Dee Ramone, e Tam\u00e1s Erd\u00e9lyim, alias Tommy Ramone, formeranno la prima vera e propria band punk rock della storia musicale, i Ramones. Da questo momento l'evoluzione del genere si divide in tre principali zone.\nZona di New York.\nSebbene alcuni ritengano che la nascita del punk rock sia avvenuta grazie agli Stooges, \u00e8 globalmente riconosciuto che la prima band punk rock sia la band dei Ramones, noti anche come i \"Fast Four\", in italiano, \"i veloci quattro\", in analogia ai \"Fab Four\", in italiano, \"I favolosi 4\", cio\u00e8 i The Beatles.\nIl primo album, intitolato \"Ramones\", \u00e8 del 1976, ed anticipa di un anno i brani dei gruppi britannici. Caratteristica della loro musica era un rock &amp; roll sporco, ispirato ad artisti classici come i Rolling Stones e gli Who, soprattutto, come detto, gli Stooges, ma pi\u00f9 grezzi e meno tecnici, secondo alcuni, ispirato dal garage rock, anch'esso un genere tendenzialmente pi\u00f9 grezzo e sporco, e altre forme di rock &amp; roll come il surf.\nLa scena di New York e della East Coast, fu la prima a svilupparsi, anche a causa di gruppi formati in precedenza nelle stesse localit\u00e0, che ispirarono e anticiparono l'ondata punk. Questi gruppi vennero ribattezzati, proto-punk, come gli Stooges, i New York Dolls, gli Heartbreakers, i Television, gli MC5, i Talking Heads, Tuff Darts e altri. Fondamentale in tutto questo fu l'attivit\u00e0 svolta da un piccolo locale sito a Manhattan, il CBGB, nel quale, tutte queste band erano solite suonare. I primi critici musicali entrati nel club, rimasero sconvolti.\nAnche la band Television, citata sopra, suonava molto frequentemente al CBGB, sebbene la loro musica non possa essere ritenuta pienamente punk rock, bens\u00ec proto punk. Tuttavia ebbe un'importanza notevole soprattutto per la creazione dello stile \"estetico\" punk. Il bassista Richard Hell, infatti, fu il primo a creare il \"look\" composto da giubbotti di pelle, t-shirt e capelli corti con la \"cresta\".\nUn'altra frequentatrice del CBGB fu Patti Smith con la sua musica rock, considerata proto punk a tematica femminista. Il suo album di debutto \"Horses\", fu di notevole importanza per la genesi del punk rock e venne pubblicato nel novembre 1975, contemporaneamente al celebre singolo dei Ramones \"Blitzkrieg Bop\".\nRegno Unito.\nLo stile musicale punk si diffuse anche oltre oceano, pi\u00f9 precisamente nel Regno Unito. Nonostante una quasi identit\u00e0 stilistica, in Europa il genere si caratterizza per un'estrema politicizzazione, sia nei testi che nei comportamenti. I moti del 1968, la crisi economica e la forte contrapposizione politica del momento sono l'humus sul quale, soprattutto a Londra, nascono le prime band punk rock.\nPersonaggio chiave nella \"migrazione\" in Europa del punk rock fu Malcolm McLaren, che, dopo un breve periodo da manager dei New York Dolls, nel maggio del 1975 fece ritorno a Londra ispirato dall'ambiente conosciuto a New York e al CBGB. Decise innanzitutto di aprire un negozio di abbigliamento, col nome SEX, insieme a Vivienne Westwood, specializzato in vestiti all'epoca non alla moda, come le t-shirt, i giubbotti di pelle, le borchie e in generale l'abbigliamento \"fetish\", lanciato oltreoceano dai Ramones e dai Television, che caratterizzer\u00e0 tutto il movimento punk. Inoltre inizi\u00f2 a svolgere le funzioni da manager in una band chiamata, \"The Swankers\", che presto prese il ben pi\u00f9 celebre nome di Sex Pistols. La band ebbe subito un discreto successo a Londra, soprattutto nel sobborgo di Bromley, tanto che i primi fan del gruppo furono soprannominati, the \"Bromley Contingent\".\nAltro evento di grande importanza avvenne il 4 luglio 1976, quando i Ramones e The Stranglers suonarono, come gruppo spalla dei Flamin' Groovies, dinnanzi a persone a Londra nel locale \"Roundhouse\". La notte successiva, alcuni membri dei Sex Pistols e una nuova band punk rock inglese, The Clash, parteciparono a un altro concerto dei \"Fast Four\". Questi eventi segnarono un punto cruciale nella genesi del punk rock inglese.\nNei mesi seguenti, infatti, le band punk rock erano cresciute notevolmente sia come numero che come popolarit\u00e0, spinte dal successo dei Pistols. A Londra si formarono The Damned, The Vibrators, The Slits, X-Ray Spex, Siouxsie and the Banshees, Eater, UK Subs, The Adverts, i London, e i Chelsea, che diventarono i Generation X. Gli Sham 69 iniziarono nell'Inghilterra sudorientale (Hersham). Nella zona di Manchester, alcuni concerti estivi dei Pistols ispirarono band come i Buzzcocks e la band inizialmente nota come Warsaw e in seguito come Joy Division. A Durham si formarono invece i Penetration e nel Surrey la band, molto influenzata dal mod revival, The Jam.\nNell'ottobre del 1976 furono i The Damned a pubblicare il primo singolo punk rock di una band inglese, con il nome di \"New Rose\". Il mese successivo, fu la volta dei Sex Pistols con il singolo, Anarchy in the U.K., mentre a dicembre, i Sex Pistols, The Clash, The Damned e The Heartbreakers iniziarono, il cosiddetto, \"Anarchy Tour\", una serie di concerti per tutto il Regno Unito. Il tour non ebbe per\u00f2 molta fortuna e molte date furono cancellate dopo la diffusione di reportage sui comportamenti delle band e soprattutto dei loro fan. In particolare, a creare la non invitante fama delle band punk rock, fu il filmato che riprendeva il chitarrista dei Pistols Steve Jones in una violenta lite con un giornalista televisivo.\nLos Angeles.\nIn ritardo rispetto alle altre due zone, anche Los Angeles ebbe la sua importanza nel panorama punk iniziale, con band come i The Germs, seguiti poi dai Circle Jerks, The Weirdos, The Dickies, X, caratterizzati da un sound decisamente pi\u00f9 duro e al contempo di testi pi\u00f9 politicizzati di quelli dell'east coast, caratteristiche che portarono il punk in territori pi\u00f9 aggressivi. L'importanza della zona crebbe molto nel tempo, tanto che proprio qui si formarono le prime band hardcore punk e che, dagli anni novanta fino ai giorni nostri, \u00e8 rimasta la zona pi\u00f9 fertile, con l'esplosione del punk revival e dei generi pop punk, skate punk e melodic hardcore punk.\nL'evoluzione da fine anni settanta.\nL'Inghilterra, fu unica nazione dove il movimento \"punk 77\" riscosse un vero e proprio successo commerciale, tanto che l'album di debutto dei The Clash, pubblicato nell'aprile del 1977 raggiunse la dodicesima posizione nella classifica inglese mentre il singolo dei Pistols, \"God Save the Queen\" raggiunse il secondo posto, determin\u00f2 un'ulteriore evoluzione musicale oltreoceano.\nMentre a New York, con la fondamentale eccezione dei Ramones, il punk rock si stava modificando nei sottogeneri new wave e Post-punk, altre band si formarono altrove. Nel New Jersey nacque uno dei gruppi pi\u00f9 importanti e pi\u00f9 influenti della storia del genere, ovvero i Misfits, il cui stile venne ribattezzato come horror punk, e anche in Canada, in particolare a Toronto e a Vancouver, il genere crebbe in popolarit\u00e0.\nCome gi\u00e0 detto, tuttavia, fu nella costa pacifica degli USA, in particolar modo in California che il punk rock visse la sua \"seconda giovinezza\" e conobbe la prima variazione stilistica estrema, conosciute come l'hardcore punk, quasi in contemporanea con il movimento inglese UK 82.\nL'hardcore punk.\nLa scena statunitense.\nNegli anni 1978-79, con l'esplosione dell'hardcore nella California meridionale, e successivamente a Washington, ebbe inizio un periodo di rivalit\u00e0 tra i sostenitori del nuovo genere musicale e quelli del movimento punk 77 iniziale. L'hardcore era pi\u00f9 diffuso e apprezzato tra i pi\u00f9 giovani, tuttavia era spesso percepito come troppo violento e limitato dal punto di vista musicale. A Los Angeles, le due \"fazioni\" erano spesso chiamate come gli \"Hollywood punks\" e i \"Beach punks\", in riferimento, e alla popolarit\u00e0 dell'hardcore nelle zone di South Bay e della contea di Orange. Nel momento in cui la scena hardcore giunse a prevalere, quantomeno in California, molte band originariamente punk 77, virarono verso questo nuovo sottogenere, con le eccezioni dei The Go-Go's e degli X che rimasero su sonorit\u00e0 pi\u00f9 melodiche e \"old-style\" raggiungendo peraltro un discreto successo.\nIl genere, caratterizzato da un suono estremamente aggressivo e testi spesso orientati politicamente, nacque quindi alla fine degli anni settanta negli USA. Secondo il critico Steven Blush \"L'hardcore proveniva dalle estreme periferie degli Stati Uniti\". L'Hardcore fu lo standard americano del punk rock per la maggior parte degli anni 80'.\nDescritto da Jon Savage come \"una furia di claustrofobico nichilismo\", l'emersione di questo genere si espanse dalla California verso la east coast, dapprima nella capitale,con Washington DC hardcore, poi verso New York, New York hardcore, e Boston, Boston hardcore, e successivamente nel resto del mondo.\nLe primissime band a incidere album hardcore sono i Black Flag e i Middle Class. I Bad Brains e i Teen Idles furono i primi rappresentanti nella scena di Washington. Subito dopo i precursori vi sono band come, i Minutemen, i Descendents, i Circle Jerks, gli Adolescents, i Social Distortion, i T.S.O.L. in California, mentre a Washington, i Minor Threat e gli State of Alert.\nNel 1981 alcune band inizialmente new wave, come i Dead Kennedys di San Francisco, iniziarono a suonare hardcore punk, mentre anche a New York comparvero i primi gruppi hardcore come, gli Agnostic Front, i Cro-Mags, i Murphy's Law e gli Sick of It All.\nL'hardcore britannico.\nContemporaneamente alla diffusione nella east coast americana, anche la scena punk rock inglese andava trasformandosi. Le sonorit\u00e0 british punk iniziali si erano molto modificate, soprattutto con lo scioglimento dei Sex Pistols nel 1978, in direzioni opposte. Da una parte c'erano alcune band che avevano iniziato a sperimentare nuovi stili e nuove influenze estranee al movimento, come i Clash, ma anche gli Wire. Dall'altra invece gruppi che avevano estremizzato e reso ulteriormente pi\u00f9 aggressivo il proprio sound, come gli Exploited.\nL'UK 82 perdeva invece le radici della \"prima ondata\" e al contrario fu caratterizzata da un sound pi\u00f9 cattivo, caotico, aggressivo, urlato, distorto, meno orecchiabile e che prese ispirazione anche da parecchi elementi della scena Metal dell'epoca. Alcune di queste band infatti vennero riconosciute come punk metal. Le principali band rappresentanti di questo sottogenere furono, oltre agli Exploited, i Discharge, GBH, Varukers e Broken Bones.\nPrincipali generi di derivazione hardcore.\nL'hardcore melodico.\nL'hardcore melodico nasce agli inizi degli anni ottanta come immediata derivazione dell'hardcore, che in quel periodo era il genere punk rock dominante nella scena internazionale.\nIl genere mescola le sonorit\u00e0 hardcore con quelle pop punk ed emo, tanto che condivide, soprattutto con quest'ultimo sottogenere, diverse affinit\u00e0 sia per ambiente di evoluzione, che per gruppi appartenenti. Sono infatti i Dag Nasty, band emo della prima ondata proveniente da Washington a suonare per la prima volta un ibrido hardcore melodico, seguiti dalla band Straight Edge Gorilla Biscuit.\nDa quel momento la diffusione dell'hardcore melodico si sposta verso la California, grazie a band, ritenute peraltro anche skate punk, come gli Adolescents e i Bad Religion, sovrapponendosi di fatto in toto al sottogenere degli \"skaters\".\nLo skate punk.\nOrmai spesso sovrapposto e sinonimo dell'hardcore melodico, lo skate punk nasce originariamente come una derivazione dell'hardcore, melodico e non, particolarmente apprezzata e conosciuta nell'ambiente degli skater californiano. Con il passare del tempo il genere si \u00e8 evoluto recependo influenze sempre pi\u00f9 melodiche e pop punk.\nLo standard skate punk utilizza linee di basso piuttosto semplici, batteria veloce e spesso anche in controtempo e veloci chitarre distorte alla Ramones. Le prime band apparvero nella met\u00e0 degli anni ottanta, da band come, Rich Kids on LSD, Dr. Know, Agression, Habeas Corpus, Scared Straight.\nIn seguito, la popolarit\u00e0 del genere raggiunse i massimi livelli grazie a gruppi come i Rancid, Bad Religion, NOFX, Pennywise, No Use for a Name, Suicidal Tendencies, Descendents, Adolescents, Millencolin, Dead Kennedys, Less Than Jake, The Suicide Machines, Lagwagon e molte altre.\nIl post-hardcore.\nIl post-hardcore nasce, nella met\u00e0 degli anni ottanta del novecento grazie alle sperimentazioni di alcuni gruppi hardcore molto noti, come derivazione dell'hardcore statunitense e delle sue tipiche sonorit\u00e0 aggressive e veloci. Sono infatti band come i Fugazi, formata da componenti dei Minor Threat, e dei Quicksand, nel tentativo di arricchire e rendere musicalmente pi\u00f9 sofisticato un genere piuttosto grezzo come l'hardcore, aggiungono a queste nuove sonorit\u00e0.\nTra le band pi\u00f9 note, che presentano spesso anche influenze art rock, vanno citate, oltre a Fugazi e Quicksand sopra citati, Drive Like Jehu, Bear vs. Shark, Rapeman, Shellac, Big Black, Hot Water Music, Helmet, Glassjaw, Far e At the Drive-In.\nL'hardcore politicamente orientato.\nAnarcho punk.\nL'anarcho-punk si sviluppa parallelamente all'Oi! e all'hardcore punk. Sebbene molte punk band si proclamassero anarchiche, solo una parte di queste fu riconoscibile come veramente anarco- punk. Infatti le band anarco-punk seguono la filosofia anarchica nel suo vero significato, che comprende ideologie come il vegetarismo, pacifismo, animalismo, anticapitalismo. Al contrario, altre band che si proclamano anarchiche, interpretano l'anarchia come pretesto per il caos e il disordine, per il nichilismo e l'autodistruzione, senza prendere in considerazione gli effettivi elementi che caratterizzano l'ideologia anarchica nel suo reale significato. Questa categoria \u00e8 riconosciuta come street punk. Attraverso uno stile molto semplice e una voce urlata, le prime band inglesi come i Crass, i Subhumans, i Flux of Pink Indians, i Conflict, i Poison Girls, e i The Apostles cercarono di trasformare la scena punk rock in un movimento anarchico. Come lo straight edge, l'anarco-punk \u00e8 basato su una serie di principi come non indossare pellicce e promuovere una dieta vegetariana o vegana.\nDall'anarcho punk derivarono alcune correnti: i Discharge, nei primi anni 80' fondarono il D-beat. Altri gruppi, in prima istanza, gli Amebix e gli Antisect, svilupparono una corrente, poi chiamata crust punk. Alcune band del settore, come gli Exploited o i Charged GBH migrarono all'anarco-punk dopo che l'Oi! venne identificato come un movimento di estrema destra. Queste band, diventarono le figure principali del movimento UK 82. Dall'anarco punk part\u00ec anche il grindcore pi\u00f9 vicino al death metal che al punk, grazie a band come Napalm Death ed Extreme Noise Terror. Negli Stati Uniti il movimento non \u00e8 cos\u00ec forte come in Gran Bretagna ma ci sono alcune importanti band come i californiani Dead Kennedys e \"Another Destructive System\" e i texani MDC.\nMolti gruppi anarcho-punk furono promotori di quella che \u00e8 stata definita l'\"etica del DIY\", ossia del Do It Yourself, traduzione letterale in italiano di, \"fattelo da solo\". Un famoso slogan anarco-punk difatti recita: \"DIY not EMI\"; questa vuole essere una presa di posizione consapevole contro le major della distribuzione musicale. Molte delle prime band anarcho punk sono state edite dalla Crass Records, casa discografica di auto-produzione dei Crass. Questa etica del DIY \u00e8 inoltre una chiara presa di posizione anticapitalista, che propose la cultura punk e i suoi prodotti non solo come l'ennesima merce da vendere sugli scaffali dei supermercati di tutto il mondo. Dall'auto-produzione dei dischi, poi l'etica del DIY si \u00e8 anche diffusa, per abbracciare sempre pi\u00f9 aspetti della vita quotidiana e della commercializzazione. Un altro aspetto importante del DIY \u00e8 la produzione e distribuzione di fanzine, ossia giornali autoprodotti, utilizzati per diffondere notizie e idee della scena punk.\nGli anarcho-punk sono \"rivali\" degli street-punk e vengono definiti dispregiativamente \"\"Hippie Punks\" dagli Street punk per il loro essere legati a ideologie pacifiste e non-violente, e per il look, che se da una parte \u00e8 composto da toppe, spille e scritte come quello Street punk, non \u00e8 cos\u00ec appariscente curato, ma comprende abiti per la maggior parte neri, per contrastare il \"look\" variopinto e appariscente degli Street punk, e di recente riporta anche simboli come i dreadlocks di chiara ispirazione \"freak\". Di risposta all'accusa di \"hippie punks\" da parte degli street punk, gli anarcho-punk definiscono dispregiativamente gli street punk, \"fashion punks\"\", accusandoli di essere dei modaioli per la troppa cura nell'abbigliamento appariscente e perfetto, con creste colorate e alzate con vari prodotti, vestiti talvolta costosi colorati e strappati apposta, borchie e toppe attaccate con cura.\nGli anarcho-punk si oppongono inoltre anche al movimento skinhead, molto vicino a quello degli street punk. Le critiche mosse da parte degli anarco punk nei confronti degli skinhead, riguardano principalmente i gravi disordini, provocati ai concerti e non solo e l'incitamento alla violenza. I Crass spingeranno ancora avanti la loro critica denunciando la strumentalizzazione politica del movimento sulla base di una falsa mitologia della classe operaia. \"Affermare che il punk appartiene alla classe operaia significa solo strapparlo dalle sue vere radici, che sono nel rock interclassista rivoluzionario\".\nOi! e Street punk.\nIl movimento skinhead cominci\u00f2 a riemergere con l'ondata di punk rock britannica. Questa sintonia tra i due movimenti nacque appunto con la nascita nel punk britannico nella seconda met\u00e0 degli anni settanta, dove il movimento skinhead, sviluppato negli anni sessanta ma decaduto qualche tempo prima, riemerse promuovendo il neonato punk rock come nuova musica eletta, al contrario dei precedenti skinheads indirizzati sulla musica nera giamaicana. I due movimenti, promuovendo quindi la stessa musica, condividendo spesso la stessa filosofia, e originando dalla stessa nazione, cominciarono ad avvicinarsi. Nacque cos\u00ec anche il motto \"\"Punx &amp; Skins\" promosso da diversi gruppi street punk e Oi!. Non a caso, il genere street punk indica sia il genere sostenuto dagli \"street punx,\" sia quello sostenuto dagli skinheads, ovvero l'Oi!\nDopo la prima ondata di band punk inglesi come, Cock Sparrer e Sham 69, tra la fine degli anni settanta e l'inizio degli anni ottanta, band come, Cockney Rejects, Angelic Upstarts, Exploited, e The 4 Skins cercarono di riallineare lo spirito del punk rock con gli ideali della classe operaia. Lo stile venne originariamente chiamato \"real punk rock\"\" o street punk. Pare che Gary Bushell, un giornalista della rivista \"Sound\" coni\u00f2 il termine \"Oi!\" nel 1980. Altri sostengono che fu il batterista dei Cockney Rejects a coniare il termine. Il nome deriva appunto dall'abitudine dei Cockney Rejects di urlare \"Oi! Oi! Oi!\" prima di ogni canzone, al posto del \"tradizionale\" \"1,2,3,4!\". I testi delle band Oi! cercano di riflettere lo stile di vita nell'Inghilterra di Margaret Thatcher. Una sottocategoria dell'Oi! chiamato \"\"punk pathetique\", formato dagli, Splodgenessabounds, dai Peter and the Test Tube Babies, e dai Toy Dolls. Questo stile cerc\u00f2 di aggiungere una nota umoristica ai testi, a volte finendo addirittura nel \"nonsense\".\nIl movimento Oi! sosteneva che molti partecipanti al primo punk rock erano, come detto dal chitarrista dei The Business Steve Kent, \"Universitari alla moda che usano parole grosse cercando di essere artistici\"\". Per l'Oi! la musica doveva essere accessibile e senza pretese.\nSebbene buona parte delle band Oi! della prima ondata fossero apolitiche o di sinistra, molte di loro vennero attratte dal movimento skinhead neonazisti di Gary Bushell. Questi skinhead razzisti facevano irruzione ai concerti di band Oi! cantando slogan fascisti, e attaccando risse. Alcune band Oi! erano riluttanti a fare loro gli ideali fascisti, tra questi gli Sham 69. Ciononostante, nell'immaginario collettivo il movimento venne associato con l'estrema destra, soprattutto a causa dell'influenza mediatica. Il 3 luglio 1981, in un concerto a Southall con The Business, The 4-Skins, e Last Resort, un gruppo di giovani asiatici entr\u00f2 sparando, credendo fosse un raduno neonazista. Dopo la sparatoria di Southall, e altri avvenimenti di questo genere, la stampa e i media in genere, da allora in poi catalogarono definitivamente il movimento Oi! come appartenente all'estrema destra, con la conseguenza che questo perse i suoi ideali originari. A partire da questo periodo, inizi\u00f2 un rapido declino della musica Oi!. Il genere ha poi continuato ad attrarre consensi bench\u00e9 su scala notevolmente ridotta rispetto al passato.\nLe basi ritmiche spesso riprendono veri cori da stadio, mentre, per il resto, almeno nella prima versione, il genere \u00e8 riconosciuto come parte del punk rock britannico. Due caratteristiche contraddistinguono l'Oi!: la prima \u00e8 l'abitudine del cosiddetto \"coro da bettola\", in cui si canta tutti assieme, possibilmente pogando e bevendo alcol. La seconda \u00e8 la connotazione volutamente retorica e diretta dei testi, legati spesso all'oppressione, alla vita di strada, che in certi casi esprimono istanze politiche di entrambe le fazioni.\nI testi, invece, da un lato si caratterizzano su un impegno socio-economico giovanile, in certi casi possono essere schierati politicamente da entrambe le parti, criticando gli schieramenti politicamente opposti o i governi, oppure, come accade nelle Oi! band apolitiche, spesso sfociano nel semplice richiamo al divertimento, alla fratellanza con i Rude Boy, alle origini, allo stesso Oi! o allo ska, all'alcool, all'amore per il calcio o alla violenza. La violenza \u00e8 un tema molto ricorrente nei brani dei vari gruppi Oi!, violenza spesso manifestata anche dai molti skinhead al seguito delle \"band\". A questo riguardo sono emblematiche le parole di Gary Hodges, cantante nel gruppo dei The 4 Skins: \"Non incitiamo alla violenza, cantiamo solo di quello che ci succede attorno\".\nLo straight edge.\nLo straight edge (abbreviato in \"sXe\"), genere musicalmente identico all'hardcore, si distingue per essere una filosofia, uno stile di vita che prevede l'assenza di tabacco, alcool, droghe e talvolta anche il vegetarismo. Questo movimento \u00e8 stato teorizzato e messo per la prima volta in pratica nei primi anni ottanta dallo statunitense Ian MacKaye, membro del gruppo hardcore punk, Minor Threat e prende il nome da un loro famoso brano.\nLo straight edge si contrappone alla classica visione autodistruttiva e nichilista del punk rock e in particolare dello street punk, diventando uno stile di vita lontano anni luce dagli eccessi. Oltre ai Minor Threat, appartengono a questa \"corrente\" gruppi come, 7 Seconds, \"A Chorus of Disapproval\", Earth Crisis, Good Clean Fun, Gorilla Biscuits, Government Issue, Negative FX, Rise Against, SSD e Youth of Today.\nAltri sottogeneri politici.\nMeno noti per diffusione rispetto ad altre derivazioni hardcore, ma ugualmente importanti, sono le correnti prettamente tematiche e politicamente orientate, come il Riot grrrl, una forma di hardcore punk e movimento sociale emerso nei primi anni novanta conosciuto soprattutto per le sue forti posizioni di femminismo militante e attivismo politico i cui principali esponenti sono band come, Bikini Kill, Babes in Toyland, Devotchkas e L7.\nAnche il queercore, sebbene non sovrapponibile completamente all'hardcore, presenta spesso molte somiglianze. Si tratta di una corrente, come suggerisce la stessa parola, tematica e musicale collegata al movimento culturale e sociale dei queer, emerso nella prima met\u00e0 degli anni ottanta, e che si distingue per le posizioni contro la societ\u00e0 attuale ed \u00e8 sostenuto dalla comunit\u00e0 gay e lesbica, di cui fanno parte band come i Pansy Division.\nSottogeneri e movimenti recenti.\nPop punk.\nCon il loro apprezzamento verso The Beach Boys ed il bubblegum pop della fine degli anni sessanta, i Ramones gettarono le basi per quello che sarebbe poi stato conosciuto come pop punk. Alla fine degli anni settanta, gruppi del Regno Unito come i Buzzcocks o gli Undertones, successivamente influenzati fortemente dal glam rock, combinarono la velocit\u00e0 e la caoticit\u00e0 delle sonorit\u00e0 punk rock con la musica pop nei toni e nei temi. All'inizio degli anni ottanta, alcuni dei gruppi principali della scena hardcore punk californiana enfatizzano un approccio pi\u00f9 melodico rispetto a quello tradizionale del genere. Secondo il giornalista Ben Myers, i Bad Religion \"fusero il loro suono seccante e politicizzato con le armonie pi\u00f9 dolci\"; i Descendents \"scrissero canzoni spumeggianti ed ispirate dai Beach Boys sulle ragazze, il cibo e sull'essere giovani\". La Epitaph Records, fondata dai componenti dei Bad Religion, \u00e8 una delle basi dei futuri gruppi pop punk, inclusi i NOFX e The Offspring, con il loro skate punk influenzato dalla third wave of ska. Iniziano ad apparire gruppi che fondono punk e melodie pop, come The Queers e Green Day, influenzati da formazioni come i Screeching Weasel, in grado di condurre il pop punk al successo commerciale. The Vandals ed i Guttermouth svilupparono miscela di melodie pop con dei testi divertenti ed offensivi. Il pop punk commerciale pi\u00f9 recente, come quello dei Blink-182 o quello dei Sum 41, venne talvolta criticato dai devoti del punk rock; come scritto dalla critica Christine Di Bella, \"\u00c8 il punk preso dal punto pi\u00f9 accessibile, un punto dove si riconosce a malapena la sua origine, a parte la struttura a tre accordi\".\nEmo.\nNella sua versione originale della met\u00e0 degli anni ottanta, l'Emo nasce nella scena hardcore di Washington D.C. come uno stile punk meno musicalmente restrittivo. Il termine originariamente di riferisce all'emocore, abbreviazione di emotional hardcore. Successivamente i termini emo e emotional hardcore prenderanno significati leggermente distinti. Celebri gruppi del primo emo sono i Rites of Spring, gli Embrace ed i One Last Wish. Il nome deriva dalla tendenza di alcuni dei membri di queste formazioni di essere estremamente emotivi durante le esecuzioni. Alla met\u00e0 degli anni novanta, i Fugazi, formati dallo scioglimento degli Embrace, ispirano una seconda e pi\u00f9 larga ondata di gruppi emo. Band come gli Antioch Arrow generano nuovi sottogeneri pi\u00f9 intensi, come lo screamo, mentre altri sviluppano uno stile maggiormente melodico, pi\u00f9 vicino all'indie rock. Altri come i Sunny Day Real Estate di Seattle, i Jimmy Eat World di Mesa (Arizona) e gli Yellowcard di Jacksonville riescono a uscire dalla scena underground, attraendo un'attenzione nazionale. Alla fine del secolo, l'emo ha gradualmente sorpassato l'hardcore nella scena punk statunitense, nonostante alcuni appassionati affermino che l'emo successivo non sia qualificabile in assoluto come punk.\nIl punk revival.\nAssieme ai Nirvana, molti degli artisti principali alternative rock degli anni novanta riconoscono di essere stati influenzati dallo stile punk rock degli inizi. Il successo dei Nirvana \u00e8 stato cruciale affinch\u00e9 le major discografiche vedano nel punk un genere potenzialmente rimunerativo. Nel 1993, i Green Day ed i Bad Religion sono entrambi sotto contratto con le grandi etichette. L'anno successivo, i Green Day pubblicano \"Dookie\", che diviene un grandissimo successo commerciale, ottenendo dieci dischi di platino e un disco di diamante. \"Stranger than Fiction\" dei Bad Religion ottenne invece il disco d'oro. Altri gruppi californiani, sotto contratto con l'etichetta indie Epitaph, fondata dal chitarrista dei Bad Religion, Brett Gurewitz, iniziarono cos\u00ec a ottenere successo. Nel 1994, la Epitaph pubblica \"Let's Go\" dei Rancid, \"Punk in Drublic\" dei NOFX e \"Smash\" dei The Offspring, tutti album premiati con il disco d'oro o di platino. \"Smash\" arriva a vendere oltre undici milioni di copie, diventando il disco di un'etichetta indipendente pi\u00f9 venduto di tutti i tempi. MTV e le stazioni radio, come KROQ-FM di Los Angeles, ebbero un ruolo importante in questo successo, nonostante i NOFX avessero sempre rifiutato di concedere i loro video a MTV. Le enormi vendite dei Green Day e dei The Offspring aprono la strada verso il successo nel decennio successivo ad altri gruppi pop punk come i Blink-182, i Simple Plan, i Good Charlotte ed i Sum 41. Il Vans Warped Tour ed il grande magazzino Hot Topic riportano ancora maggiormente il punk tra la musica di tendenza statunitense.\nSeguendo la direzione dei Mighty Mighty Bosstones di Boston ed i Sublime di Long Beach, lo ska punk e lo skacore diventano popolari alla fine degli anni novanta. I gruppi ska revival originali si pongono tra la seconda ondata punk rock ed una musica molto vicina al radici ska giamaicane. Gruppi ska punk della terza ondata, third wave of ska, creano una vera fusione musicale con il punk e l'hardcore. Il successo dell'album dei Rancid del 1995, \"...And Out Come the Wolves\", aiuta questo revival ska, e gruppi come i Reel Big Fish ed i Less Than Jake continuano ad attrarre fan anche nel XXI Secolo. Altre formazioni con le origini dell'hardcore, come gli AFI, scalano le classifiche nel nuovo millennio. Il Celtic punk, grazie a gruppi come i Flogging Molly ed i Dropkick Murphys, fondendo il suono dell'Oi! e dei The Pogues, conquista un ampio pubblico. La tradizione australiana continua con gruppi come i Frenzal Rhomb, i The Living End ed i Bodyjar\nCon la rinnovata visibilit\u00e0 del punk si sviluppano preoccupazioni nella comunit\u00e0 punk che la musica stesse per essere fagocitata dal mainstream. Queste comunit\u00e0 ritengono che nel firmare per major ed apparire su MTV, gruppi come i Green Day si stessero introducendo in un sistema cui il punk voleva opporsi fin dalla nascita. Molti fan disprezzano il \"punk rock delle societ\u00e0\", incarnato da gruppi come Sum 41 e Blink-182. Tali controversie sono state parte della cultura punk fin dalle origini nel 1977, quando i The Clash furono accusati di \"essersi venduti\" per aver firmato con la CBS Records. Queste accuse si estesero anche ad altri gruppi seminali dell'ondata 77, in particolar modo ai Sex Pistols. Negli anni novanta, il punk rock \u00e8 cos\u00ec integrato nella cultura occidentale che i simboli punk sono spesso utilizzati per vendere gruppi commerciali come \"ribelli\". I pubblicitari capitalizzano lo stile e la moda punk rock a tal punto che, ad esempio, nel 1993 una pubblicit\u00e0 per un'automobile, la Subaru Impreza, descriveva l'auto \"come il punk rock\". Nonostante la corrente commerciale abbia sfruttato molti elementi del punk, esistono tuttora molte scene punk underground.\nSka punk.\nBuona parte delle periferie di Londra nel quale emersero le punk band, erano popolate da un buon numero di immigrati giamaicani. Questo incontro tra culture port\u00f2 inevitabilmente alla nascita del genere ska punk. Questo genere ibrido trae i ritmi dello ska giamaicano, o meglio la variante britannica sviluppata in seguito, nei tardi anni settanta, il 2 Tone ska, o ska revival, fondendolo o alternandolo con le dure sonorit\u00e0 del punk rock, o talvolta del hardcore punk. Per certi versi \u00e8 simile allo ska tradizionale, ma pi\u00f9 veloce e pesante. Come nello ska tradizionale, anche la sezione di fiati \u00e8 presente il pi\u00f9 delle volte. I primi accenni di ska punk possono risalire alla fine degli anni settanta nel Regno Unito, nel pieno periodo 2 tone ska, ovvero un'evoluzione stilistica del primo ska, sviluppata per\u00f2 in Gran Bretagna, che includeva elementi punk rock e generalmente rock. Gruppi 2 tone come Madness, The Specials, The Selecter, ma anche gruppi punk rock come i Clash, furono tra i primi a fondere la musica nera come lo ska e reggae al rock, ed in particolare al punk rock, nei loro album. Alcune delle prime punk band britanniche, come i Clash appunto, in un certo periodo della loro carriera sperimentarono nuove contaminazioni includendo lo ska e reggae. Vanno citati a proposito i brani \"London Calling,\" del 1979 e \"Sandinista!,\" del 1980, dei Clash, album che si distinguevano dai precedenti per la presenza, tra gli altri, di elementi reggae, ska, dub o jazz. Altri gruppi che seppero coniugare il punk con il movimento giamaicano, furono gli Stiff Little Fingers, che, nel debutto, \"Inflammable Material, del\" 1979, registrarono la reinterpretazione di Bob Marley \"Johnny Was\", mentre nel secondo album, \"Nobody's Heroes, del\" 1980, inclusero alcuni rifacimenti allo ska come nel brano, \"Wait and See\", oltre alla reinterpretazione di \"Doesn't Make It All Right\"\" della ska band, The Specials. Il genere venne riconosciuto come parte della third wave of ska, in italiano: \"terza ondata di ska\". Fino ai tardi anni ottanta, lo \"ska punk\" rimase comunque un fenomeno \"underground\", e, l'unico gruppo che all'epoca riusc\u00ec a ottenere una rilevante popolarit\u00e0 internazionale furono i Fishbone. Fu poi dalla fine degli anni ottanta che lo ska punk inizi\u00f2 a diffondersi e popolarizzarsi, proprio grazie alle band americane. Dalla prima met\u00e0 degli anni novanta, si assistette ad una vera e propria diffusione del genere, grazie soprattutto a band come i Rancid.\nIl genere, negli anni novanta, si \u00e8 sviluppato principalmente in California, e spesso molti gruppi skate punk, melodic hardcore e pop punk californiani sono stati influenzati dallo ska punk.\nDance punk.\nConsiderato agli inizi come genere correlato al Post-punk, la dance punk, nota anche come disco-punk o punk-funk, non \u00e8 altro che un genere nato dalla fusione tra il punk rock e la musica dance, da discoteca, caratterizzata talvolta anche da utilizzo di synth e tastiere, o semplicemente basata sull'inserimento di ritmiche disco-funk. Nata verso la fine degli anni settanta, si sviluppa sia in Regno Unito che negli Stati Uniti d'America, grazie a band come \"James White and The Blacks\", Talking Heads, Blondie, The Clash, Buzzcocks e Gang Of Four. Nato inizialmente come genere underground, negli ultimi anni di fine secolo e all'inizio del nuovo millennio raggiunse un gran numero di ascolti grazie a gruppi come i Transplants, The Rapture, LCD Soundsystem, \"Louis XIV\" e Klaxons.\nDiversificazioni del punk.\nDa quando l'attenzione dei media si \u00e8 concentrata intorno al punk rock alla fine degli anni settanta, il movimento si \u00e8 frammentato in una variet\u00e0 di forme derivate. Secondo la descrizione del critico musicale Jon Savage, l'iniziale unit\u00e0 tra persone con pretese artistiche, boh\u00e9miens e punk rockers della classe operaia inizi\u00f2 a dividersi. Da un lato, artisti New wave, dall'altro artisti Post-punk. Alcuni adottarono stili musicali pi\u00f9 accessibili guadagnando in popolarit\u00e0, altri si spostarono in una direzione pi\u00f9 sperimentale. Dall'altro, gruppi hardcore punk, Oi! ed anarcho punk, molti dei quali con un programma esplicitamente politico, si legano strettamente alla cultura underground, realizzando una moltitudine di nuovi sottogeneri. Nel frattempo, formazioni pop punk creano una fusione, come afferma il cofondatore dei The Mekons Kevin Lycett, \"degli ABBA e dei Sex Pistols\". Emerge un gran numero di altri stili, molti dei quali fusioni con generi di vecchia data. Un esempio pu\u00f2 essere l'album dei The Clash, \"London Calling\", pubblicato nel dicembre 1979. Combinando punk con reggae, ska, R&amp;B e rockabilly, il disco sarebbe stato acclamato come uno dei migliori album rock di tutti i tempi.\nNew wave.\nLa new wave e la sua sottocultura sbocciano assieme ai primi gruppi punk rock, a tal punto che, inizialmente, punk e new wave sono considerati quasi sinonimi. Successivamente, per\u00f2, i termini iniziarono ad assumere significati diversi: gruppi come, Television, Talking Heads, Blondie, Devo e The Police, che stavano ampliando il loro ventaglio strumentistico, incorporando ritmi orientati alla dance e lavorando con una produzione pi\u00f9 ripulita, vennero chiamati, \"New Wave\" piuttosto che \"punk\". Combinando elementi della musica e moda punk con uno stile pi\u00f9 orientato al pop, artisti new wave come i The Cars ed Elvis Costello diventano molto popolari in entrambi i lati dell'Atlantico. Il New Wave diventa un termine generico per tutta la musica mainstream ispirata al punk, racchiudendo stili disparati come il 2 tone ska, il mod revival basato sui The Jam, il fenomeno new romantic incarnato dai Duran Duran ed il synth pop di gruppi come i Depeche Mode. Il New Wave diventa una rappresentazione della cultura pop con il debutto del canale televisivo MTV nel 1981, che passa regolarmente in rotazione video musica New Wave. Comunque in quel periodo la musica \u00e8 spesso derisa, essendo considerata stupida ed \"usa e getta\".\nPost punk.\nNel Regno Unito emergono una variet\u00e0 di gruppi post punk, tra i quali i, The Fall, i Joy Division, i Gang of Four ed i Public Image Ltd. Alcune delle formazioni classificate come post punk, come i Throbbing Gristle ed i Cabaret Voltaire, erano attivi prima della formazione della stessa scena punk rock; altre, come i The Slits e Siouxsie and the Banshees, transitarono dal punk rock al post punk. La musica \u00e8 spesso sperimentale, come nei gruppi New Wave; definendosi \"post punk\" intendono un suono meno pop e maggiormente oscuro e graffiante, raggiungendo talvolta l'atonalit\u00e0, come con i Wire ed i Subway Sect. Prendendo ispirazione dall'art rock di Captain Beefheart, David Bowie e dal Krautrock, il post punk esplora anche nuovi approcci dei testi. Mark E. Smith dei The Fall scrive \"osservazioni indirette del grottesco del sottoproletariato del Nord\".\nIl Post punk acquista una nuova confidenza con musicisti, giornalisti, manager ed impresari; degli ultimi, in particolare Geoff Travis della Rough Trade e Tony Wilson della Factory, aiutano a sviluppare l'infrastruttura della produzione e distribuzione della scena indie sbocciata a met\u00e0 degli anni ottanta. Aprendo i confini del loro stile verso la New Wave, alcune formazioni post punk come i New Order, derivati dai Joy Division, e gli U2, si diressero verso un pubblico pi\u00f9 tradizionale. Altre come i Gang of Four, i The Raincoats ed i Throbbing Gristle, che al tempo erano seguiti da un pubblico pi\u00f9 che devoto, sono visti ora in retrospettiva, per aver avuto un'influenza significativa nella moderna cultura popolare.\nMolti artisti statunitensi sono stati definiti in retrospettiva come post punk; il disco di debutto dei Television, \"Marquee Moon\", pubblicato nel 1977, venne citato spesso come album embrionale. Il movimento No Wave, sviluppato a New York alla fine degli anni settanta con artisti, quali, Lydia Lunch, \u00e8 spesso considerato come il fenomeno post-punk statunitense parallelo. Le opere successive dei Pere Ubu, pionieri del proto-punk dell'Ohio, sono pure spesso considerate come post-punk. Una delle formazioni pi\u00f9 influenti del post-punk statunitense sono i Mission of Burma di Boston, che condussero i bruschi cambiamenti di stile derivati dall'hardcore in un contesto musicale maggiormente sperimentale. Nel 1980, gli australiani Boys Next Door si trasferiscono a Londra cambiando il loro nome in The Birthday Party, che si consolideranno poi nei Nick Cave and the Bad Seeds. I King Snake Roost ed altri gruppi australiani avrebbero poi esplorato le possibilit\u00e0 del post punk. I successivi musicisti art punk ed alternative rock troveranno ispirazione da questi predecessori, similmente New Wave e post punk.\nAlternative rock.\nIl movimento underground punk produsse una notevole quantit\u00e0 di gruppi che fecero evolvere il suono del punk rock o applicarono la sua etica del \"Do It Yourself\" in diverse tipologie musicali. A partire dagli anni ottanta, gruppi britannici come i New Order ed i The Cure, sviluppano nuovi stili musicali basati sul post-punk e la New Wave. Formazioni statunitensi come gli H\u00fcsker D\u00fc ed i loro \"protetti\", i The Replacements, sorpassano la divergenza tra generi come l'hardcore in ci\u00f2 all'epoca viene chiamato, \"college rock\".\nUn articolo del 1985 su \"Rolling Stone\" sui gusti di Black Flag, H\u00fcsker D\u00fc, Minutemen e The Replacements, affermava:\nAlla fine degli anni ottanta questi gruppi, che avevano sorpassato i loro predecessori punk in popolarit\u00e0, e vengono classificati principalmente come alternative rock. Il rock alternativo racchiude un insieme diverso di stili, compresi l'indie rock, il gothic rock ed il grunge, tra gli altri, uniti con il loro debito musicale verso il punk rock e le loro origini al di fuori del mainstream musicale.\nAppena gruppi come i Sonic Youth, nati nella scena No Wave, o i Pixies di Boston iniziano a ingrandire il proprio pubblico, le grandi etichette discografiche cercano di capitalizzare su un mercato costruito nei dieci anni passati nel mondo della cultura underground. Nel 1991, i Nirvana emergono dalla scena musicale grunge dello Stato di Washington, realizzando un grande successo commerciale con il loro secondo album, \"Nevermind\". Il gruppo cita il punk rock tra le influenza sul loro stile. \"\"Il Punk \u00e8 libert\u00e0 musicale\", scrive il cantante Kurt Cobain. \"\u00c8 dire, fare, suonare ci\u00f2 che vuoi.\"\" Il successo dei Nirvana alimenta il boom del rock alternativo, minoritario sin dalla fine degli anni ottanta, ed aiuta a definire questa parte della musica popolare degli anni novanta. Il cambiamento che ne deriva \u00e8 descritto nel film \"\", dove appaiono Nirvana, Dinosaur Jr. e Sonic Youth."}
{"id": "2318880", "revid": "154893", "url": "https://it.wikipedia.org/wiki?curid=2318880", "title": "Feste dell'Unit\u00e0", "text": ""}
{"id": "2318884", "revid": "125131092", "url": "https://it.wikipedia.org/wiki?curid=2318884", "title": "Memoria di lavoro", "text": "La memoria di lavoro (abbreviato in MDL, in lingua inglese \"working memory\"), nell'ambito degli studi della psicologia cognitiva sui processi mnestici, \u00e8 un modello introdotto nel 1974 da Alan Baddeley e Graham Hitch per descrivere con pi\u00f9 accuratezza le dinamiche della memoria a breve termine (MBT).\nStoria.\nIl \"modello tripartito\" di Baddeley ed Hitch venne teorizzato come alternativa a quello dei magazzini a breve termine formulato da Atkinson e Shiffrin. Attualmente, l'ipotesi della tripartizione della memoria di lavoro \u00e8 stata ulteriormente elaborata da Baddeley stesso e da altri coautori, ed oggi ad essa ci si riferisce come teoria dominante nell'ambito degli studi sulla psicologia della memoria. Esistono comunque una variet\u00e0 di modelli alternativi che forniscono differenti prospettive rispetto alla struttura funzionale del sistema di MDL.\nIl concetto di \"working memory\" sviluppa precedenti idee elaborate a partire dagli anni Cinquanta dalla psicologia cognitivista, che inizi\u00f2 ad occuparsi di diverse forme di memoria. In particolare, la working memory \u00e8 legata al concetto di memoria a breve termine, intesa come una parte di informazioni che vengono trattenute temporaneamente dal sistema mnestico, ma con una capacit\u00e0 ed un tempo di ritenzione ridotti. Nel 2000, Baddeley ha aggiunto al suo modello una terza sottocomponente, chiamata \"episodic buffer\" (buffer episodico). Tale buffer funge quindi da intermediario tra sottosistemi con codici diversi, e li combina in rappresentazioni unitarie, significative e coerenti.\nCaratteristiche.\n\u00c8 quindi un sistema per l'immagazzinamento temporaneo e la prima gestione/manipolazione dell'informazione, costituente un link funzionale tra percezione sensoriale ed azione controllata.\nL'architettura multicomponenziale del modello costituisce un superamento del classico modello di Atkinson e Shiffrin, che descrivevano la memoria a breve termine come un \"magazzino unitario\", capace di contenere e manipolare le informazioni e allo stesso tempo di esercitare le funzioni cognitive, senza che i compiti interferissero tra loro.\nGrazie alla teoria dei \"livelli di elaborazione\" (Craik e Lockhart, 1972), ed allo sviluppo delle tecniche di ricerca come il \"doppio compito\" e l'\"interferenza selettiva\", nel 1974 viene quindi proposto da Baddeley e Hitch un \"modello tripartito\" della \"working memory\" (poi perfezionato e integrato negli anni anche grazie alle evidenze neuropsicologiche), che prevede l'esistenza di un sistema attenzionale supervisore che controlla il flusso informativo, chiamato \"esecutivo centrale\", e di due sottocomponenti funzionali: il \"loop fonologico\" ed il \"taccuino visuo-spaziale\". I sistemi gerarchicamente sottoposti all'esecutivo centrale sono magazzini a breve termine, dedicati alla ritenzione dell'informazione rispettivamente verbale e visuo-spaziale.\nLa distinzione, nel modello originale, in tre sistemi separati era stata ottenuta da Baddeley e Hitch adoperando i Dual-Task Paradigms. Una performance che richiede l'uso di domini percettivi distinti \u00e8 eseguita quasi come se entrambi i compiti fossero compiuti individualmente, mentre una performance che richiede per l'espletamento dei due compiti l'uso contemporaneo dello stesso canale percettivo, \u00e8 condotta in maniera significativamente peggiore rispetto ad un'esecuzione seriale dei due compiti. Successive ricerche, oltre che aver confermato le originali assunzioni fatte nel primo modello di Baddeley del 1974, hanno supportato l'idea di ulteriori frazionamenti in subcomponenti distinte: la componente visiva e la componente spaziale (\"what &amp; where\").\nEntrambe queste componenti presentano indipendenti e separati magazzini passivi, rappresentazioni, meccanismi di mantenimento e manipolazione, ed entrambe sono correlate in modo stretto a forme di attenzione visiva. Per ci\u00f2 che riguarda la sottocomponente visiva, la relativa rappresentazione sembra essere basata su un forte mantenimento di un piccolo numero di caratteristiche distinte, quali il colore, la forma e l'orientamento, indipendentemente immagazzinate in un set di magazzini \"caratteristica-specifici\", e che vengono successivamente integrate in rappresentazioni di oggetti. Si sono delineati due tipi di codifica delle informazioni visive: quella \"bottom-up\", generata dagli attributi percettivi, ed una \"top-down\", basata su precedenti esperienze (ad es.: categorizzazione). A differenza della \"working memory\" visiva, per ci\u00f2 che riguarda la \"working memory\" spaziale non si pu\u00f2 affermare uno stretto legame con la percezione e la \"visual imagery\", ma emerge una pi\u00f9 importante correlazione con meccanismi attentivi e legati all'azione.\nL'ultimo sottocomponente aggiunto al modello della \"working memory\" \u00e8 stato il \"Buffer episodico\", da Baddeley nel 2000. Esso rappresenta un sistema di memoria separato, di capacit\u00e0 limitata, e che utilizza una codifica di tipo multimodale. Viene chiamato \"episodico\" in quanto ha la capacit\u00e0 di mantenere le informazioni che sono integrate da una serie di sistemi, comprese altre componenti della working memory e della memoria a lungo termine, in rappresentazioni unitarie multidimensionali: ovvero, scene ed episodi.\nComponenti.\nEsecutivo Centrale.\nL'Esecutivo centrale \u00e8 un sistema flessibile, responsabile del controllo e della regolazione dei processi cognitivi. Possiede le seguenti funzioni:\nPu\u00f2 essere concepito come un sistema supervisore, che controlla i processi cognitivi ed interviene quando essi non sono sufficienti.\nIn base alla teoria di Baddeley, grazie al sistema \"esecutivo centrale\" i processi esecutivi sembrano essere coinvolti ogni qualvolta le informazioni depositate all'interno dei magazzini devono essere manipolate; infatti questo sistema possiede le capacit\u00e0 attentive che consentono la selezione e l'attivazione dei processi di controllo, coordina le attivit\u00e0 eseguite all'interno della memoria di lavoro, controlla la trasmissione delle informazioni, e recupera le informazioni dalla memoria a lungo termine (MLT).\nServendosi del paradigma del doppio compito, Baddeley e colleghi hanno scoperto, per esempio, che pazienti con demenza di tipo Alzheimer mostrano deficit quando eseguono un compito multiplo simultaneo, anche se la difficolt\u00e0 delle singole task \u00e8 adattata al loro livello di abilit\u00e0.\nQuesto sistema potrebbe assomigliare grossomodo al \"SAS\" (sistema attenzionale supervisore) proposto da Norman e Shallice (1986), che prevede la scomposizione in: \nRecenti ricerche sulle funzioni esecutive suggerirebbero che l'esecutivo centrale non \u00e8 poi cos\u00ec \"centrale\" come era stato originariamente ipotizzato nel modello Baddeley-Hitch. Pi\u00f9 verosimile pare l'idea di trovarsi di fronte a funzioni esecutive separate, che variano in larga misura da individuo a individuo, e che possono essere danneggiate o risparmiate selettivamente da lesioni cerebrali.\nLoop Fonologico.\nIl Loop Fonologico si occupa interamente del trattamento dell'informazione fonetica e fonologica.\n\u00c8 costituito da due sotto-componenti: un magazzino fonologico a breve termine, cio\u00e8 una memoria uditiva a rapido decadimento, ed un sistema di ripetizione articolatoria, che evita il declino di una particolare traccia.\nSi assume che ogni stimolo verbale uditivo entri automaticamente nel magazzino fonologico. Stimoli verbali, presentati visivamente, possono essere trasformati in codice fonologico dall'articolazione subvocalica, quindi codificati attraverso il magazzino fonologico. Questa trasformazione \u00e8 facilitata dai processi di controllo articolatorio.\nIl magazzino fonologico pu\u00f2 essere concepito come un \"orecchio interno\", grazie alle sue capacit\u00e0 di ritenere l'informazione sonora del discorso conservandone le propriet\u00e0 temporali. Il sistema di ripetizione articolatoria invece, pu\u00f2 essere concepito come una \"voce interna\", che grazie alla ripetizione subvocalica previene il decadimento delle tracce. Il Loop Fonologico potrebbe giocare un ruolo chiave nell'acquisizione del vocabolario, in particolare nella prima infanzia, e con tutta probabilit\u00e0 anche nell'apprendimento di una seconda lingua.\nPer quanto riguarda la memoria di lavoro verbale, diversi esperimenti cognitivi hanno confermato l'esistenza del loop fonologico come sottocomponente distinta.\nLe principali prove circa l'esistenza del Loop Fonologico sono:\n\"Taccuino\" visuo-spaziale.\nLa Memoria di lavoro visuo-spaziale (o \"visuo-spatial sketchpad\"), intesa sia come capacit\u00e0 di mantenimento ed elaborazione di informazioni visuo-spaziali, che come capacit\u00e0 di generare immagini mentali, \u00e8 stata studiata in maniera pi\u00f9 approfondita a partire dagli anni '80 (Baddeley, 1986). In particolare, sono state messe in evidenza:\nModello \"a cono\".\nUn altro modello di memoria di lavoro, che approfondisce alcuni concetti elaborati nel modello di Baddeley, \u00e8 stato proposto recentemente da Cornoldi e Vecchi (2003).\nSi tratta di un modello \"a forma di cono\", che presenta due dimensioni: una verticale continua ed una orizzontale. Ci\u00f2 permette una maggiore elasticit\u00e0 nella descrizione delle attivit\u00e0 di memoria di lavoro, compresa la distinzione tra quelle di base e quelle pi\u00f9 centrali.\nLungo il continuum verticale si possono raggruppare le abilit\u00e0 pi\u00f9 automatizzate, in cui il coinvolgimento della memoria di lavoro \u00e8 basso, ed i processi pi\u00f9 centrali, che invece richiedono un controllo attivo pi\u00f9 elevato. All'aumentare del livello di controllo aumenta la richiesta di risorse cognitive; quindi, pi\u00f9 alto \u00e8 il grado di controllo richiesto da un'attivit\u00e0, pi\u00f9 lo svolgimento di questa \u00e8 incompatibile con lo svolgimento simultaneo di un'altra attivit\u00e0 centrale.\nUn'ulteriore questione spiegata dal continuum verticale \u00e8 l'ancoraggio dei processi della memoria di lavoro alla natura specifica dell'informazione elaborata. Quindi, le attivit\u00e0 pi\u00f9 semplici (di base) sono strettamente ancorate a un determinato tipo d'informazione (ad esempio, la percezione ed il ricordo immediato dei colori), mentre un'attivit\u00e0 a livello intermedio mantiene un ancoraggio pi\u00f9 debole, e, infine, un'attivit\u00e0 molto centrale si stacca quasi completamente dalla natura dell'informazione elaborata.\nLa seconda caratteristica di questo modello \u00e8 la presenza di un piano orizzontale, che riguarda il contenuto di diverse tipologie d'informazione, e la minore o maggiore distanza esistente tra queste. Quindi, il materiale linguistico e quello visuo-spaziale si possono posizionare su due punti opposti di questo piano, mentre materiale visivo e spaziale, pur occupando punti separati, possono avere maggior contiguit\u00e0. Grazie a questa caratteristica \u00e8 possibile giustificare in maniera pi\u00f9 completa la distinzione tra materiale spaziale e materiale visivo, e la differenza tra questa distinzione e la distanza nel loro insieme dalle componenti verbali (Pazzaglia e Cornoldi, 1999)."}
{"id": "2318890", "revid": "1442080", "url": "https://it.wikipedia.org/wiki?curid=2318890", "title": "Andrew Klavan", "text": "\u00c8 autore di numerosi libri thriller di successo, alcuni dei quali sono stati oggetto di film cinematografici. Come \"Don't Say a Word\" di Gary Fleder con Michael Douglas e \"Fino a prova contraria\" portato sul grande schermo da Clint Eastwood. \u00c8 stato nominato quattro volte al Edgar Award e lo ha vinto due volte nella sua categoria.\nBiografia.\nNato nel 1954 a New York ma cresciuto a Long Island, suo padre Gene era un deejay mattutino di una radio locale e sua madre Phyllis casalinga. Klavan ha frequentato l'universit\u00e0 della California di Berkeley in cui ha conosciuto sua moglie Ellen Flanagan. "}
{"id": "2318896", "revid": "212348", "url": "https://it.wikipedia.org/wiki?curid=2318896", "title": "Anatra domestica", "text": ""}
{"id": "2318897", "revid": "599013", "url": "https://it.wikipedia.org/wiki?curid=2318897", "title": "Leonard van Utrecht", "text": "Carriera.\nCresciuto a livello giovanile nel Noordwijk, ha iniziato la sua carriera professionistica nell'Excelsior, dove ha militato dal 1992 al 1994. Successivamente \u00e8 passato al Cambuur, club in cui ha militato per una stagione e mezzo, realizzando 7 reti in 43 presenze.\nNell'estate 1995 il Padova, reduce da una salvezza ottenuta in un drammatico spareggio contro il Genoa sotto la pioggia di Firenze, decise di puntare sullo sconosciuto olandese: l'allora direttore sportivo Piero Aggradi cerc\u00f2 di emulare, ammettendo scherzosamente di \u00abvolersi giocare la camicia\u00bb, il fortunato acquisto di Michel Kreek dell'anno precedente, individuando in van Utrecht il classico colpo \"low cost\". L'esordio con la maglia biancoscudata avvenne il 19 novembre 1995 contro il , allo stadio Euganeo, subentrando a met\u00e0 del secondo tempo.\nCollezion\u00f2 20 presenze in Serie A, realizzando una rete nella vittoria interna contro l'Atalanta, ma al termine del campionato la societ\u00e0 veneta retrocedette in serie cadetta. La dirigenza riconferm\u00f2 l'olandese durante l'estate e nella prima giornata della stagione seguente, in casa contro l'Empoli, fu proprio un suo gol in zona Cesarini a decidere la sfida; in sala stampa, ai microfoni dei giornalisti padovani, afferm\u00f2 di voler riportare i biancoscudati in Serie A grazie ai suoi gol.\nLe buone premesse non vennero confermate sul campo: van Utrecht collezion\u00f2 solamente 8 presenze in quella stagione sicch\u00e9 nel gennaio 1997 torn\u00f2 in patria, nuovamente tra le file del Cambuur. Con il club olandese milit\u00f2 anche nell'Eredivisie, la massima serie olandese, collezionando 60 presenze condite da 6 reti. Termin\u00f2 la sua carriera nei Paesi Bassi, giocando anche nell'ADO Den Haag e concludendo il suo percorso nel Noordwijk, il club in cui era cresciuto.\nDopo il ritiro.\nDopo la fine della carriera ha conseguito una laurea in economia e marketing dello sport, e ha insegnato allo Johann Cruyff Institute for Sport Studies."}
{"id": "2318898", "revid": "198277", "url": "https://it.wikipedia.org/wiki?curid=2318898", "title": "Adewale Wahab", "text": "Carriera.\nClub.\nNato in Nigeria, all'et\u00e0 di 17 anni Wahab si \u00e8 trasferito in Italia. Ha iniziato la carriera professionistica nella nel 2002, con cui ha esordito in Serie C1.\nDopo l'esperienza in Emilia-Romagna, \u00e8 stato acquistato nel 2003 dalla Roma, dove ha militato tra Primavera e prima squadra. Tenuto in considerazione dall'allenatore Fabio Capello, si \u00e8 allenato spesso con la prima squadra e il 15 ottobre 2003 ha esordito nelle coppe europee nella partita di Coppa UEFA 2003-2004 a Skopje contro il Vardar (1-1), subentrando all'80\u00ba minuto a Daniele De Rossi. Il 16 maggio 2004 ha esordito in Serie A in Sampdoria-Roma (0-0), ultima partita del campionato 2003-2004. Ha inoltre disputato 2 partite nella Coppa Italia 2003-2004 con i giallorossi.\nDopo varie esperienze di prestito fra dove colleziona anche 4 presenze con 2 reti in Coppa Italia 2004-2005, e , nell'estate 2007 \u00e8 ritornato alla Roma che lo ha ceduto in prestito al Bellinzona, squadra di Challenge League, in cambio di Daniel \u00dcnal.\nCon il Bellinzona nel 2008 ha guadagnato la promozione in Super League ed ha giocato 5 partite di Coppa Svizzera segnando un gol e, dopo essere stato acquisito a titolo definitivo dagli svizzeri, ha esordito in Super League il 26 luglio 2008 al St. Jakob-Park contro il Basilea (sconfitta per 2-0), mentre in Coppa UEFA 2008-2009 gioca 6 partite (4 di qualificazione) senza andare in rete.\nRimane a Bellinzona fino al 2011 quando la squadra \u00e8 retrocessa in Challenge League. Anche una presenza in Coppa Svizzera 2010-2011 per lui.\nDopodich\u00e9 scende in Seconda Lega Interregionale nella Federazione Ticinese Calcio con la Losone Sportiva 10 presenze ed una rete in Campionato.\nNazionale.\nWahab ha esordito nella Nazionale nigeriana il 20 giugno 2004 contro l'Angola, partita valida per le qualificazioni al campionato mondiale di calcio 2006, subentrando al 63\u00ba minuto a Rabiu Baita.\nStatistiche.\nPresenze e reti nei club.\n\" Statistiche aggiornate al 26 novembre 2017.\""}
{"id": "2318916", "revid": "214509", "url": "https://it.wikipedia.org/wiki?curid=2318916", "title": "Ruolo tematico", "text": ""}
{"id": "2318924", "revid": "785863", "url": "https://it.wikipedia.org/wiki?curid=2318924", "title": "Rahm Kota", "text": ""}
{"id": "2318934", "revid": "1516566", "url": "https://it.wikipedia.org/wiki?curid=2318934", "title": "HMS Arethusa", "text": "HMS \"Arethusa o HMS \"Arethuse \u00e8 il nome portato da nove navi da guerra della Royal Navy. L'origine del nome proviene dalla mitologia greca, nella quale Aretusa \u00e8 il nome di una ninfa, trasformata da Artemide in una fonte per salvarla dalle attenzioni di Alfeo, figlio di Oceano."}
{"id": "2318935", "revid": "31561", "url": "https://it.wikipedia.org/wiki?curid=2318935", "title": "Ico (videogioco)", "text": ""}
{"id": "2318936", "revid": "287204", "url": "https://it.wikipedia.org/wiki?curid=2318936", "title": "Giraldo (disambigua)", "text": ""}
{"id": "2318946", "revid": "599013", "url": "https://it.wikipedia.org/wiki?curid=2318946", "title": "Chiesa di San Lorenzo (Valbrevenna)", "text": "La chiesa di San Lorenzo \u00e8 un luogo di culto cattolico situato nella frazione di Pareto nel comune di Valbrevenna, nella citt\u00e0 metropolitana di Genova. La chiesa \u00e8 sede della parrocchia omonima del vicariato della Valle Scrivia dell'arcidiocesi di Genova.\nStoria e descrizione.\nSituata nella frazione di Pareto la sua fondazione risalirebbe anteriormente al XIII secolo; la prima citazione \u00e8 infatti documentata in un atto notarile del 21 dicembre 1272. In seguito le verr\u00e0 accorpata la parrocchia di San Michele Arcangelo di Clavarezza, separata e creata indipendente il 5 febbraio del 1641, e la comunit\u00e0 parrocchiale di Santa Maria delle Grazie del paese di Carsi; quest'ultima verr\u00e0 distaccata da Pareto nel corso del 1721.\nLa costruzione odierna \u00e8 risalente ai primi decenni del XVIII secolo cos\u00ec come il campanile eretto nel 1746. L'interno si presenta ad unica navata e con cinque altari di cui uno dedicato alla Patrona santa Caterina Fieschi Adorno. Nelle vicinanze della chiesa \u00e8 stato allestito un presepe realizzato con la collaborazione del celebre pittore Emanuele Luzzati."}
{"id": "2318947", "revid": "433605", "url": "https://it.wikipedia.org/wiki?curid=2318947", "title": "Tlacopan", "text": "Tlacopan (\"pianta florida su una terra piana\"), chiamata anche Tacuba, era una citt\u00e0 tepaneca situata sulla sponda occidentale del Lago Texcoco, nell'attuale Messico.\nFu fondata da Tlacomatzin nei pressi della capitale dell'impero tepaneco, Azcapotzalco, e ad essa fu economicamente subordinata. Perci\u00f2, pur avendo vissuto periodi di grande splendore, il suo sviluppo fu fortemente limitato da tale vassallaggio.\nNel 1434, perci\u00f2, Tlacopan si leg\u00f2 in una triplice alleanza con le citt\u00e0 di Tenochtitl\u00e1n e Texcoco per lanciare l'assedio ad Atzcapotzalco e conquistarne il dominio. L'assedio fu devastante e i Tepanechi, capeggiati da Maxtla, vennero irrimediabilmente sconfitti.\nIn questo modo la situazione politica fu ribaltata e fu quindi Atzcapotzalco ad essere soggetta a ingenti tributi verso Tenochtitlan: in questo quadro Tlacopan divent\u00f2 una roccaforte azteca. Il re di Tlacopan, Totoquihuaztli, assunse il grado di \"Tepaneca tecuhtli\", \"Signore dei Tepanechi\", sottraendo di fatto i titoli di capitale ad Azcapotzalco. Nonostante ci\u00f2, Tlacopan rimase comunque l'anello debole dell'alleanza, ricevendo solo un quinto dei tributi complessivi.\nL'Alleanza ebbe fine quando, nel 1521, i \"conquistadores\" di Hern\u00e1n Cort\u00e9s fecero irruzione in America centrale e misero fine alle civilt\u00e0 nahua."}
{"id": "2318948", "revid": "767487", "url": "https://it.wikipedia.org/wiki?curid=2318948", "title": "Porva", "text": "Porva \u00e8 un comune dell'Ungheria di 507 abitanti (dati 2001). \u00c8 situato nella provincia di Veszpr\u00e9m."}
{"id": "2318950", "revid": "767487", "url": "https://it.wikipedia.org/wiki?curid=2318950", "title": "Pula (Ungheria)", "text": "Pula \u00e8 un comune dell'Ungheria di 237 abitanti (dati 2001). \u00c8 situato nella provincia di Veszpr\u00e9m."}
{"id": "2318953", "revid": "767487", "url": "https://it.wikipedia.org/wiki?curid=2318953", "title": "Pusztamiske", "text": "Pusztamiske \u00e8 un comune dell'Ungheria di 487 abitanti (dati 2001). \u00c8 situato nella provincia di Veszpr\u00e9m."}
{"id": "2318956", "revid": "729019", "url": "https://it.wikipedia.org/wiki?curid=2318956", "title": "Raposka", "text": "Raposka \u00e8 un comune dell'Ungheria di 227 abitanti (dati 2001). \u00c8 situato nella provincia di Veszpr\u00e9m."}
{"id": "2318957", "revid": "631536", "url": "https://it.wikipedia.org/wiki?curid=2318957", "title": "Campionato europeo di pallavolo maschile 1985", "text": "Il XIV campionato europeo di pallavolo maschile si svolse a Amsterdam, Groningen, 's-Hertogenbosch, Voorburg e Zwolle, nei Paesi Bassi, dal 29 settembre al 6 ottobre 1985. Al torneo parteciparono 12 squadre nazionali europee e la vittoria finale and\u00f2 per la decima volta all'Unione Sovietica.\nPodio.\nCampione.\nUnione Sovietica(Decimo titolo)\nSecondo posto.\nCecoslovacchia\nTerzo posto.\nFrancia"}
{"id": "2318960", "revid": "61051", "url": "https://it.wikipedia.org/wiki?curid=2318960", "title": "Concologia", "text": "La concologia \u00e8 lo studio delle conchiglie dei molluschi. Pu\u00f2 essere considerata una branca della malacologia che si occupa pi\u00f9 in generale dei molluschi."}
{"id": "2318963", "revid": "767487", "url": "https://it.wikipedia.org/wiki?curid=2318963", "title": "Rig\u00e1cs", "text": "Rig\u00e1cs \u00e8 un comune dell'Ungheria di 183 abitanti (dati 2001). \u00c8 situato nella provincia di Veszpr\u00e9m."}
{"id": "2318966", "revid": "767487", "url": "https://it.wikipedia.org/wiki?curid=2318966", "title": "Salf\u00f6ld", "text": "Salf\u00f6ld \u00e8 un comune dell'Ungheria di 62 abitanti (dati 2001). \u00c8 situato nella provincia di Veszpr\u00e9m."}
{"id": "2318968", "revid": "767487", "url": "https://it.wikipedia.org/wiki?curid=2318968", "title": "S\u00e1ska", "text": "S\u00e1ska \u00e8 un comune dell'Ungheria di 227 abitanti (dati 2001). \u00c8 situato nella provincia di Veszpr\u00e9m."}
{"id": "2318978", "revid": "287204", "url": "https://it.wikipedia.org/wiki?curid=2318978", "title": "Kitab-i-Iqan", "text": ""}
{"id": "2318983", "revid": "72396", "url": "https://it.wikipedia.org/wiki?curid=2318983", "title": "James Hamilton, V duca di Hamilton", "text": "Biografia.\nInfanzia ed educazione.\nJames Hamilton era figlio di James Hamilton, IV duca di Hamilton, e di sua moglie, Elizabeth Gerard. Frequent\u00f2 il Winchester College e concluse gli studi al Christ Church di Oxford.\nDuca di Hamilton.\nSuccesse al padre nel titolo di duca di Hamilton nel 1712. Il 31 ottobre 1726 venne nominato cavaliere dell'Ordine del Cardo. Ricopr\u00ec la carica di Lord of the Bedchamber (1727-1733).\nIl duca divenne particolarmente noto per essere stato uno dei fondatori del Foundling Hospital di Londra. Ottenne il grado di capitano generale nel 1724 al servizio della Societ\u00e0 Reale degli Arcieri.\nPrimo Matrimonio.\nSpos\u00f2, il 14 febbraio 1723, Lady Anne Cochrane, figlia di John Cochrane, IV conte di Dundonald.\nSecondo Matrimonio.\nSpos\u00f2, nel 1727, Elizabeth Strangways, figlia di Thomas Strangways.\nTerzo Matrimonio.\nSpos\u00f2, il 21 agosto 1737, Anne Spencer, figlia di Edward Spencer.\nMorte.\nMor\u00ec il 2 marzo 1743, a 40 anni, a Bath, colpito da ittero e paralisi.\nDiscendenza.\nLord James, duca di Hamilton si spos\u00f2 tre volte:"}
{"id": "2318991", "revid": "599013", "url": "https://it.wikipedia.org/wiki?curid=2318991", "title": "Chiesa di Santa Maria Assunta (Valbrevenna)", "text": "La chiesa di Santa Maria Assunta \u00e8 un luogo di culto cattolico situato nella frazione di Senarega nel comune di Valbrevenna, nella citt\u00e0 metropolitana di Genova. La chiesa \u00e8 sede della parrocchia omonima del vicariato della Valle Scrivia dell'arcidiocesi di Genova.\nStoria e descrizione.\nSituata presso la frazione di Senarega la fondazione di una primitiva cappella potrebbe essere antecedente al XII secolo o XIII secolo. Su un documento del 1242 \u00e8 infatti attestata la presenza di una cappella eretta in ricordo di un'apparizione mariana ad un abitante di Montoggio, il castellano Gaspare Forly, che durante una battuta di caccia fu improvvisamente assalito da un orso e salvato dall'apparizione della Madonna. L'evento, tramandato nei secoli dalla comunit\u00e0, \u00e8 altres\u00ec ripreso nell'affresco, in cattivo stato di conservazione, del pittore Giovanni Battista Traverso sopra il portale della chiesa stessa.\nInserita in seguito tra i territori della diocesi di Tortona fu papa Innocenzo IV con bolla pontificia del 3 giugno 1248 ad inserire tale cappella nel territorio ecclesiastico della diocesi di Genova.\nL'odierna struttura \u00e8 risalente alla completa riedificazione avvenuta tra il 1675 e il 1678, restaurata pi\u00f9 recentemente nel 1930, a navata unica con quattro altari laterali dedicati a san Giovanni Nepomuceno e san Giuseppe, al Crocifisso e a sant'Antonio abate - a sinistra - e a santa Caterina d'Alessandria e alla Nostra Signora del Rosario sulla destra. La chiesa custodisce una tela raffigurante \"San Giuseppe col Bimbo e san Luigi\", attribuita a Francesco Campora. Ospita un organo costruito nel 1898 dalla ditta Locatelli di Bergamo.\nIl campanile \u00e8 invece risalente al 1718 e dotato di orologio dalla ditta Terrile di Uscio nel 1878. L'annessa canonica ospita il Museo Etnologico della Valbrevenna."}
{"id": "2318996", "revid": "2036605", "url": "https://it.wikipedia.org/wiki?curid=2318996", "title": "Battaglia di Corinto", "text": "La guerra acaica fu uno scontro bellico che, nel 146 a.C., oppose la Repubblica romana alla Lega achea. La guerra si risolse nella completa distruzione della citt\u00e0 di Corinto e nello scioglimento della Lega achea.\nContesto storico.\nAl tempo della guerra contro Antioco III, Sparta, col suo tiranno Nabide, aveva tentato di unirsi al re seleucide nella lotta contro Roma (che l'aveva sconfitta pochi anni prima, sottraendole diversi territori perieci) ma, in seguito a dei torbidi in cui Nabide era rimasto ucciso, la citt\u00e0 era stata costretta con la forza ad aderire alla Lega achea, alleata della Repubblica romana.\nIl malcontento per la perdita dell'indipendenza si faceva per\u00f2 sentire ed era tornato a galla dopo il 150 a.C., quando lo stratego della Lega Menalcida (spartano) era stato sottoposto a processo perch\u00e9 accusato di essere stato corrotto dagli Ateniesi qualche tempo prima (Atene aveva avuto una disputa con i Beoti per il possesso di Oropo e la Lega era stata nominata arbitro della questione). Tale processo era stato per\u00f2 vissuto dagli Spartani come un processo a loro stessi e ai propri sentimenti secessionisti, rinfocolando il malcontento.\nLa questione dell'indipendenza spartana aveva fatto scoppiare una guerra nel Peloponneso, vinta dagli Achei, che avevano saccheggiato il territorio laconico. La situazione era tanto grave che Roma (chiamata in causa da entrambe le parti) aveva deciso di inviare una commissione per risolvere la diatriba nell'estate del 147 a.C., consigliando una tregua fino al suo arrivo. Prima che arrivasse la delegazione, per\u00f2, la guerra era ripresa, con una nuova sconfitta spartana (Menalcida si era suididato dopo che i suoi concittadini lo avevano accusato di essere responsabile di tale disastro). Il capo della delegazione romana, Lucio Aurelio Oreste, una volta arrivato aveva preso le parti degli Spartani, ordinando alla Lega di rinunciare alla Laconia spartana e anche a Corinto, Orcomeno, Eraclea Trachinia e Argo.\nTale presa di posizione aveva provocato ovviamente l'indignazione dei Corinzi, che avevano dato la caccia a tutti gli Spartani presenti in citt\u00e0, inseguendoli addirittura nelle tende degli ambasciatori romani. La rabbia della Lega achea esplose tanto che, nella primavera del 146 a.C., fu eletto stratego l'antiromano Critolao, il quale dichiar\u00f2 guerra a Sparta e ad Eraclea e respinse una nuova ambasceria romana che gli intimava di non provocare Roma. Ottenuto il sostegno anche dei Beoti, dei Focesi e degli Eubei, Critolao si spost\u00f2 nella Grecia continentale per assediare Eraclea. Ci\u00f2 spinse il Senato a dichiarare decaduto il trattato d'alleanza con la Lega e a dichiararle guerra, stabilendo l'invio in Grecia del console Lucio Mummio con due legioni.\nOperazioni militari.\nIn attesa dell'arrivo del console, spett\u00f2 al propretore Quinto Cecilio Metello Macedonico (che due anni prima aveva sconfitto a Pidna l'usurpatore macedone Filippo VI), presente sul posto, di dirigere la guerra contro la Lega achea. Dopo aver inutilmente tentato di raggiungere un accordo con gli Achei, Metello li attacc\u00f2 dopo che Critolao aveva tolto l'assedio ad Eraclea e si stava ritirando. La battaglia si svolse presso Scarfea (nella Locride Opunzia), dove gli Achei furono sconfitti e lo stesso Critolao perse la vita (il suo corpo non fu per\u00f2 ritrovato). Metello continu\u00f2 cos\u00ec la marcia verso sud, debell\u00f2 i Beoti (il beotarca Pitea, che si era alleato con Critolao, fu giustiziato) e si accamp\u00f2 sull'Istmo di Corinto.\nLa Lega a questo punto deliber\u00f2 di continuare a resistere, eleggendo come stratego Dieo di Megalopoli e armando un esercito di dodicimila schiavi a cui fu promessa la libert\u00e0.\nIl console Lucio Mummio (che ricever\u00e0 in seguito il \"cognomen\" di \"Acaicus\"), con 23.000 fanti e 3.500 cavalieri (probabilmente due o tre legioni, di Romani e di alleati Italici) raggiunse l'Istmo, assumendo la direzione della guerra e rimandando Metello in Macedonia. \nLo stratego acheo Dieo, dopo una prima schermaglia notturna vittoriosa, si decise ad attaccare l'esercito consolare.\nLa battaglia si svolse presso Leucopetra, una localit\u00e0 che le fonti menzionano solo in questa occasione.\nLa battaglia, nonostante la valida resistenza della falange che tenne impegnate le legioni, termin\u00f2 con la totale sconfitta achea, dopo che la loro cavalleria fu battuta dalla cavalleria romana e il loro fianco attaccato da una riserva di un migliaio di uomini.\nConseguenze.\nDopo la battaglia, lo stratego Dieo fugg\u00ec nella sua citt\u00e0 di Megalopoli, dove si suicid\u00f2 con la sua famiglia. Il console Lucio Mummio inizialmente esit\u00f2 ad entrare a Corinto, temendo un agguato, ma poi, rassicurato, attacco la citt\u00e0 e la diede alle fiamme, facendo un copioso bottino di opere d'arte.\nSebbene siano state trovate dagli archeologi tracce di modesti insediamenti negli anni seguenti, fu solo il dittatore Cesare a rifondare la citt\u00e0 nel 44 a.C. come colonia, chiamandola \"Colonia Laus Iulia Corinthiensis\", poco prima del suo assassinio.\nDopo il sacco di Corinto, una commissione senatoria venne ad assistere il console nella riorganizzazione della regione: la Lega achea fu sciolta, furono abbattute le mura delle citt\u00e0 che avevano preso le armi, venne abolito il diritto di commercio (e forse anche di connubio) tra una \"polis\" e l'altra, aboliti i governi popolari (sostituiti con regimi oligarchici), imposte multe a vantaggio degli Stati greci alleati di Roma, il territorio corinzio e l'Eubea divennero \"ager publicus\", alcune citt\u00e0 furono considerate \"libere, esenti da tributo\", altre continuarono a beneficiare di un trattato d'alleanza, mentre una parte di territorio fu direttamente sottoposta alla provincia macedone.\nDi fatto, comunque, ormai la Grecia (a parte Atene) godeva di una libert\u00e0 solamente formale, sottoposta allo Stato romano nella persona del governatore di Macedonia. L'ultimo tentativo da parte di alcune \"poleis\" di recuperare l'indipendenza si avr\u00e0 con la prima guerra mitridatica e fallir\u00e0 miseramente. Nel 27 a.C. Augusto staccher\u00e0 l'Acaia dalla Macedonia, rendendola una provincia senatoria; nel 67 d.C. Nerone conceder\u00e0 l'indipendenza all'Acaia, provvedimento abolito da Vespasiano qualche anno dopo."}
{"id": "2318997", "revid": "1543377", "url": "https://it.wikipedia.org/wiki?curid=2318997", "title": "Peque (Colombia)", "text": "Peque \u00e8 un comune della Colombia facente parte del dipartimento di Antioquia.\nIl centro abitato venne fondato da Gaspar de Rodas nel 1868, mentre l'istituzione del comune \u00e8 del 13 marzo 1915."}
{"id": "2318998", "revid": "339392", "url": "https://it.wikipedia.org/wiki?curid=2318998", "title": "Ryuunosuke Fujinami", "text": ""}
{"id": "2318999", "revid": "339392", "url": "https://it.wikipedia.org/wiki?curid=2318999", "title": "FK Vardar Skopje", "text": ""}
{"id": "2319004", "revid": "14691", "url": "https://it.wikipedia.org/wiki?curid=2319004", "title": "Castello Pallotta (Caldarola)", "text": ""}
{"id": "2319011", "revid": "287204", "url": "https://it.wikipedia.org/wiki?curid=2319011", "title": "Unione Sportiva Cagliari 1952-1953", "text": "Questa pagina raccoglie le informazioni riguardanti l'Unione Sportiva Cagliari nelle competizioni ufficiali della stagione 1952-1953."}
{"id": "2319016", "revid": "1714743", "url": "https://it.wikipedia.org/wiki?curid=2319016", "title": "Maria di Sassonia-Altenburg", "text": "Infanzia.\nMaria nacque a Hildburghausen, come Principessa Maria di Sassonia-Hildburghausen, figlia maggiore di Giuseppe, Principe Ereditario di Sassonia-Hildburghausen e ella Duchessa Amalia di W\u00fcrttemberg. Nel 1826, la famiglia si trasfer\u00ec ad Altenburg come risultato di un trasferimento di territori tra i vari rami dei Wettin erenestini, e Maria assunse il titolo di \"Principessa di Sassonia-Altenburg\" in luogo del precedente.\nMatrimonio.\nMaria spos\u00f2, il 18 febbraio 1843, ad Hannover, il Principe Ereditario di Hannover. Ebbero tre figli - il Principe Ernesto Augusto, la Principessa Federica, e la Principessa Maria.\nRegina di Hannover.\nIl Principe Ereditario e Principessa Ereditaria diventarono Re e Regina di Hannover in seguito alla morte di suo padre, Ernesto Augusto I di Hannover, il 18 novembre 1851. Suo marito fu espulso dal suo regno nel 1866 a causa del suo sostegno dato all'Austria nella guerra austro-prussiana, e il 20 settembre 1866, il Regno fu annesso alla Prussia. Tuttavia Giorgio non ha mai abdicato; lui, Maria e i loro figli vissero in esilio a Gmunden, in Austria, fino alla morte di Giorgio nel 1878.\nIl 18 settembre 1872, la Regina Maria fu madrina della nipote della Regina Vittoria, la Principessa Maria Luisa di Schleswig-Holstein. La Principessa Maria Luisa era la figlia minore di S.A.R. la Principessa Elena (Principessa Cristiano di Schleswig-Holstein); la terza figlia femmina e quinta dei figli della Regina Vittoria &amp; del Principe Alberto.\nVita successiva.\nRegina Maria mor\u00ec, circa ventotto anni dopo suo marito, il 9 gennaio 1907, a Gmunden, dove fu poi sepolta."}
{"id": "2319029", "revid": "110157", "url": "https://it.wikipedia.org/wiki?curid=2319029", "title": "Campionato croato di calcio a 5 2001-2002", "text": "Il Campionato croato di calcio a 5 2001-2002 \u00e8 stato l'undicesimo campionato croato di calcio a 5. Si \u00e8 svolto con la formula del girone unico ed ha visto trionfare per la terza volta il MNK Split, per l'occasione denominato Split Ga\u0161perov."}
{"id": "2319036", "revid": "359266", "url": "https://it.wikipedia.org/wiki?curid=2319036", "title": "Mutua correlazione", "text": ""}
{"id": "2319039", "revid": "184755", "url": "https://it.wikipedia.org/wiki?curid=2319039", "title": "Edizioni di Storia e Letteratura", "text": "Edizioni di Storia e Letteratura \u00e8 una casa editrice italiana fondata nel 1941 da don Giuseppe De Luca, dedicata a edizioni specialistiche in ambito storico, filologico e letterario.\nStoria.\nLa sua fondazione, durante la seconda guerra mondiale, intendeva perseguire l'ambizione \"ideale [...] di tener alta l'indagine storica e letteraria, e risollevare erudizione e filologia\", accomunando, in un'unica operazione editoriale, l'attenzione alla filologia profana e a quella sacra, campi tradizionalmente separati in Italia. L'attivit\u00e0 editoriale era intesa per \"prestar aiuto a quei giovani di maggior ingegno, i quali avessero ardito incamminarsi verso studi pi\u00f9 ardui e meno redditizi\" e per consentire ai \"maestri pi\u00f9 insigni [...] di dar l'ultima mano, e avviarli alla pubblicazione, ai lavori di tutta una vita, cos\u00ec come esigevano la dignit\u00e0 del loro studio e la ricchezza stessa dei loro risultati\".\nIl primo libro pubblicato vide la luce nel 1943, a due anni della fondazione.\nPubblicazioni.\nAutori.\nTra gli autori pubblicati si ricordano Giuseppe Billanovich, Herbert Bloch, Gaetano De Sanctis, Carlo Dionisotti, Peter Dronke, Eduard Fraenkel, Werner Jaeger, Paul Oskar Kristeller, Friedrich Leo, Anneliese Maier, Scevola Mariotti, Arnaldo Momigliano, Bruno Nardi, Gennaro Sasso, Fulvio Tessitore.\nRiviste e collane.\nTra le altre pubblicazioni, sono da segnalare la rivista \"Archivio italiano per la storia della piet\u00e0\", l'Edizione nazionale dei testi umanistici, quella delle opere di Pietro Verri e la collana editoriale \"Studi e testi del Rinascimento europeo\", emanazione editoriale dell'Istituto Nazionale di Studi sul Rinascimento.\nEpistolari.\nLa casa editrice ha in catalogo una serie di epistolari e carteggi di illustri personaggi del Novecento, tra cui Giovanni Cristofano Amaduzzi, Antonio Baldini, Carlo Bo, Giuseppe Bottai, Piero Bargellini, Aurelio Bertola, Emilio Cecchi, Benedetto Croce, Domenico Giuliotti, Giuseppe De Luca, Aldo Palazzeschi, Giovanni Papini, Giuseppe Prezzolini, Luigi Sturzo, Giuseppe Ungaretti, i papi Angelo Roncalli e Giovanni Battista Montini, e Loris Capovilla, segretario di Giovanni XXIII."}
{"id": "2319040", "revid": "22356", "url": "https://it.wikipedia.org/wiki?curid=2319040", "title": "Proterogyrinus scheelei", "text": ""}
{"id": "2319041", "revid": "110157", "url": "https://it.wikipedia.org/wiki?curid=2319041", "title": "Campionato croato di calcio a 5 2002-2003", "text": "Il Campionato croato di calcio a 5 2002-2003 \u00e8 stato il dodicesimo campionato croato di calcio a 5. Si \u00e8 svolto con la formula del girone unico ed ha visto trionfare per la quarta volta il MNK Split per l'occasione denominato Split Ga\u0161perov."}
{"id": "2319042", "revid": "131358", "url": "https://it.wikipedia.org/wiki?curid=2319042", "title": "Adewale Dauda Wahab", "text": ""}
{"id": "2319048", "revid": "438678", "url": "https://it.wikipedia.org/wiki?curid=2319048", "title": "Dogs", "text": ""}
{"id": "2319050", "revid": "729019", "url": "https://it.wikipedia.org/wiki?curid=2319050", "title": "Dassault-Sagem SlowFast", "text": "Il Dassault-Sagem SlowFast \u00e8 un UAV militare da ricognizione dotato di tecnologia stealth in fase di sviluppo presso la Dassault-Sagem Tactical UAV dal 2004.\nCaratteristiche.\nLo SlowFast \u00e8 un'evoluzione del bimotore tattico Dassault AVE-C Moyen Duc. Tra le sue caratteristiche vi sono la capacit\u00e0 di arrivare a velocit\u00e0 elevate (Mach 1,6) e l'autonomia di volo di circa 3-4 ore a bassa velocit\u00e0. Sar\u00e0 pilotato a distanza da una stazione terrestre, Sagem Sperwer. Progettato su richiesta dell'Arm\u00e9e de terre, l'esercito francese, si pensa sar\u00e0 utilizzato dalle armate a terra."}
{"id": "2319051", "revid": "2056951", "url": "https://it.wikipedia.org/wiki?curid=2319051", "title": "Wettin (disambigua)", "text": "Il nome Wettin pu\u00f2 riferirsi:"}
{"id": "2319052", "revid": "729019", "url": "https://it.wikipedia.org/wiki?curid=2319052", "title": "MBT (azienda)", "text": "MBT, acronimo di \"Masai Barefoot Technology\", conosciuta anche come \"Swiss Masai\", \u00e8 un'azienda svizzera che produce calzature tecnologicamente all'avanguardia dalla fine degli anni novanta. L'azienda \u00e8 nota per aver prodotto il primo \"physiological footwear\" immesso sul mercato calzaturiero mondiale, creando di conseguenza una nuova categoria per il settore merceologico.\nFu fondata dall'ingegnere svizzero Karl M\u00fcller nel 1998 a Roggwil in Svizzera, vicino a San Gallo.\nA met\u00e0 dell'anno 2012 Masai Group International e Masai Marketing &amp; Trading AG dichiarano fallimento presso il tribunale distrettuale svizzero di Winterthur. \nL'azienda viene acquisita dal magnate delle calzature Andy Chaw di Singapore, gi\u00e0 proprietario di Masai International Pte Ltd. nel 2007 il sign.Karl Muller che aveva gi\u00e0 venduto da anni le sue quote MBT inizi\u00f2 a vendere le Kybun un nuovo tipo di calzatura che \u00e8 la naturale evoluzione delle MBT .\nStoria.\nKarl M\u00fcller, dopo diversi anni passati a studiare biomeccanica e fisiologia, si dedic\u00f2, nel 1990, allo sviluppo pratico della tecnologia \"MBT\".\nL'idea iniziale venne a M\u00fcller mentre soggiornava in Corea. Provando e testando su di s\u00e9 diverse terapie per guarire da fastidiosi disturbi alla schiena, scopr\u00ec che passeggiando scalzo nelle risaie riusciva ad alleviare i dolori. Rientrato in Svizzera, M\u00fcller si dedic\u00f2 allo studio e allo sviluppo di una tecnologia di calzature che ricreasse l'instabilit\u00e0 dei terreni soffici e naturali.\nGrande importanza nelle sue ricerche rivest\u00ec la popolazione africana dei Masai. M\u00fcller not\u00f2 come i componenti di questa trib\u00f9 erano praticamente immuni da qualsiasi dolore alla schiena. Il loro segreto risiede nel fatto che non indossano le scarpe tradizionali e che possono camminare su superfici morbide come la sabbia. Infatti camminando scalzi su superfici naturali e soffici i Masai attivano anche quella parte di muscolatura normalmente trascurata camminando su terreni duri e piatti (i muscoli cosiddetti posturali del polpaccio, del post coscia, dei glutei e della schiena).\nNel 1996 M\u00fcller giunse con il suo lavoro al primo prototipo di scarpa senza tacco: \"Masai step\".\nEgli stesso afferma che l'idea di commercializzare una scarpa innovativa \"senza tacco\" gli fu proposta in Svizzera da un conoscente coreano che lo coinvolse per promuoverne la vendita. M\u00fcller voleva modificare il prodotto ma la sua richiesta non fu accettata. Questo lo spinse ad avviare una propria linea di produzione di calzature.\nContinu\u00f2 quindi a sviluppare la tecnologia della suola e quello che diventer\u00e0 il cuore delle MBT: il \"Masai Sensor\".\nSempre nel 1996 la \"Masai Barefoot Technology\" raggiunge un grado di maturazione tale da poter essere finalmente immessa sul mercato.\nNel 1998 venne poi fondata in Svizzera a Roggwill l'azienda con il nome \"Swiss Masai\". Nel 2000 l'azienda inizi\u00f2 la sua espansione diffondendosi anche in Austria e Germania.\nNel 2001 il processo di sviluppo tecnologico conobbe un'ulteriore crescita e la novit\u00e0 principale fu rappresentata dall'assottigliamento della suola. Questa svolta contribu\u00ec al successo della \"Masai Barefoot Technology\", estendendo la rete di distribuzione a pi\u00f9 di 20 paesi.\nCol 2009, in seguito a ulteriori sviluppi nella ricerca tecnica e nel \"design\", esce sul mercato una nuova suola, \"Dual Board\", che si affianca a quella tradizionale. Si tratta di una suola leggermente pi\u00f9 bassa, ma che mantiene le stesse caratteristiche di quella tradizionale.\nAntefatto storico.\nGli aneddoti su ricerche, sui risultati e sulla messa a punto delle MBT da parte di M\u00fcller suggeriscono che possa essersi ispirato alla precedente vicenda delle Earth Shoes.\nQuesta recita: \"Nel 1957 l'istruttrice di yoga danese Anne Kals\u00f8 camminando lungo la spiaggia in Brasile fu colpita non solo dalla elegante postura dei locali, ma dalle loro profonde impronte lasciate sulla sabbia. La Kals\u00f8 comprese la connessione e realizzo una scarpa che potesse migliorare la postura della camminata mimando il camminare stesso sulla sabbia... Le sue scarpe battezzate Earth Shoes affermano di poter incrementare il tono muscolare, correggere piccoli disturbi alla schiena e produrre benef\u00ecci alla respirazione...\".\nLe Earth Shoes raggiungeranno un certo successo nel 1970-75 e verranno imitate da molti altri produttori di calzature. In un articolo dell'epoca pubblicato sul New York Times si legge che queste scarpe \"approssimano da vicino la sensazione di essere a piedi nudi sulla sabbia e permettono a chi le indossa di camminare in modo pi\u00f9 sano e naturale\". E ancora, oltre alla storia delle impronte sulla sabbia, \"Sono occorsi molti anni di ricerca per perfezionare le Earth in ogni dettaglio e permettervi di camminare con movimento naturale\".\nLe assonanze con le affermazioni di M\u00fcller sulle MBT sono troppe per essere casuali: la salute e la buona postura dei nativi visti camminare sulla sabbia, la convinzione che questa modalit\u00e0 di camminare sia motivo di effetti positivi sul corpo, l'idea che una calzatura appositamente studiata possa riprodurre questi benefici, la lunga fase di messa a punto del prodotto, le propagandate virt\u00f9 salutari e terapeutiche per chi le indossa e le usa pure sui suoli urbani piatti e non-naturali.\nProdotto.\nL'azienda svizzera produce esclusivamente calzature. La particolarit\u00e0 di ogni modello, che sia sportivo, casual o profession, risiede nella costruzione speciale della suola coperta da brevetto internazionale. \nIl prodotto \"MBT\" viene distribuito gi\u00e0 in quattro continenti: America, Asia, Australia, Europa.\nBibliografia.\nBibliografia medica.\nTra i principali sostenitori delle MBT va annoverato il prof. Benno M. Nigg dell'Universit\u00e0 di Calgary, Canada, che ha collaborato allo sviluppo del prodotto e all'effettuazione di numerosi studi e test di efficacia. Vedere a proposito la pagina \nSi propone qui di seguito una bibliografia non esaustiva ma se non altro relativamente recente (sei degli otto articoli sotto citati sono pubblicati tra il 2011 e il 2016) e con alto indice di citazione da parte di altri autori, indicatore indiretto di una buona qualit\u00e0 dal punto di vista metodologico, medico-scientifico e di affidabilit\u00e0 dei risultati misurati.\nIn generale, anche se con qualche eccezione, sono confermati gli effetti delle calzature MBT sul miglioramento della postura, sull'affinamento della propriocezione e conseguente guadagno di un miglior controllo dell'equilibrio. Si segnalano in generale effetti positivi delle MBT in relazione all'attenuazione di dolori e patologie al ginocchio e alla schiena. L'aumento del dispendio calorico e della tonicit\u00e0 muscolare, peraltro mai propagandato apertamente da MBT come effetto prioritario, \u00e8 alquanto questionabile. \u00c8 ancora da capire se e quanto le principali innovazioni introdotte da MBT (suola convessa, soffice, instabilit\u00e0) siano responsabili degli effetti, e se questi siano altrettanto replicabili e presenti su prodotti concorrenti sul mercato. A tali interrogativi tentano di dare risposta diretta o indiretta ad esempio gli studi di MacRae, Vieira e altri ancora qui non riportati."}
{"id": "2319053", "revid": "370187", "url": "https://it.wikipedia.org/wiki?curid=2319053", "title": "Associazione Calcio Napoli 1957-1958", "text": "Questa voce raccoglie le informazioni riguardanti lAssociazione Calcio Napoli nelle competizioni ufficiali della stagione 1957-1958.\nStagione.\nNella stagione 1957-1958 il Napoli ha disputato il campionato di Serie A, un torneo a 18 squadre che ha laureato Campione d'Italia la Juventus con 51 punti, davanti alla Fiorentina con 43 punti, terzo il Padova con 42 punti e quarta la squadra partenopea con 40 punti. Sono retrocesse in Serie B l'Atalanta ed il Verona.\nGli azzurri iniziarono bene il campionato, posizionandosi sempre a poca distanza dalla capolista: alla sesta giornata del girone d'andata erano alla classifica con 23 reti segnate, trascinati dalla coppia Vin\u00edcio-Di Giacomo. Dopo gli stop contro e Fiorentina, alla 12sima giornata il Napoli vinse 3-1 in casa della Juventus grazie alla notevole prestazione di un febbricitante Bugatti. Nel prosieguo del campionato la squadra altern\u00f2 buoni risultati e sconfitte, fino alla partita allo Stadio Arturo Collana del Vomero contro la Juventus: giocata con il pubblico schierato al limitare delle linee di gioco, vide gli azzurri imporsi per 4-3. Il Napoli chiuse al quarto posto con 40 punti, dietro Juventus, Fiorentina e , con il secondo miglior attacco in campionato vanificato per\u00f2 dalla quinta peggior difesa, dovuto anche ad un cedimento una volta che il titolo di campione fu evidentemente conquistato dalla squadra torinese, essendo essa aritmeticamente non pi\u00f9 scavalcabile in classifica.\nNell'estate del 1958 rinasce la Coppa Italia, giunta alla decima edizione, l'ultima \u00e8 stata disputata nel 1942-43, il trofeo se l'aggiudica la Lazio che batte in finale (1-0) la Fiorentina, proprio la Lazio ha eliminato nel girone H di qualificazione il Napoli, con Palermo e Roma, con 11 punti la Lazio aveva vinto il girone, il Napoli era giunto ultimo con soli 3 punti in sei partite."}
{"id": "2319058", "revid": "16066", "url": "https://it.wikipedia.org/wiki?curid=2319058", "title": "Chiesa dei Ss. Pellegrino e Teresa", "text": ""}
{"id": "2319062", "revid": "1442080", "url": "https://it.wikipedia.org/wiki?curid=2319062", "title": "Supercoppa IIHF", "text": "La Supercoppa IIHF (nome ufficiale: \"IIHF Super Cup\") \u00e8 stata una competizione sportiva organizzata dalla Federazione internazionale di hockey su ghiaccio tra il 1997 ed il 2000.\nNacque contestualmente alla nascita della European Hockey League nel 1997. Nella prima edizione si sfidarono la vincitrice della prima edizione della EHL e l'ultima vincitrice della Coppa dei Campioni, dall'edizione successiva la vincitrice dell'EHL e quella della Continental Cup.\nQuando, dopo l'edizione del 2000, la EHL fu soppressa, venne soppressa anche la Supercoppa, che non venne ripristinata neppure con la nascita della European Champions Cup nel 2004.\nAlbo d'oro.\nDelle quattro edizioni, tre (1997, 1998 e 2000) sono state vinte dalla squadra detentrice della EHL ed una (1999) dalla detentrice della Continental Cup."}
{"id": "2319076", "revid": "767487", "url": "https://it.wikipedia.org/wiki?curid=2319076", "title": "Neil Innes", "text": ""}
{"id": "2319078", "revid": "729019", "url": "https://it.wikipedia.org/wiki?curid=2319078", "title": "Palanas", "text": "Palanas \u00e8 una municipalit\u00e0 di Quarta classe delle Filippine, situata nella Provincia di Masbate, nella Regione di Bicol.\nPalanas \u00e8 formata da 24 baranggay:"}
{"id": "2319079", "revid": "1543377", "url": "https://it.wikipedia.org/wiki?curid=2319079", "title": "Problemi di privacy di Google", "text": "Per quanto riguarda i problemi di privacy con la societ\u00e0 tecnologica Google LLC, la modifica della privacy di Google (1 marzo 2012) consente all'azienda di condividere i dati tra un'ampia variet\u00e0 di servizi. Questi servizi incorporati includono milioni di siti web di terze parti che utilizzano Adsense e Analytics. La politica \u00e8 stata ampiamente criticata per la creazione di un ambiente che scoraggia l'innovazione di Internet rendendo gli utenti di Internet pi\u00f9 diffidenti nei confronti di ci\u00f2 che mettono online.\nIntorno al dicembre 2009, dopo che furono sollevati dubbi sulla privacy, l'amministratore delegato di Google, Eric Schmidt, dichiar\u00f2: \"Se hai qualcosa che non vuoi far sapere a nessuno, forse non dovresti farlo in primo luogo. Sulla privacy, la realt\u00e0 \u00e8 che i motori di ricerca, incluso Google, conservano queste informazioni per un po' di tempo ed \u00e8 importante, ad esempio, che siamo tutti soggetti negli Stati Uniti al Patriot Act ed \u00e8 possibile che tutte queste informazioni possano essere messe a disposizione delle autorit\u00e0.\"\n\"Privacy International\" sollev\u00f2 preoccupazioni in merito ai pericoli e alle implicazioni per la privacy di avere un data warehouse di milioni di ricerche su Internet in una posizione centrale e ampiamente diffusa, e come sotto la controversa legge statunitense esistente, Google pu\u00f2 essere costretta a consegnare tutte queste informazioni al governo statunitense. Nella sua relazione di consultazione del 2007, Privacy International ha classificato Google come \"ostile alla privacy\", la sua valutazione pi\u00f9 bassa sul suo rapporto, rendendo Google l'unica azienda nella lista a ricevere tale classifica.\nAlla conferenza \"Techonomy\" del 2010, Eric Schmidt predisse che \"la vera trasparenza e l'assenza di anonimato\" fosse la via da seguire per Internet: \"In un mondo di minacce asincrone \u00e8 troppo pericoloso non esserci un modo per identificarti. Abbiamo bisogno di un servizio di nomi [verificati] per le persone, i governi lo chiederanno\". Disse anche: \"Se guardo abbastanza dei tuoi messaggi e della tua posizione, e usi l'intelligenza artificiale, possiamo prevedere dove andrai. Mostraci 14 foto di te stesso e possiamo identificare chi sei; non hai 14 foto di te stesso su internet? Hai le foto di Facebook!\".\nNell'estate del 2016, Google ritir\u00f2 il divieto delle informazioni personali identificabili nel proprio servizio di annunci \"DoubleClick\". La politica sulla privacy di Google venne modificata per dichiarare che \"potrebbe\" combinare i record di navigazione web ottenuti tramite DoubleClick con ci\u00f2 che l'azienda impara dall'uso di altri servizi Google. Mentre i nuovi utenti optano automaticamente per l'accesso, agli utenti esistenti \u00e8 stato chiesto se volessero partecipare, e rimane la possibilit\u00e0 di rifiutare andando ai \"Controlli di attivit\u00e0\" nella pagina \"Il mio account\" di un account Google. \"ProPublica\" afferma che \"Il risultato pratico del cambiamento \u00e8 che gli annunci DoubleClick che seguono le persone sul web possono ora essere personalizzati per loro in base al tuo nome e altre informazioni che Google conosce su di te. Ci\u00f2 significa anche che Google potrebbe ora, se volesse, costruire un ritratto completo di un utente per nome, basandosi su tutto ci\u00f2 che scrivono in email, su ogni sito web che visitano e sulle ricerche che conducono.\" Google contatt\u00f2 ProPublica per correggere il fatto che \"attualmente\" non usa le parole chiave di Gmail per indirizzare gli annunci web.\nShona Ghosh, giornalista di \"Business Insider\", not\u00f2 che un crescente movimento di resistenza digitale contro Google fosse cresciuto. Un importante centro per i critici di Google al fine di astenersi dall'utilizzare prodotti Google \u00e8 la pagina Reddit subreddit/r/degoogle.\nGoogle decise di concludere la personalizzazione degli annunci Gmail, dato che secondo loro non fosse un cambiamento sostanziale.\nGoogle Glass decise di non utilizzare il riconoscimento facciale nel dispositivo Google Glass. La scelta di non includere \u00e8 quella di evitare di mettere in discussione la privacy.\nPotenziale per la divulgazione dei dati.\nPerdite di dati.\nIl 10 marzo 2009, Google rifer\u00ec che un bug in Documenti Google aveva consentito l'accesso involontario ad alcuni documenti privati. Si riteneva che lo 0,05% di tutti i documenti archiviati tramite il servizio fossero interessati dal bug. Google dichiar\u00f2 successivamente che il bug era stato corretto.\nCookie.\nGoogle inserisce uno o pi\u00f9 cookie sul computer di ciascun utente, che vengono utilizzati per tracciare la navigazione web di una persona su un numero elevato di siti web non collegati e tracciare la cronologia delle ricerche. Se si \u00e8 connessi a un servizio Google, Google utilizza anche i cookie per registrare quale account Google accede a ciascun sito web e ad effettuare ciascuna ricerca. Originariamente il cookie non scade fino al 2038, sebbene possa essere cancellato manualmente dall'utente o rifiutato impostando una preferenza del browser. A partire dal 2007, il cookie di Google scadeva in due anni, ma si rinnovava ogni volta che venisse utilizzato un servizio di Google. Nel 2011, Google dichiar\u00f2 di anonimizzare i dati dell'indirizzo IP che raccoglie, dopo nove mesi, e l'associazione tra cookie e accessi web dopo 18 mesi. A partire dal 2016, la politica sulla privacy di Google non promette nulla se e quando i suoi record sulla tua navigazione o ricerca web vengono cancellati dai suoi record.\nIl gruppo non profit \"Public Information Research\" lanci\u00f2 Google Watch, un sito web pubblicizzato come \"uno sguardo al monopolio di Google, agli algoritmi e ai problemi di privacy.\" Il sito sollev\u00f2 domande relative all'archiviazione di cookie di Google, che nel 2007 aveva una durata di oltre 32 anni e includeva un ID univoco che consentiva la creazione di un registro dati utente. Google critic\u00f2 con la sua versione di Google Buzz, la versione di social networking di Google, in cui gli utenti di Gmail hanno reso automaticamente pubbliche le loro liste di contatti a meno che non abbiano scelto di non farlo.\nGoogle condivide queste informazioni con le forze dell'ordine e altri enti governativi dopo aver ricevuto una richiesta. La maggior parte di queste richieste non comporta la revisione o l'approvazione di alcun tribunale o giudice.\nTracciamento.\nGoogle \u00e8 sospettata di raccogliere e aggregare dati sugli utenti di Internet attraverso i vari strumenti che fornisce agli sviluppatori, come Google Analytics, Google Fonts e le API di Google. Ci\u00f2 potrebbe consentire a Google di determinare il percorso di un utente attraverso Internet monitorando l'indirizzo IP utilizzato attraverso siti successivi (monitoraggio di pi\u00f9 domini). Collegato ad altre informazioni rese disponibili tramite le API di Google, che sono ampiamente utilizzate, Google potrebbe essere in grado di fornire un profilo utente web abbastanza completo collegato a un indirizzo IP o utente. Questo tipo di dati \u00e8 inestimabile per le agenzie di marketing e per Google stesso aumenta l'efficienza delle proprie attivit\u00e0 di marketing e pubblicit\u00e0.\nGoogle incoraggia gli sviluppatori a utilizzare i loro strumenti e a comunicare gli indirizzi IP dell'utente finale a Google: \"Gli sviluppatori sono anche incoraggiati a utilizzare il parametro \"userip\" per fornire l'indirizzo IP dell'utente finale per conto del quale si sta facendo la richiesta dell'API. Ci\u00f2 consentir\u00e0 di distinguere questo traffico lato server legittimo dal traffico che non proviene da un utente finale.\"\nGoogle ha molti siti e servizi che rendono difficile tracciare dove le informazioni potrebbero essere visualizzate online.\nGmail.\nSteve Ballmer, Liz Figueroa, Mark Rasch, e gli editori di Google Watch ritengono che l'elaborazione del contenuto dei messaggi di posta elettronica dal servizio Gmail di Google vada oltre l'uso corretto.\nGoogle LLC afferma che la posta inviata da o verso Gmail non viene mai letta da un essere umano diverso dal titolare dell'account e il contenuto letto dai computer viene utilizzato solo per migliorare la pertinenza degli annunci pubblicitari e bloccare le e-mail di spam. Le politiche sulla privacy di altri noti servizi di posta elettronica, come Outlook.com e Yahoo, consentono di raccogliere e utilizzare le informazioni personali degli utenti a scopi pubblicitari.\nNel 2004, trentuno organizzazioni per la privacy e le libert\u00e0 civili scrissero una lettera invitando Google a sospendere il suo servizio Gmail fino a quando le questioni relative alla privacy non fossero adeguatamente trattate. La lettera invit\u00f2 Google a chiarire le sue politiche di informazione scritta riguardanti la conservazione dei dati e la condivisione dei dati tra le sue unit\u00e0 operative. Le organizzazioni espressero le loro preoccupazioni sul piano di Google di eseguire la scansione del testo di tutti i messaggi in arrivo ai fini del posizionamento degli annunci, osservando che la scansione di e-mail riservata per l'inserimento di contenuti pubblicitari di terze parti viola la fiducia implicita di un provider di servizi di posta elettronica.\nNel 2013 Microsoft lanci\u00f2 una campagna pubblicitaria per attaccare Google per la scansione dei messaggi di posta elettronica, sostenendo che la maggior parte dei consumatori non \u00e8 a conoscenza del fatto che Google monitora i propri messaggi personali per pubblicare annunci mirati. Microsoft afferma che il suo servizio di posta elettronica Outlook non esegue la scansione del contenuto dei messaggi e un portavoce di Microsoft defin\u00ec il problema della privacy \"kryptonite di Google.\" Altre preoccupazioni includono il periodo illimitato per la conservazione dei dati consentito dalle norme di Google e il potenziale per usi secondari indesiderati delle informazioni raccolte e archiviate da Gmail.\nUn fascicolo giudiziario scoperto dal gruppo di difesa Consumer Watchdog nell'agosto 2013 rivel\u00f2 che Google dichiar\u00f2 in un processo giudiziario che non esiste alcuna \"ragionevole aspettativa\" tra gli utenti di Gmail in merito alla confidenzialit\u00e0 garantita delle loro e-mail. Secondo il British Newspaper, The Guardian, \"il deposito del tribunale di Google si riferiva agli utenti di altri provider di posta elettronica che inviavano email agli utenti Gmail e non agli utenti di Gmail\". In risposta a una causa intentata nel maggio 2013, Google spieg\u00f2:\n \nUn portavoce di Google dichiar\u00f2 ai media il 15 agosto 2013 che la societ\u00e0 prendesse molto seriamente le preoccupazioni relative alla privacy e alla sicurezza degli utenti di Gmail.\"\nUn giudice federale rifiut\u00f2 di sciogliere una causa intentata da utenti di Gmail che si sono opposti all'utilizzo dell'analisi del contenuto del messenger vendendo prodotti di scarto.\nLegami CIA e NSA.\nNel febbraio 2010, Google avrebbe lavorato a un accordo con la National Security Agency (NSA) per indagare sui recenti attacchi contro la sua rete. E, mentre l'accordo non diede alla NSA l'accesso ai dati di Google sulle ricerche degli utenti o sulle comunicazioni e gli account di posta elettronica e Google non condivideva i dati proprietari con l'agenzia, la privacy e i difensori dei diritti civili.\nNell'ottobre 2004, Google acquis\u00ec Keyhole, una societ\u00e0 di cartografia 3D. Nel febbraio 2004, prima dell'acquisizione da parte di Google, Keyhole ricevette un investimento da In-Q-Tel, la divisione finanziaria della CIA. E a luglio 2010 \u00e8 stato riferito che le armi di investimento sia della CIA (In-Q-Tel) che di Google (Google Ventures) stavano investendo in Recorded Future, una societ\u00e0 specializzata in analisi predittiva, monitorando il web in tempo reale e usando quello informazioni per prevedere il futuro. E, mentre le societ\u00e0 private utilizzavano sistemi simili dagli anni '90, il coinvolgimento di Google e della CIA con i loro grandi archivi di dati sollev\u00f2 problemi di privacy.\nNel 2011, un giudice del tribunale distrettuale federale negli Stati Uniti respinse una richiesta del Freedom of Information Act, presentata dal Centro informazioni sulla privacy elettronica. Nel maggio 2012, una Corte d'appello conferm\u00f2 la sentenza. La richiesta tent\u00f2 di divulgare i record NSA relativi all'attacco informatico del 2010 sugli utenti di Google in Cina. L'NSA afferm\u00f2 che rivelare tali informazioni renderebbe vulnerabili agli attacchi i sistemi di informazione del governo degli Stati Uniti. L'NSA rifiut\u00f2 di confermare o negare l'esistenza degli archivi o l'esistenza di qualsiasi rapporto tra l'NSA e Google.\nDocumenti NSA trapelati ottenuti dal \"Guardian\" e dal \"Washington Post\" nel giugno 2013 includeva Google nell'elenco delle societ\u00e0 che collaborano con il programma di sorveglianza PRISM della NSA, che autorizza il governo ad accedere segretamente a dati di cittadini non statunitensi ospitati da compagnie americane senza un mandato. Dopo la fuga, i funzionari governativi hanno riconosciuto l'esistenza del programma. Secondo i documenti trapelati, la NSA ha accesso diretto ai server di tali societ\u00e0 e la quantit\u00e0 di dati raccolti attraverso il programma \u00e8 cresciuta rapidamente negli anni precedenti alla perdita. Google neg\u00f2 l'esistenza di qualsiasi \"backdoor governativa\".\nRichieste del governo.\nGoogle \u00e8 stato criticato sia per aver divulgato troppe informazioni ai governi troppo rapidamente sia per non aver rivelato informazioni che i governi hanno bisogno per applicare le loro leggi. Nell'aprile 2010, Google, per la prima volta, pubblic\u00f2 dettagli su quanto spesso i Paesi di tutto il mondo chiedono di consegnare i dati degli utenti o di censurare le informazioni. Gli strumenti online rendono disponibili i dati aggiornati a tutti.\nTra luglio e dicembre 2009, il Brasile era in cima alla lista delle richieste di dati degli utenti con 3.663 richieste, mentre gli Stati Uniti raggiunsero 3.580, il Regno Unito 1.166 e l'India 1.061. Anche il Brasile fece il maggior numero di richieste di rimozione dei contenuti con 291, seguita dalla Germania con 188, l'India con 142 e gli Stati Uniti con 123. Google, che smise di offrire servizi di ricerca in Cina un mese prima della pubblicazione dei dati, disse che potrebbe non pubblicare informazioni su richieste del governo cinese perch\u00e9 tali informazioni sono considerate come un segreto di stato.\nIl capo legale di Google dichiar\u00f2: \"La stragrande maggioranza di queste richieste \u00e8 valida e le informazioni necessarie sono per indagini penali legittime o per la rimozione di materiale pedopornografico\".\nIl 20 marzo 2019 la Corte Suprema degli Stati Uniti mise a rischio un accordo di 8,5 milioni che Google costitu\u00ec per risolvere una causa con le pretese di invadere la loro privacy.\nGoogle Chrome.\nNel 2008, Consumer Watchdog produsse un video che mostrava come Google Chrome registra ci\u00f2 che un utente digita nel campo dell'indirizzo web e inviasse tali informazioni ai server di Google per popolare i suggerimenti di ricerca. Il video include discussioni riguardanti le potenziali implicazioni sulla privacy di questa funzione.\nModalit\u00e0 di navigazione in incognito.\nGoogle Chrome include una funzionalit\u00e0 di navigazione privata denominata \"modalit\u00e0 di navigazione in incognito\" che impedisce al browser di memorizzare in modo permanente le informazioni di navigazione o di download o i cookie. L'utilizzo della modalit\u00e0 di navigazione in incognito impedisce il tracciamento da parte del browser. Tuttavia, i singoli siti Web visitati possono ancora tracciare e memorizzare informazioni sulle visite. In particolare, qualsiasi ricerca eseguita mentre \u00e8 stato firmato un account Google verr\u00e0 salvata come parte della cronologia web dell'account. Inoltre, altri programmi come quelli utilizzati per lo streaming di file multimediali, richiamati da Chrome, potrebbero comunque registrare informazioni sulla cronologia, anche quando viene utilizzata la modalit\u00e0 di navigazione in incognito. Inoltre, una limitazione della piattaforma iOS 7 di Apple consente a alcune informazioni provenienti dalle finestre del browser in incognito di filtrare alle normali finestre del browser Chrome. Vi sono preoccupazioni sul fatto che queste limitazioni possano aver portato gli utenti di Chrome a credere che la modalit\u00e0 di navigazione in incognito offra pi\u00f9 protezione della privacy di quanto non sia in realt\u00e0.\nStreet View.\nIl servizio di mappe online di Google, \"Street View\", \u00e8 stato accusato di fotografare e guardare troppo lontano nelle case private delle persone e/o troppo vicino alle persone per strada quando non sanno di essere fotografate.\nRaccolta di informazioni sulle reti WiFi.\nDurante il 2006-10, le macchine fotografiche di Google Streetview hanno raccolto circa 600 gigabyte di dati da utenti di reti Wi-Fi pubbliche e private non criptate in pi\u00f9 di 30 paesi. Nessuna informativa o informativa sulla privacy \u00e8 stata data alle persone interessate, n\u00e9 ai proprietari delle stazioni Wi-Fi.\nGoogle si scus\u00f2 e dichiar\u00f2 di essere \"acutamente consapevole del fatto che qui abbiamo fallito miseramente\" in termini di protezione della privacy, che non erano a conoscenza del problema fino a quando non \u00e8 stata ricevuta un'indagine da parte dei regolatori tedeschi, che i dati privati sono stati raccolti inavvertitamente e che nessuno dei dati privati \u00e8 stato utilizzato nel motore di ricerca di Google o in altri servizi. Un rappresentante del Consumer Watchdog rispose: \"Ancora una volta, Google dimostr\u00f2 una mancanza di preoccupazione per la privacy: i suoi ingegneri informatici sono impazziti, spingono la busta e raccolgono tutti i dati possibili finch\u00e9 le loro dita non sono intrappolate nel barattolo dei biscotti\". In un segno che potrebbero derivare sanzioni legali, Google disse che non distrugger\u00e0 i dati fino a quando non sar\u00e0 consentito dalle autorit\u00e0 di regolamentazione.\nLa raccolta di dati di Streetview spinse diverse cause negli Stati Uniti. I semi sono stati riuniti in un caso davanti a un tribunale federale della California. La proposta di Google di archiviare il caso, affermando che le comunicazioni Wi-Fi catturate erano \"prontamente accessibili al pubblico\" e quindi non una violazione delle leggi sulle intercettazioni federali, \u00e8 stato respinto nel giugno 2011 dalla Corte distrettuale degli Stati Uniti per il Distretto settentrionale di California e in appello nel settembre 2013 dalla Corte d'appello degli Stati Uniti per il Nono Circuito. La sentenza \u00e8 vista come una grave battuta d'arresto legale per Google e consente al caso di tornare in tribunale per il processo.\nAl momento Google non raccoglie pi\u00f9 dati WiFi tramite streetview e attualmente utilizza il sistema di posizionamento Wi-Fi del dispositivo Android; tuttavia hanno suggerito la creazione di un approccio unificato per la scelta di optare per la partecipazione ai sistemi di posizionamento basati su Wi-Fi, suggerendo l'uso della parola \"nomap\" aggiunta al SSID di un punto di accesso wireless per escluderlo dal database WPS di Google.\nGoogle Buzz.\nIl 9 febbraio 2010, Google lanci\u00f2 Google Buzz, il servizio di microblogging di Google. Chiunque avesse un account Gmail \u00e8 stato automaticamente aggiunto come contatto ai contatti Gmail preesistenti e ha dovuto rinunciare se non desiderava partecipare.\nIl lancio di Google Buzz come social network di \"opt-out\" attir\u00f2 immediatamente critiche per aver violato la privacy degli utenti perch\u00e9 consentiva automaticamente ai contatti degli utenti di Gmail di visualizzare i loro altri contatti. Nel 2011, la Federal Trade Commission degli Stati Uniti ha avviato un procedimento della Commissione nei confronti di Google LLC, affermando che alcune informazioni personali degli utenti di Gmail erano condivise senza il permesso dei consumatori attraverso il social network di Google Buzz.\nNomi reali, Google+, e Nymwars.\nGoogle Plus (G+) \u00e8 stato lanciato a fine giugno 2011. Il nuovo servizio guadagn\u00f2 20 milioni di membri in poche settimane. Al momento del lancio, il contenuto dell'utente e la politica di condotta del sito hanno dichiarato: \"Per aiutare a combattere lo spam e prevenire i profili falsi, usa il nome che i tuoi amici, familiari o colleghi di solito chiamano.\" A partire da luglio 2011, Google ha iniziato a far rispettare questa politica sospendendo gli account di coloro che utilizzavano pseudonimi. A partire da agosto 2011, Google ha concesso un periodo di prova di quattro giorni prima di applicare la politica del nome reale e di sospendere gli account. I quattro giorni consentivano ai membri di cambiare il nome della penna con il loro vero nome. La politica si estende ai nuovi account per tutti i servizi Google, inclusi Gmail e YouTube, anche se gli account esistenti prima della nuova politica non devono essere aggiornati. Alla fine di gennaio 2012 Google ha iniziato a consentire ai membri di utilizzare nickname, nomi da nubile e altri nomi \"consolidati\" oltre ai loro nomi comuni o reali.\nSecondo Google, la politica del nome reale rende Google pi\u00f9 simile al mondo reale. Le persone possono ritrovarsi pi\u00f9 facilmente, come una rubrica telefonica. La politica del nome reale protegge i bambini e i giovani dal cyberbullismo, poich\u00e9 questi bulli si nascondono dietro nomi di penna. C'\u00e8 un uso considerevole dei motori di ricerca per la ricerca di persone\nUn certo numero di commentatori di alto profilo critic\u00f2 pubblicamente le politiche di Google, inclusi i tecnologi Jamie Zawinski, Kevin Marks, e Robert Scoble e organizzazioni come la Electronic Frontier Foundation.\nLe critiche sono state ad ampio raggio, per esempio:\nYouTube e Viacom.\nIl 14 luglio 2008, Viacom compromise la protezione dei dati personali degli utenti di YouTube nella loro causa di copyright da 1 miliardo di dollari. Google concord\u00f2 che anonimizzer\u00e0 le informazioni sugli utenti e gli indirizzi dei protocolli Internet dalla sua consociata YouTube prima di consegnare i dati a Viacom. L'accordo sulla privacy si applicava anche ad altre parti in causa tra cui la FA Premier League, l'organizzazione Rodgers &amp; Hammerstein e la Premier League scozzese. Tuttavia, l'accordo non estese l'anonimato ai dipendenti, perch\u00e9 Viacom desidera dimostrare che lo staff di Google \u00e8 a conoscenza del caricamento di materiale illegale sul sito. Pertanto, le parti si incontreranno ulteriormente sulla questione affinch\u00e9 i dati non siano messi a disposizione del tribunale.\nDo Not Track.\nNell'aprile 2011, Google \u00e8 stato criticato per non aver aderito alla funzione \"Do Not Track per Chrome\" che era stata incorporata nella maggior parte degli altri browser Web moderni, tra cui Firefox, Internet Explorer, Safari e Opera. I critici sottolinearono che un nuovo brevetto concesso a Google nell'aprile 2011, per il monitoraggio degli utenti migliorato attraverso la pubblicit\u00e0 sul Web, fornir\u00e0 informazioni molto pi\u00f9 dettagliate sul comportamento degli utenti e che non tengono traccia danneggerebbe la capacit\u00e0 di Google di sfruttarlo. Il recensore del software Kurt Bakke di Conceivably Tech scrisse:\nLo sviluppatore di Mozilla Asa Dotzler osserv\u00f2: \"Mi sembra abbastanza ovvio che il team di Chrome si stia piegando alle pressioni del settore pubblicitario di Google e questo \u00e8 un vero peccato: speravo che avrebbero dimostrato un po 'pi\u00f9 di indipendenza.\"\nAl momento delle critiche, Google sostenne che la tecnologia fosse inutile, poich\u00e9 agli inserzionisti non \u00e8 richiesto di obbedire alle preferenze di tracciamento dell'utente e non \u00e8 chiaro in che cosa consiste il monitoraggio (al contrario della memorizzazione dei dati statistici o delle preferenze dell'utente). In alternativa, Google continua a offrire un'estensione chiamata \"Keep My Opt-Outs\" che impedisce in modo permanente alle societ\u00e0 pubblicitarie di installare cookie sul computer dell'utente.\nLa reazione a questa estensione \u00e8 stata mista. Paul Thurrott di Windows IT Pro defin\u00ec l'estensione \"molto, molto pi\u00f9 vicina a quello che stavo chiedendo, ovvero qualcosa che funziona e non richiede all'utente di capire nulla di pi\u00f9 delle soluzioni IE o Firefox\" mentre si lamenta fatto che l'estensione non \u00e8 inclusa come parte del browser stesso.\nA febbraio 2012, Google annunci\u00f2 che Chrome incorporer\u00e0 una funzionalit\u00e0 \"Do Not Track\" entro la fine del 2012 ed \u00e8 stata implementata all'inizio di novembre 2012.\nInoltre, P\u00f3l Mac e Douglas J. (2016) nel loro studio \"Non permettere a Google di sapere che sono solo\", presentarono una forte evidenza del fatto che i due giganti tecnici avessero una precisione molto elevata fornendo al contempo risultati basati sulle voci sensibili dell'utente. P\u00f3l Mac e Douglas J. (2016) si sono concentrati specificatamente sulle preferenze finanziarie e sessuali dell'utente e hanno concluso che \"Per Google, il 100% delle sessioni utente su un argomento sensibile respinge l'ipotesi che nessun apprendimento dell'argomento sensibile da parte del motore di ricerca abbia hanno luogo e sono identificati come sensibili. Per Bing, il tasso di rilevamento corrispondente \u00e8 del 91%.\"\nScroogle.\nScroogle era un web service che camuffava gli indirizzi Internet degli utenti che volevano avviare una ricerca con Google in forma anonima. Scroogle dava ai suoi utenti anche la possibilit\u00e0 di criptare tutte le comunicazioni tra il proprio computer e la pagina di ricerca, con un protocollo SSL.\nIl tool era stato creato da Daniel Brandt, un critico di Google, il quale, preoccupato che Google raccogliesse informazioni sugli utenti, aveva creato Scroogle affinch\u00e9 filtrasse le ricerche attraverso i suoi server prima di farle arrivare a Google. \"Non salvo le cronologie e cancello i log ogni settimana. In questo modo, anche se i federali venissero a farmi domande non conoscerei le risposte perch\u00e9 non ho pi\u00f9 i log\", ha dichiarato. \"Non associo neanche le cronologie di ricerca con gli indirizzi degli utenti, cos\u00ec non posso collegarli.\"\nIl traffico al sito raddoppiava di anno in anno e nel dicembre 2007 Scroogle aveva superato i 100.000 visitatori al giorno.\nOltre alle ricerche anonime, il tool permetteva anche agli utenti di effettuare ricerche su Google senza ricevere la sua pubblicit\u00e0. Scroogle supportava 28 lingue ed era disponibile come plug-in per alcuni browser.\nDal 21 febbraio 2012 Scroogle non \u00e8 pi\u00f9 disponibile.\nConformit\u00e0 alla legge per la protezione dell'infanzia in rete (Copa).\nGoogle venne criticato da alcuni per il modo in cui implementa il supporto ai requisiti della legge per la protezione dell'infanzia in rete (COPA) a causa dei termini di servizio \"prevenuti\" su YouTube e dei suoi modi \"pesanti\" di applicare la legge. Secondo l'Informativa sulla privacy di Google, i minori di 13 anni non sono autorizzati a utilizzare alcun servizio di Google, tra cui Gmail.\nCasi e problemi relativi alla privacy e alla protezione dei dati per paese.\nUnione europea.\nI funzionari dell'Unione europea (UE) che si occupano della protezione dei dati (il gruppo di lavoro articolo 29 che consiglia l'UE in materia di politica di riservatezza) hanno scritto a Google chiedendo alla compagnia di giustificare la sua politica di mantenere le informazioni relative alle ricerche su Internet di individui fino a due anni. La lettera chiedeva se Google avesse \"soddisfatto tutti i requisiti necessari\" sulle leggi dell'UE in materia di protezione dei dati. Al 24 maggio 2007, la ricerca da parte dell'UE in merito alla questione della protezione dei dati continua. Il 31 maggio 2007, Google ha concordato che la sua politica sulla privacy \u00e8 vaga e che lavorano costantemente per renderlo pi\u00f9 chiaro agli utenti.\nDopo che Google ha fuso le sue diverse politiche sulla privacy in una singola nel marzo 2012, il gruppo di lavoro di tutte le autorit\u00e0 di protezione dei dati dell'Unione europea ha valutato di non aver rispettato il quadro giuridico dell'UE. Diversi paesi hanno quindi aperto casi per indagare su possibili violazioni delle loro norme sulla privacy.\nGoogle \u00e8 stata anche coinvolta in Google Spain contro AEPD e Mario Costeja Gonz\u00e1lez, un'udienza nazionale spagnola e un caso della Corte europea di giustizia che ha deciso che Google deve rispettare le leggi europee sulla privacy (cio\u00e8 la direttiva sulla protezione dei dati) e consentire agli utenti di essere dimenticati quando operante nell'Unione europea.\nFrancia.\nNel gennaio 2014, l'autorit\u00e0 francese, CNIL, ha sanzionato Google per pagare la sua commissione pi\u00f9 alta e per visualizzare sul suo sito web motore di ricerca un banner che si riferisce alla decisione. Google ha aderito, ma far\u00e0 appello alla Corte suprema di giustizia amministrativa, il Conseil d'Etat. Un certo numero di aziende francesi e tedesche si unirono per formare un gruppo chiamato \"Open Internet Project\", cercando il divieto di manipolazione manipolativa di Google dei propri servizi e contenuti rispetto a quelli di altri.\nGermania.\nNel maggio 2010, Google non \u00e8 stata in grado di rispettare una scadenza fissata dal supervisore della protezione dei dati di Amburgo per consegnare i dati raccolti illegalmente da reti wireless domestiche non protette. Google ha aggiunto: \"Speriamo, dato pi\u00f9 tempo, di essere in grado di risolvere questo difficile problema.\" I dati sono stati consegnati alle autorit\u00e0 tedesche, francesi e spagnole all'inizio di giugno 2010.\nNel novembre 2010, i vandali in Germania hanno preso di mira case che avevano disattivato Google Street View.\nNell'aprile 2011, Google ha annunciato che non espander\u00e0 il suo programma Street View in Germania, ma ci\u00f2 che \u00e8 gi\u00e0 stato girato in circa 20 citt\u00e0 di immagini - rimarr\u00e0 disponibile. Questa decisione \u00e8 stata presa nonostante una precedente sentenza della Corte Suprema dello Stato di Berlino che il programma Street View di Google fosse legale.\nNel settembre 2014, un alto funzionario in Germania ha chiesto la rottura di Google in quanto gli editori stavano combattendo in tribunale per compensare i frammenti di testo che appaiono con gli aggiornamenti di Google News. L'amministratore delegato di Axel Springer, un gigante editoriale tedesco, ha espresso timori sulla crescente influenza di Google nel paese.\nItalia.\nGoogle contro Vividown: nel febbraio 2010, in una denuncia presentata da un gruppo italiano di difesa per le persone con Sindrome di Down, Vividown e il padre del ragazzo, tre dirigenti di Google sono stati condannati a sei mesi di sospensione per violazione del Codice italiano di protezione dei dati personali in relazione a un video, caricato su Google Video nel 2006, di un ragazzo disabile vittima di bullismo da parte di diversi compagni di classe. Nel dicembre 2012, queste condanne e sentenze sono state annullate in appello.\nNorvegia.\nL'ispettorato dei dati della Norvegia (la Norvegia non \u00e8 un membro dell'UE) indag\u00f2 su Google (e altri) e ha dichiarato che il periodo compreso tra 18 e 24 mesi per conservare i dati proposti da Google era troppo lungo.\nRegno Unito.\nIl 27 marzo 2015, la Corte d'Appello stabil\u00ec che i consumatori britannici hanno il diritto di citare in giudizio Google nel Regno Unito per uso improprio di informazioni private.\nRepubblica Ceca.\nA partire dal 2010, dopo oltre cinque mesi di trattative infruttuose con Google, l'ufficio ceco per la protezione dei dati personali ha impedito a Street View di scattare foto di nuove localit\u00e0. L'Ufficio ha descritto il programma di Google come fotografare \"oltre la portata della vista ordinaria di una strada\" e ha affermato che \"ha invaso sproporzionatamente la privacy dei cittadini.\" Google ha ripreso Street View in Repubblica Ceca nel 2012 dopo aver accettato una serie di limitazioni simili alle concessioni che Google ha fatto in altri paesi.\nStati Uniti.\nAll'inizio del 2005, il Dipartimento di Giustizia degli Stati Uniti present\u00f2 una mozione in un tribunale federale per costringere Google a rispettare una citazione per \"il testo di ogni stringa di ricerca inserita nel motore di ricerca di Google per un periodo di due mesi (in assenza di informazioni che identificano la persona chi ha inserito tale query).\" Google ha combattuto la citazione, a causa di preoccupazioni sulla privacy degli utenti. Nel marzo 2006, il tribunale ha emesso una sentenza parzialmente favorevole a favore di Google, riconoscendo le implicazioni per la privacy del rifiuto dei termini di ricerca e del rifiuto di concedere l'accesso.\nNell'aprile 2008, una coppia di Pittsburgh, Aaron e Christine Boring, fecero causa a Google per \"violazione della privacy\". Affermarono che Street View ha reso disponibile online una foto della loro casa, e ha diminuito il valore della loro casa, che \u00e8 stata acquistata per la sua privacy. Hanno perso il caso in un tribunale della Pennsylvania. \"Mentre \u00e8 facile immaginare che molte persone le cui propriet\u00e0 compaiono sulle mappe virtuali di Google risentano delle implicazioni sulla privacy, \u00e8 difficile credere che qualcun altro - oltre al pi\u00f9 squisitamente sensibile - subirebbe vergogna o umiliazione\", ha dichiarato il giudice Hay; la famiglia Boring \u00e8 stata pagata un dollaro da Google per l'incidente.\nNel maggio 2010, un tribunale distrettuale degli Stati Uniti a Portland, Oregon, ordin\u00f2 a Google di consegnare due copie di dati wireless che il programma Street View dell'azienda raccolse mentre fotografava i quartieri.\nNel 2012 e nel 2013, Google raggiunse due accordi sul rilevamento dei consumatori online a loro insaputa dopo aver ignorato le impostazioni sulla privacy nel browser Safari di Apple. Il primo \u00e8 stato il regolamento nel mese di agosto 2012 per 22,5 milioni di dollari con la Federal Trade Commission, la pi\u00f9 grande penalit\u00e0 civile della F.T.C. ha mai ottenuto una violazione di un ordine della Commissione. Il secondo era un accordo del novembre 2013 per 17 milioni di dollari con 37 stati e il Distretto di Columbia. Oltre alle ammende, Google accett\u00f2 di evitare l'uso di software che sovrascrive le impostazioni di blocco dei cookie del browser, per evitare di omettere o travisare informazioni ai consumatori su come utilizzano i prodotti Google o controllare gli annunci che vedono, per mantenere per cinque anni una pagina Web spiegare quali sono i cookie e come controllarli e per garantire che i cookie legati ai browser Safari scadano. In entrambi gli insediamenti Google neg\u00f2 qualsiasi azione illecita, ma afferm\u00f2 di aver interrotto le impostazioni all'inizio del 2012, dopo che la pratica \u00e8 stata segnalata pubblicamente e smise di monitorare gli utenti di Safari e di mostrare loro annunci personalizzati.\nAnnunci DoubleClick combinati con altri servizi Google.\nNell'estate del 2016, Google ritir\u00f2 il divieto delle informazioni personali identificabili nel proprio servizio di annunci DoubleClick. La politica sulla privacy di Google \u00e8 stata modificata per dichiarare che \"potrebbe\" combinare i record di navigazione web ottenuti tramite DoubleClick con ci\u00f2 che l'azienda impara dall'uso di altri servizi Google. Mentre i nuovi utenti hanno optato automaticamente per l'accesso, agli utenti esistenti \u00e8 stato chiesto se volevano effettuare l'opt-in, e rimane possibile opt-out andando ai controlli di attivit\u00e0 nella pagina Il mio account di un account Google. ProPublica afferma che \"Il risultato pratico del cambiamento \u00e8 che gli annunci DoubleClick che seguono le persone sul web possono ora essere personalizzati per loro in base al tuo nome e altre informazioni che Google conosce su di te. Ci\u00f2 significa anche che Google potrebbe ora, se volevo costruire un ritratto completo di un utente per nome, basandosi su tutto ci\u00f2 che scrivono in email, su ogni sito web che visitano e sulle ricerche che conducono.\" Google contatt\u00f2 ProPublica per correggere il fatto che \"attualmente\" non usa le parole chiave di Gmail per indirizzare gli annunci web."}
{"id": "2319083", "revid": "287204", "url": "https://it.wikipedia.org/wiki?curid=2319083", "title": "La palla n\u00b0 13", "text": ""}
{"id": "2319086", "revid": "697352", "url": "https://it.wikipedia.org/wiki?curid=2319086", "title": "I'd Like to Teach the World to Sing (In Perfect Harmony)", "text": "I'd Like to Teach the World to Sing (In Perfect Harmony) \u00e8 una canzone pop molto popolare nel Regno Unito negli anni settanta come brano pubblicitario della Coca-Cola. Prodotta da Billy Davis e cantata dai The New Seekers, comparve nello spot televisivo della bevanda nel 1971, girato in Italia. Contemporaneamente \u00e8 stata pubblicata come singolo dai New Seekers insieme agli Hillside Singers, nel dicembre dello stesso anno, e riscosse grande successo.\nGli Oasis, nota band britannica, furono citati in giudizio dalla Coca-Cola per aver utilizzato il testo e la musica della canzone in \"Shakermaker\" e dovettero modificare le parole del loro brano.\nUn'altra versione del brano \u00e8 quella dei No Way Sis, tribute band ufficiale degli Oasis.\nIl brano \u00e8 rimasto molto famoso fino agli anni ottanta, rimanendo colonna sonora degli spot della famosa bibita, anche in Italia con il testo modificato da Cristiano Minellono in una versione natalizia; nel 2011 \u00e8 stato riutilizzato come colonna sonora per lo spot pubblicitario che commemora i 125 anni del marchio Coca-Cola.\nIl brano \u00e8 presente nella scena finale dell'ultimo episodio della serie televisiva \"Mad Men\"."}
{"id": "2319092", "revid": "35813", "url": "https://it.wikipedia.org/wiki?curid=2319092", "title": "Otto M\u00fcller", "text": ""}
{"id": "2319094", "revid": "1318658", "url": "https://it.wikipedia.org/wiki?curid=2319094", "title": "Nakhon Si Thammarat", "text": " \nNakhon Si Thammarat (in thailandese \u0e19\u0e04\u0e23\u0e28\u0e23\u0e35\u0e18\u0e23\u0e23\u0e21\u0e23\u0e32\u0e0a) \u00e8 una citt\u00e0 maggiore \"(thesaban nakhon)\" della Thailandia di abitanti (2020).. Il territorio comunale occupa una parte del distretto di Mueang Nakhon Si Thammarat, che \u00e8 capoluogo della Provincia di Nakhon Si Thammarat, nel gruppo regionale della Thailandia del Sud. In citt\u00e0 hanno sede il governo provinciale e distrettuale.\nGeografia fisica.\nTerritorio.\nSi trova 780\u00a0km a sud di Bangkok, lungo la autostrada asiatica AH2. Era in origine affacciata sul golfo di Thailandia ed era uno dei maggiori porti sulla costa orientale dell'istmo di Kra, protetto dalla baia di Nakhon Si Thammarat. La sedimentazione di detriti portati dai numerosi corsi d'acqua della zona ha allontanato la citt\u00e0 dalla costa, che si trova ora circa 10 km ad est del centro cittadino. Alcuni chilometri ad ovest del centro vi sono i primi contrafforti della catena dei monti di Nakhon Si Thammarat, che prosegue a sud con i monti Titiwangsa.\nClima.\nLa temperatura media mensile massima \u00e8 di 34\u00b0 e si ha in aprile maggio e giugno, durante la stagione secca, con picchi di 39\u00b0, mentre la media mensile minima \u00e8 di 22\u00b0 e si registra a febbraio, nella stagione fresca, con picchi di 18\u00b0. La media massima mensile delle precipitazioni piovose \u00e8 di 451,6 mm in dicembre, nella stagione delle piogge, con un picco giornaliero di 384,5 mm in dicembre. La media minima mensile \u00e8 di 68 mm in febbraio.\nStoria.\nRegno di Tambralinga.\nLa zona attorno a Nakhon Si Thammarat fu esposta a partire dal V secolo all'influenza della cultura indiana, come confermano gli oltre 90 siti archeologici che presentano manufatti brahminici, tra cui elaborati templi costruiti su alture. L'induismo si diffuse nella penisola malese a partire dal IV secolo, mentre il buddhismo Mah\u0101y\u0101na vi giunse nei secoli successivi. Secondo alcune fonti, Tambralinga fu fondata nel V secolo ed \u00e8 citata nel Canone p\u0101li del buddhismo theravada come uno degli antichi porti pi\u00f9 ricchi dell'Estremo Oriente, nonch\u00e9 capitale dell'importante regno omonimo. Si presume che la capitale o una delle capitali possa essere stata Nakhon Si Thammarat, ma va considerata l'importanza che ebbero altri porti della zona come l'antica Satingpra, i cui resti si trovano sulla costa pochi chilometri a nord di Songkhla.\nSituata ai confini tra la confederazione Dvaravati, poi assorbita dall'Impero Khmer, e l'Impero Srivijaya, i reperti archeologici trovati nella zona costiera tra Surat Thani e Songkhla sembrano confermare l'influenza culturale che queste civilt\u00e0 ebbero in questa zona. Il porto di Chaiya, che fu sotto il controllo di Tambralinga, ebbe particolare importanza nell'antichit\u00e0 come grande centro di traffici commerciali lungo la via marittima della seta, nonch\u00e9 per essere stata una delle citt\u00e0 pi\u00f9 importanti della penisola malese ai tempi dell'Impero Srivijaya (VII secolo-XIII secolo). Per evitare la lunga e pericolosa circumnavigazione della penisola malese, le merci in viaggio via nave tra la Cina e l'Occidente venivano scaricate e trasportate via terra attraverso l'istmo di Kra e Chaiya era il porto orientale in cui attraccavano le navi dirette in Cina. Questi traffici avvenivano anche tra la zona dell'odierna Nakhon Si Thammarat e quella di Trang, sulla costa delle Andamane.\nIl pi\u00f9 antico riferimento a Tambralinga \u00e8 quello dell'iscrizione sulla stele scolpita probabilmente a Chaiya, nota come stele di Ligor e datata 775 a.C., nella quale risulta evidente l'influenza degli Stati Malay di Srivijaya di Sumatra e della dinastia Sailendra di Giava, nei quali si professava il buddhismo Mah\u0101y\u0101na, che soppiantarono l'egemonia esercitata sulla penisola malese in tempi pi\u00f9 remoti dal Regno di Funan, considerato il precursore dell'antica civilt\u00e0 Khmer.\nSecondo le cronache pali di fine millennio dell'Impero Khmer, il re Sujita di Tambralinga intervenne nella guerra tra i regni Mon Dvaravati di Lavo e Hariphunchai, cercando di estendere a nord i propri confini. Sembra assodato che Sujita avesse preso l'iniziativa autonomamente e che Tambralinga si fosse in precedenza resa indipendente da Srivijaya, come confermerebbe un'ambasciata inviata all'imperatore cinese Song Zhenzong nel 1001 e i traffici commerciali tra i due Paesi. Secondo lo storico George Coed\u00e8s, Srivijaya riprese l'egemonia sulla penisola malese e nel 1025 dovette subire la devastante invasione da parte delle truppe della dinastia Tamil dei Chola. Oltre a perdere il controllo delle rotte marittime, Srivijaya perse anche il controllo di Tambralinga che pass\u00f2 ai Khmer di Suryavarman I, alleatosi ai Chola. L'invasione dei Chola \u00e8 testimoniata dall'iscrizione del 1030 sulla stele di Tanjore, la capitale dei Chola, in cui sono elencati i porti attaccati dai Tamil, comprendenti Tambralinga.\nLe scarse fonti relative al XII secolo sembrano indicare che in quel periodo i Khmer e Srivijaya si siano alternati nell'imporre la propria \"suzerainet\u00e9\" su Tambralinga, diventata nel frattempo un importante centro di studi e di diffusione del buddhismo. Viene menzionata in quattro diversi testi cinesi del XIII e XIV secolo, dal primo dei quali si ipotizza che si fosse nuovamente resa indipendente alla fine del XII secolo. Un'iscrizione del 1230 trovata a Nakhon Si Thammarat celebra re Candrabhanu di Tambralinga, che secondo fonti singalesi guid\u00f2 il regno nel periodo del suo massimo splendore arrivando ad attaccare Sri Lanka nel 1247 con il pretesto di appropriarsi di sacre reliquie del Buddha. Rimase a lungo nell'isola e vi fond\u00f2 una dinastia che ebbe fine nella prima met\u00e0 del XIV secolo.\nQuesti resoconti attestano la potenza raggiunta da Tambralinga, unico regno del Sud-est asiatico ad aver mai messo in atto un'invasione di un Paese al di fuori della regione. Il suo ruolo primario \u00e8 confermato anche dai reperti archeologici risalenti al XII e XIII secolo, di quantit\u00e0 e qualit\u00e0 superiori a quelle di analoghi reperti di altre zone della penisola, nonch\u00e9 da uno dei succitati testi cinesi che la descrive come uno degli Stati dominanti del Sud-est asiatico attorno al 1300, i cui territori occupavano l'intera penisola malese. Nel XIII secolo ebbe particolare diffusione nel Sud-est asiatico il buddhismo theravada, la conversione dal buddhismo mahayana a quello theravada dei regnanti di Tambralinga ebbe luogo probabilmente a inizio secolo, come dimostra l'invasione da parte di Candrabhanu in Sri Lanka, dove la fede theravada era praticata da diversi secoli. Da Sri Lanka Tambralinga import\u00f2 la nuova forma di buddhismo theravada che soppiant\u00f2 quella diffusa dai Mon di Dvaravati e si diffuse in tutto il Sud-est asiatico.\nRegno di Nakhon Si Thammarat.\nSoggetta agli attacchi di nemici e pirati, nei primi secoli della sua storia la citt\u00e0 era stata spesso abbandonata e rifondata. In quegli anni un'epidemia la spopol\u00f2 nuovamente, fu ricostruita dal re Sri Dhammasokaraja e ribattezzata Nakhon Si Thammarat, diventando quindi la capitale del regno omonimo. Il nuovo nome della capitale e del regno deriva dal termine p\u0101li \"Nagara Sri Dhammaraja\", letteralmente \"citt\u00e0 del \"dhammaraja\"\", appellativo con cui fu conosciuto il sovrano buddhista Ashoka il Grande dell'antico Impero Maurya. La fondazione della nuova citt\u00e0, la storia di questo regno, leggende ad esse correlate e le condizioni di vita della sua popolazione sono riportate da diverse fonti locali come la \"Cronaca di Nakhon si Thammarat\", che si occupa delle dinastie succedutesi, e la \"Cronaca del Grande Reliquiario di Nakhon Si Thammarat\", che riporta anche la leggenda del dente di Buddha trovato nell'antichit\u00e0 nel sito dove fu fondata la citt\u00e0 e la storia dell'importante tempio Wat Phra Mahathat, nel cui \"chedi\" la sacra reliquia \u00e8 conservata.\nNella seconda met\u00e0 del XIII secolo, il nuovo Stato cadde sotto l'influenza dell'emergente Regno di Sukhothai, che arriv\u00f2 a sottomettere buona parte della penisola malese. Un altro testo cinese del 1351 conferma il declino di Tambralinga, messa sotto pressione a nord dai Siamesi e a sud dal Regno Melayu di Sumatra, che con l'aiuto dei Giavanesi aveva sopravanzato Srivijaya e si stava espandendo nella penisola malese. Nel 1365, i Giavanesi dell'emergente Regno Majapahit riconobbero la suzerainet\u00e9 dei Siamesi sul Regno di Nakhon Si Thammarat. Nei decenni successivi la citt\u00e0 divenne tributaria del Regno di Ayutthaya, il nuovo Stato siamese che sottomise Sukhothai. All'inizio del XV secolo fu fondato il Sultanato di Malacca, che nel giro di alcuni decenni diffuse il credo musulmano sunnita verso Giava e verso il nord della penisola malese. Tradizionalmente una delle pi\u00f9 importanti citt\u00e0 della fede theravada, Nakhon Si Thammarat divenne la roccaforte buddhista contro l'avanzata dell'Islam e l'espansione dei sultanati malesi. I suoi sovrani contribuirono a diffondere l'influenza di Ayutthaya nella penisola anche nei secoli successivi, ma furono solo occasionalmente in conflitto con i sultani malesi, ai quali spesso si legarono con una mirata politica dei matrimoni.\nI Portoghesi conquistarono Malacca nel 1511 e stipularono con Ayutthaya un trattato che consentiva loro di commerciare lungo la penisola malese. Il nome Ligor con cui fu conosciuta Nakhon Si Thammarat le fu dato dai Portoghesi. L'interesse di Ayutthaya nell'espandere la propria influenza su Nakhon Si Thammarat aument\u00f2 di pari passo con il sensibile aumento della popolazione nella penisola malese a partire dal XVI secolo, che favor\u00ec grandi introiti con un maggiore sfruttamento delle aree agricole e del sottosuolo, in particolare con l'estrazione dello stagno. Nel 1629, in un momento di crisi dinastica, il re di Ayutthaya nomin\u00f2 governatore di Ligor Yamada Nagamasa, un giapponese che si era distinto a corte. Questi respinse l'attacco di Pattani nel 1630 ma mor\u00ec avvelenato; il figlio prese il controllo della citt\u00e0 e diede il via a una ribellione che fu soppressa da Ayutthaya con la forza. La grande tradizione di Nakhon Si Thammarat nel commercio marittimo aveva portato alla formazione in citt\u00e0 di comunit\u00e0 cinesi che si ingrandirono sensibilmente nel XVI e XVII secolo e, come in tutto il Sud-est asiatico, si integrarono con la popolazione locale. Con la distruzione di Ayutthaya per mano dei birmani nel 1767, il governatore di Nakhon Si Thammarat dichiar\u00f2 l'indipendenza e avanz\u00f2 pretese sul vacante trono del Siam. Emerse per\u00f2 la figura di Taksin, che sconfisse altri signori della guerra, fu acclamato re del Siam e costrinse il governatore di Nakhon Si Thammarat a giurargli fedelt\u00e0. Gli attacchi birmani al Siam si ripeterono e nel sud durarono fino al 1819, lasciando la citt\u00e0 quasi del tutto depopolata e con limitatissime risorse. La ricostruzione fu lenta ma efficace, e Nakhon Si Thammarat torn\u00f2 ad essere il principale referente nella penisola malese del Siam, riorganizzatosi nella nuova capitale Bangkok.\nAnnessione al Siam.\nCon la riforma che fece del Siam uno Stato centralizzato introdotta durante il regno di Rama V, Nakhon Si Thammarat fu definitivamente assorbita dal Siam e divenne il capoluogo dell'omonimo \"monthon\", la nuova unit\u00e0 territoriale-amministrativa su cui la riforma fu imperniata. Al posto del locale re, le incombenze di governo furono affidate al governatore \"(phraya)\" nominato dal re del Siam. Il sistema di tributi con cui i regni vassalli erano legati a Bangkok fu sostituito con un normale regime di tassazione. Nel 1901 i sultanati del sud del Paese furono posti sotto la giurisdizione del \"monthon\" di Nakhon Si Thammarat. La rivoluzione siamese del 1932 impose alla dinastia Chakri la concessione della monarchia costituzionale, che vide il potere dei sovrani ridursi allo svolgimento di formalit\u00e0 amministrative e cerimoniali. Il sistema dei \"monthon\" fu smantellato ed entrarono in vigore le province; Nakhon Si Thammarat divenne capoluogo della provincia omonima, dalla quale furono scorporati i territori degli ex-sultanati.\nEconomia.\nLa citt\u00e0 \u00e8 famosa per i suoi prodotti dell'artigianato, tra i quali spiccano quelli di incisione e oreficeria su niello, ottone, oro, argento ecc. Buona diffusione nel Paese hanno le marionette fabbricate in citt\u00e0 per il tradizionale teatro Nang talung della Thailandia del Sud. Per i prodotti della cesteria locale viene utilizzata una fibra di una pianta locale rampicante chiamata \"Yan Liphao\", il cui duro tronco garantisce una lunga durata.\nInfrastrutture e trasporti.\nI trasporti locali sono affidati ai songthaew e ai mototaxi. La stazione degli autobus si trova nella zona ovest della citt\u00e0 e la collega con le principali citt\u00e0 della regione. Gli autobus per Bangkok arrivano al terminal meridionale di Sai Tai Mai ed impiegano circa 10 ore. Altri trasporti su scala regionale sono effettuati con minivan. La stazione dei treni si trova nel centro cittadino ed \u00e8 servita dalla linea meridionale della Ferrovia di Stato, che collega Bangkok con la Malesia. L'aeroporto di Nakhon Si Thammarat si trova 15 km a nord del centro ed \u00e8 servito da alcune compagnie aeree nazionali con voli da e per l'aeroporto di Bangkok-Don Mueang."}
{"id": "2319095", "revid": "729019", "url": "https://it.wikipedia.org/wiki?curid=2319095", "title": "Pio V. Corpuz", "text": "Pio V. Corpuz (in passato Limbuhan) \u00e8 una municipalit\u00e0 di Quarta classe delle Filippine, situata nella Provincia di Masbate, nella Regione di Bicol.\nPio V. Corpuz \u00e8 formata da 18 baranggay:"}
{"id": "2319097", "revid": "86343", "url": "https://it.wikipedia.org/wiki?curid=2319097", "title": "Limbuhan", "text": ""}
{"id": "2319105", "revid": "767487", "url": "https://it.wikipedia.org/wiki?curid=2319105", "title": "Funky G", "text": "Funky G \u00e8 un popolare duo di musica dance in Serbia e Bosnia ed Erzegovina soprattutto ma anche negli altri paesi dell'ex-Jugoslavia.\nFunky G \u00e8 stato uno dei primi gruppi a promuovere musica dance in Serbia. Diventarono famosi con il loro primo album, nel 1994, \"Samo u Snu\" (\"Solo nei sogni\"), dando slancio alla musica dance nell'ex Jugoslavia.\nMembri del duo erano Anabela Bukva (voce) e suo ex marito Gagi \u0110ogani (nome alla nascita: Gazmen Gjogaj). Anabela \u00e8 nata a Gora\u017ede, Bosnia ed Erzegovina (allora Jugoslavia) e diplomata a Sarajevo. Gagi, il leader della band, \u00e8 fratello di \u0110ole \u0110ogani che \u00e8 leader di un altro famoso gruppo dance serbo, \u0110ogani. Come si evince dal cognome i fratelli \u0110ogani sono di etnia A\u0161kali, cio\u00e8 rom di parlata albanese originari del Kosovo.\nNel 2009, dopo il divorzio di Gagi da Anabela, quest'ultima \u00e8 stata sostituita nel gruppo da Marina Uzelac. Primo album registrato dal duo rinnovato \u00e8 'Pali An\u0111eo'. Anabela invece ha intrapreso una carriera da solista."}
{"id": "2319108", "revid": "599013", "url": "https://it.wikipedia.org/wiki?curid=2319108", "title": "Placer", "text": ""}
{"id": "2319113", "revid": "767487", "url": "https://it.wikipedia.org/wiki?curid=2319113", "title": "The New Seekers", "text": "I New Seekers sono una band britannica di musica folk, folk rock, pop e country fondata nel 1969 dall'australiano Keith Potger dopo lo scioglimento del suo gruppo, i Seekers. L'idea era quella di lanciare la nuova band tra quello stesso pubblico che aveva apprezzato i Seekers, sebbene la musica del nuovo gruppo fosse anche aperta alle influenze dell'hard rock e del folk.\nIl gruppo raggiunse il successo mondiale nei primi anni settanta, in particolare nel 1971, con la pubblicazione del singolo \"I'd Like to Teach the World to Sing (In Perfect Harmony)\" insieme agli Hillside Singers, colonna sonora degli spot Coca-Cola per oltre dieci anni."}
{"id": "2319114", "revid": "767487", "url": "https://it.wikipedia.org/wiki?curid=2319114", "title": "Placer (Masbate)", "text": "Placer \u00e8 una municipalit\u00e0 di Quarta classe delle Filippine, situata nella Provincia di Masbate, nella Regione di Bicol.\nPlacer \u00e8 formata da 35 baranggay:"}
{"id": "2319118", "revid": "287204", "url": "https://it.wikipedia.org/wiki?curid=2319118", "title": "Canottieri Mincio", "text": "La societ\u00e0 Canottieri Mincio \u00e8 una societ\u00e0 polisportiva fondata nel 1883 a Mantova. Le sue origini sono legate allo sport ed in particolare quelli acquatici: nuoto, tuffi, vela, canottaggio e canoa sono le discipline che distinguono la Canottieri Mincio e che esportano il nome della societ\u00e0 in Italia e nel Mondo.\nStoria.\nIl 30 maggio 1883 si costitu\u00ec a Mantova la Societ\u00e0 Canottieri del Mincio formata da soci senza distinzioni di sesso i quali erano distinti in Ordinari, Straordinari ed Allievi; inoltre, uno statuto ufficiale (che comprendeva 39 articoli) ed un Regolamento (che ne prevedeva 21) stabilivano una serie di regole e di obblighi come quello di indossare \"\"Una divisa sociale , calzoni bianchi, maglia di lana collo stemma di Mantova e la scritta \"DELECTANDO IUVAT\", sacchetto di panno e berretto blu\"\".\nIl pi\u00f9 antico documento riguardante i canottieri mantovani appare su \"Il Mendico\", un giornale popolare a totale beneficio del Ricovero di Mendicit\u00e0 nato a Mantova, 1\u00ba gennaio 1881- 1\u00ba aprile 1891.\nEccone una parte: \"Due parole sulla societ\u00e0 Canottieri del Mincio; ormai tutta Mantova conosce che \u00e8 sorta da alcuni mesi una societ\u00e0 di canottieri che \u00e8 nata col nobile scopo di utilizzare i bei laghi che circondano la citt\u00e0 e che tante altre le invidierebbero , di animarli con frequenti ed eleganti battelli, di offrire un sano e ginnastico passatempo alla giovent\u00f9 [..]\"\nNel 1888 la Societ\u00e0 ader\u00ec alla nuova Federazione Italiana Canottaggio (Rowing Club Italiano, fondata a Torino nel 1888) e il 29 giugno dello stesso anno consegu\u00ec la sua prima vittoria nella Regata di resistenza per lancia a 6 vogatori con l'equipaggio: Guazzini Mentore, Collini Gino, Agoggeri Fausto, Sacerdoti Antigio, De Marchi Francesco, Falzone Clelio e timoniere Pacchiarina Giuseppe. L'attivit\u00e0 agonistica, aperta anche ai soci atleti prosegu\u00ec intensa fino allo scoppio della prima guerra mondiale e nel 1912 cambia la sua denominazione in Societ\u00e0 Canottieri Mincio, adeguandosi alle direttive federali.\nNel 1928 Gabriele D'Annunzio venne in visita e coni\u00f2 quello che divenne il motto della societ\u00e0, inserito nello statuto del 1935: \"Perseverando arrivi\".\nDopo la seconda guerra mondiale, la sede sociale viene trasferita a Cittadella.\nFine ultimo della Societ\u00e0 era ed \u00e8 quello di \u201caddestrare i Soci nel maneggio del remo e di procurar loro utili divertimenti sui laghi adiacenti alla Citt\u00e0 e anche sul Mincio\u201d.\nNuoto, tuffi, vela, canottaggio e canoa e tennis sono le discipline che distinguono la Canottieri Mincio, e che esportano il nome della societ\u00e0 virgiliana in Italia e nel Mondo. Da sempre infatti la Mincio \u00e8 fucina di campioni e di grandi protagonisti di remo, pagaia e di tutti gli sport acquatici. \nDal compianto Azelio Mondini, classe 1923, vogatore dal 1937 e dagli anni \u201850 assoluto e mai dimenticato Maestro del Canottaggio Mantovano, fino al suo discepolo Marco Penna, che per 4 volte ha partecipato alle Olimpiadi, passando per i canoisti Renato Ongari e Alberta Zanardi, protagonisti dell'Olimpiade 1960 a Roma, la storia della Canottieri Mincio \u00e8 fatta da uomini e donne capaci di sacrificio e di passione.\nTanti sono anche i successi mondiali nella vela, da Vittoria Masotto e Francesca Pavesi fino al sei volte Campione del Mondo -classe Contender - Andrea Bonezzi, e alla giovane speranza azzurra Giacomo Bottoli che ha disputato i Giochi del Mediterraneo a Pescara.\nLa storia di successi della Canottieri non si limita al canottaggio e alla vela. La Scuola Mantovana di Tuffi, ha dato i natali a buoni atleti come Francesco Priori, che dal 1986 al 1996 ha vinto tutti i titoli italiani, dalla categoria esordienti alla juniores, o Massimo Nibioli che oggi \u00e8 l'istruttore della squadra di tuffi della Canottieri.\nNel 1975 il CONI assegna alla Canottieri Mincio la sua massima onorificenza, la Stella d\u2019Oro al merito sportivo: un riconoscimento indiscusso ad una Societ\u00e0 che negli anni ha vestito di azzurro 34 atleti.\nAltro riconoscimento a livello nazionale per la Canottieri Mincio, nel settembre 2010, fu la possibilit\u00e0 di ospitare la 114\u00aa edizione dei campionati italiani delle categorie Junior, Pesi Leggeri e Assoluti.\nNel 2015 il CONI assegna alla Canottieri Mincio il Collare d'oro al merito sportivo.\nAtleti.\nCanottaggio.\nMarco Penna \u00e8 nato a Mantova nel 1972. La sua storia \u00e8 stata anche quella del canottaggio:\nAi Giochi Olimpici 4\u00b0 2-Senior M ('96) 4\u00b0 8+Senior M (2000);\nAi Campionati Mondiali: 7\u00b0 2-Senior M ('94), 4\u00b0 2-Senior M ('95), 5\u00b0 4-Senior M ('97), 5\u00b0 8+Senior M ('98), 6\u00b0 8+Senior M ('99). Ha partecipato ai giochi di Atlanta nel 1996."}
{"id": "2319119", "revid": "33751", "url": "https://it.wikipedia.org/wiki?curid=2319119", "title": "New Seekers", "text": ""}
{"id": "2319128", "revid": "226458", "url": "https://it.wikipedia.org/wiki?curid=2319128", "title": "Progetto 72", "text": "Progetto 72 \u00e8 la designazione russa di un gruppo di portaerei convenzionali sviluppate per la marina sovietica a partire dal 1950. La classe avrebbe dovuto comprendere due unit\u00e0, ma entrambe rimasero sulla carta a causa del disinteresse politico per questo tipo di navi.\nSviluppo.\nLa decisione di sviluppare una classe di portaerei venne presa in Unione Sovietica dopo la fine della seconda guerra mondiale. In particolare, i vertici delle forze armate prevedevano di immettere in servizio una coppia di unit\u00e0, note come Progetto 72, che avrebbero dovuto avere un dislocamento di 23.700 tonnellate. La costruzione avrebbe dovuto iniziare prima del 1950. Parallelamente, fu ordinato lo sviluppo di un aereo imbarcato, il Tupolev Tu-91.\nTuttavia, questo piano fu in pratica bloccato dall'ostilit\u00e0 di Stalin, che era fortemente contrario alle portaerei. In tal senso, tutti gli sforzi sostenuti dall'ammiraglio Nikolaj Kuznecov per far comprendere al dittatore l'importanza di navi di questo tipo per individuare (e colpire) unit\u00e0 navali nemiche ad oltre 300 miglia dalla costa furono vani.\nLa situazione non miglior\u00f2 con la morte di Stalin. Infatti, Nikita Sergeevi\u010d Chru\u0161\u010d\u0451v era pi\u00f9 favorevole allo sviluppo di sottomarini ed unit\u00e0 lanciamissili. Il risultato fu la fine del Progetto 72, cos\u00ec come era stato concepito. Infatti, la prima classe di unit\u00e0 sovietiche con a bordo aeromobili furono le classe Moskva (Progetto 1123), che imbarcavano solo mezzi ad ala rotante. La prima di queste navi fu iniziata nel 1962 ed entr\u00f2 in servizio nel 1967."}
{"id": "2319135", "revid": "2074539", "url": "https://it.wikipedia.org/wiki?curid=2319135", "title": "No Way Sis", "text": "I No Way Sis sono stati una tribute band ufficiale degli Oasis costituitasi a Glasgow nel 1995.\nIl nucleo della band era formato da due fratelli, Gerry (chitarrista) e Joe (frontman) McKay; gli altri componenti furono James McLardy (chitarrista ritmico), Tony McCarthy (bassista) e Mick Reilly (batterista).\nNel 1996 riuscirono a piazzare nella top 40 del Regno Unito il singolo \"I'd Like to Teach the World to Sing\", cover dei New Seekers cantata alla maniera degli Oasis. Il pezzo aveva gi\u00e0 rappresentato una fonte di ispirazione non accreditata per il secondo singolo degli Oasis, \"Shakermaker\", uscito nel giugno 1994. Una delle b-side del singolo, \"The Quick Sand Song\", \u00e8 ispirata al pezzo strumentale \"The Swamp Song\" degli Oasis.\nNoel Gallagher defin\u00ec i No Way Sis \"la seconda miglior band al mondo\" e don\u00f2 a Gerry McKay, il proprio alter ego, la chitarra Les Paul dorata suonata nel video di \"Some Might Say\".\nAlla fine del 1996 si diffuse la notizia che i No Way Sis fossero stati messi sotto contratto dalla EMI per la produzione di 5 album. In realt\u00e0, il gruppo non pubblic\u00f2 nemmeno un solo LP. I No Way Sis si sciolsero verso la fine degli anni novanta anche a causa del calo di popolarit\u00e0 degli Oasis."}
{"id": "2319136", "revid": "767487", "url": "https://it.wikipedia.org/wiki?curid=2319136", "title": "San Fernando (Masbate)", "text": "San Fernando \u00e8 una municipalit\u00e0 di Quarta classe delle Filippine, situata nella Provincia di Masbate, nella Regione di Bicol.\nLa municipalit\u00e0 \u00e8 una delle 4 che formano l'isola di Ticao.\nSan Fernando \u00e8 formata da 26 baranggay:"}
{"id": "2319138", "revid": "339392", "url": "https://it.wikipedia.org/wiki?curid=2319138", "title": "Guerra dell'Iraq", "text": ""}
{"id": "2319150", "revid": "767487", "url": "https://it.wikipedia.org/wiki?curid=2319150", "title": "San Jacinto (Masbate)", "text": "San Jacinto \u00e8 una municipalit\u00e0 di Quarta classe delle Filippine, situata nella Provincia di Masbate, nella Regione di Bicol.\nLa municipalit\u00e0 \u00e8 una delle 4 che formano l'isola di Ticao.\nSan Jacinto \u00e8 formata da 21 baranggay:"}
{"id": "2319157", "revid": "287204", "url": "https://it.wikipedia.org/wiki?curid=2319157", "title": "Lina Arianna Jenna", "text": " \nNata a Venezia, da Riccardo Jenna e Ida Orefici, una famiglia ebraica. Dopo il diploma magistrale frequent\u00f2 i corsi di scultura all'Accademia Cignaroli di Verona. Si dedic\u00f2 alla scultura e alla poesia; nel salotto del palazzo di famiglia, in via Emilei, si tenevano periodicamente conversazioni letterarie cui prendevano parte Umberto Zerbinati, Cesare Giardini, Ugo Veniero D'Annunzio, Vittorio Malpassuti, Eugenio Gara, Lionello Fiumi. Era in contatto, tra gli altri, con Lorenzo Montano.\n\"Nubile, scultrice, di razza ebraica\", come indicato negli atti anagrafici, fu personaggio piuttosto schivo, ma ebbe comunque una certa presenza nella vita sociale e culturale della citt\u00e0: la si trova alle letture pubbliche di poesia in Gran Guardia (nel 1919), alle feste di beneficenza della Croce Rossa, alle manifestazioni del Gruppo Veronese per la Rinascita dell'Arte (istituito nel 1929), alla inaugurazione della sede dell'Istituto Fascista di Cultura (1930) o a celebrazioni pi\u00f9 \"futili\", come la partecipazione alla giuria del carnevale 1927 o il centenario della morte di Cangrande dalla Scala, ricordato con grandissima pompa a Castelvecchio il 25-26 maggio 1929 (Lina partecip\u00f2 a quadri viventi in costume, raffigurando Samaritana da Polenta e poi leggendo versi e canti antichi accompagnata da un liuto).\nVerso la fine degli anni Trenta (dopo una lunga pausa) \u00e8 documentato un suo contatto con gli ambienti culturali che ruotavano intorno a Casimiro Adami e forse al Liceo Maffei. Scultrice, fu in rapporto con Felice Casorati; sue opere furono presentate alla mostra di Napoli del 1913, nel 1918 alla III esposizione d'Arte pro assistenza civica, nel 1921 alla XXXVII Esposizione d'arte della Societ\u00e0 di Belle Arti di Verona e in altre rassegne nazionali tra cui la Rassegna femminile al castello Sforzesco di Milano nel 1930.\nSuoi testi poetici apparvero in antologie (\"Gialloblu\", \"Abete rosso\") e in rivista (\u00abPoesia ed Arte\u00bb), ma ebbero una certa notoriet\u00e0 solo dopo che Lionello Fiumi li pubblic\u00f2 in un volume postumo uscito nel 1956, nella collana di Misura.\nNegli anni del secondo conflitto mondiale rimase a Verona nel palazzo di famiglia (nonostante fosse stata consigliata di allontanarsi dal prevedibile pericolo) per accudire il padre ottantenne e malato, e qui il 2 giugno del 1943 dopo appena qualche mese dalla morte di quest'ultimo, avvenuta il 10 marzo, fu arrestata dai tedeschi. Trasferita, dopo due giorni di permanenza al forte di S.Leonardo, a Fossoli, dove rimase fino al 26 giugno, fu deportata nel campo di sterminio di Auschwitz insieme al fratello Ruggero (di un anno esatto pi\u00f9 giovane di lei, era stato arrestato negli stessi giorni a Bosco Chiesanuova). I primi giorni di marzo fu vista ancora viva nel piccolo campo di Bergdorf, dove probabilmente mor\u00ec. La data presunta di morte \u00e8, negli atti ufficiali, il 20 marzo del 1945.\nBibliografia.\n\"Liriche\", Bergamo, Collana di Misura, 1954 (con prefazione di Lionello Fiumi: \"La poetessa assassinata\" e una nota bibliografica; un ritratto dell'a.);\n\"Campioni senza valore\", a cura di S. Marinelli e A. Cont\u00f2, Verona, Colpo di Fulmine, 1996\nSu di lei v. L. FIUMI, \"La poetessa assassinata\", in \"Li ho veduti cos\u00ec. Figure ed episodi nella Verona della mia adolescenza\", Verona, Edizioni di \"Vita Veronese\", 1952, pp.\u00a057\u201364; L.MONTANO, \"Ricordo di Lina Arianna Jenna\", \"Bollettino della Societ\u00e0 Letteraria di Verona\". XXV-XXVI (1953-54), pp.\u00a010\u201311; G. P.MARCHI, \"Verona 1914: ut pictura poesis\" in \"Felice Casorati a Verona\" a cura di S.Marinelli, Milano, Scheiwiller, 1986, pp.\u00a0127\u2013132. Molti articoli nella stampa quotidiana e specializzata all'indomani dell'uscita del volume del 1954 e altre testimonianze (soprattutto lettere) sono raccolti nell'archivio degli eredi."}
{"id": "2319166", "revid": "767487", "url": "https://it.wikipedia.org/wiki?curid=2319166", "title": "San Pascual (Masbate)", "text": "San Pascual \u00e8 una municipalit\u00e0 di Quarta classe delle Filippine, situata nella Provincia di Masbate, nella Regione di Bicol.\nLa municipalit\u00e0 \u00e8 una delle 2 che formano l'isola di Burias.\nSan Pascual \u00e8 formata da 22 baranggay:"}
{"id": "2319169", "revid": "3137", "url": "https://it.wikipedia.org/wiki?curid=2319169", "title": "Montalto (pittore)", "text": ""}
{"id": "2319170", "revid": "1632387", "url": "https://it.wikipedia.org/wiki?curid=2319170", "title": "Benediction", "text": "I Benediction sono una band death metal britannica fondata nel 1989 a Birmingham, Inghilterra.\nBiografia.\nI membri fondatori sono Paul Adams, Peter Rewinsky, Darren Brookes e Mark \"Barney\" Greenway.\nCon il demo \"The Dreams You Dread\", uscito nel 1989, suscitano l'interesse della label Nuclear Blast Records che propone loro un contratto. Il primo album, intitolato \"Subconscious Terror\", viene pubblicato nel 1990. Nel 1991 Mark \"Barney\" Greenway lascia la band per approdare ai Napalm Death. Il debutto viene accolto bene e il nuovo cantante, Dave Ingram, viene trovato subito. Sempre nel 1991 la band effettua un lungo tour con Bolt Thrower e Nocturnus.\nIl secondo album, \"The Grand Leveller\", vede la luce nel 1991 e sempre in quell'anno, durante la fase di registrazione e missaggio dell'album stesso, la band va in tour con i Massacra e successivamente con i Dismember. Dopo questo tour Paul Adams lascia il gruppo. La band torna in studio nel dicembre 1991, con Darren Brookes al basso e alla chitarra, per registrare l'EP \"Dark Is the Season\" che include la cover degli Anvil \"Forged in Fire\". Nel 1992 la band torna in tour con Asphyx e Bolt Thrower. Nello stesso anno la band trova il nuovo bassista, Frank Healy, gi\u00e0 chitarrista dei Cerebral Fix ed ex membro dei Napalm Death.\nNel 1993 i Benediction pubblicano il terzo album, \"Transcend the Rubicon\". L'album \u00e8 seguito dall'intenso tour \"World Violation\" con Cemetary e Atheist attraverso Europa, USA, Canada e Israele. Dopo il tour Ian Treacy abbandona la band per divergenze musicali.\nDopo l'EP \"The Grotesque / Ashen Epitaph\", il quale include 2 nuove canzoni e 3 tracce live, Neil Hutton viene reclutato come nuovo membro con un \"battesimo\" di 12 date nel Nuclear Blast New Year Festivals, svoltosi nel 1995, che tocca stati come Germania, Paesi Bassi, Austria, Svizzera, e Repubblica Ceca. Viene inoltre completato il quarto full-length intitolato, come il demo di debutto, \"The Dreams You Dread\".\nLa band, sotto esplicita richiesta di Chuck Schuldiner, inizia una relazione con i Death nelle attivit\u00e0 live.\nL'album successivo, \"Grind Bastard\", esce nel 1998. Nello stesso anno vi \u00e8 l'avvicendamento al microfono tra Dave Ingram e Dave Hunt, gi\u00e0 cantante di Mistress e Anaal Nathrakh.\n\"Organised Chaos\" esce nell'ottobre 2001 sempre per Nuclear Blast e sempre con Andy Sneap dietro la consolle. Segue un tour nel 2002, l'ennesimo con i Bolt Thrower, e un'apparizione al Gods of Metal a Milano.\nIl 22 agosto 2008 esce \"Killing Music\", settimo album in studio della band .\nIl 2 maggio 2019 il cantante Dave Hunt decide di uscire dal gruppo per via dei tanti impegni musicali e personali che non gli consentono di dedicare ai Benediction il tempo necessario. Al suo posto rientra in formazione Dave Ingram, gi\u00e0 cantante della band tra il 1990 e il 1998."}
{"id": "2319181", "revid": "123635176", "url": "https://it.wikipedia.org/wiki?curid=2319181", "title": "Duomo di Spoleto", "text": "Il duomo di Spoleto, il cui nome ufficiale \u00e8 cattedrale di Santa Maria Assunta, \u00e8 il principale luogo di culto cattolico della citt\u00e0 di Spoleto, chiesa madre dell'arcidiocesi di Spoleto-Norcia.\nLa cattedrale venne costruita a partire tra il 1151 e il 1227 in luogo di un edificio preesistente; al suo interno, nell'abside, vi \u00e8 il pregevole ciclo di affreschi di Filippo Lippi \"Storie della Vergine\", dipinto negli ultimi anni di vita dell'artista, tra il maggio 1467 e il settembre 1469.\nStoria.\nLa cattedrale di Santa Maria Assunta venne costruita in stile romanico nell'ultimo terzo del XII secolo in sostituzione della preesistente chiesa di Santa Maria del Vescovato (VIII \u2013 IX secolo)\nAll'inizio del XIII secolo viene eretta la facciata e terminato il campanile. Progettualmente la facciata viene ritoccata pi\u00f9 volte, sino ad assumere la conformazione attuale di facciata a \"capanna\". Si pu\u00f2 affermare dunque, che la facciata sia stata completata, cos\u00ec come ci \u00e8 giunta oggi, nel 1207, anno in cui \u00e8 stato apposto e firmato il mosaico di Solsterno.\nNel 1491 venne aggiunto, ad opera di Antonio Barocci e della sua bottega, il portico della facciata, in stile rinascimentale, che aveva il compito di conferire maggiore magnificenza alla cattedrale. Per la sua costruzione, si pens\u00f2 dunque di inserire tra la cappella dell'Assunta ed il campanile, un elemento composto da cinque arcate, sormontate da una ricca trabeazione ornata ed un terrazzo superiore, che permetteva di esporre durante le festivit\u00e0 cittadine la Icone della Vergine.\nTra i secoli XVII e XVIII, l'interno della cattedrale sub\u00ec pesanti rifacimenti in stile barocco. Nel 1608, Maffeo Barberini divenne arcivescovo di Spoleto e subito mostr\u00f2 l'intenzione di voler cambiare l'aspetto della cattedrale. Diventato in seguito pontefice col nome di Urbano VIII, pot\u00e9 completare la sua opera grazie anche all'aiuto del nipote Francesco Barberini, che a sua volta divenne arcivescovo di Spoleto. L'impianto basilicale fu cos\u00ec sconvolto, furono completamente ricostruite la navata centrale e le due laterali.\nI lavori di rifacimento interni furono completati soltanto verso fine del XVIII secolo, quando a Giuseppe Valadier fu dato l'incarico di progettare le edicole presenti nelle navatelle, gli altari di testata dei transetti e l'altare maggiore.\nDescrizione.\nEsterno.\nLa facciata della cattedrale di Santa Maria Assunta, del XIII secolo, \u00e8 a capanna, con paramento murario costituito da blocchi in pietra.\nNella parte inferiore si apre il portico rinascimentale, realizzato su progetto di Antonio Barocci. Esso si apre sull'esterno con cinque arcate a tutto sesto intervallate da colonne corinzie; ai lati, due piccoli pulpiti entro nicchie. Il portico \u00e8 coronato da una balaustra marmorea.\nLa parte superiore della facciata, in stile romanico, \u00e8 divisa in due fasce sovrapposte da un cornicione poggiante su archetti ciechi; nell'ordine inferiore si aprono cinque rosoni, dei quali il centrale pi\u00f9 grande; nella parte superiore, invece, tre grandi nicchie ogivali, e altri tre rosoni; nella nicchia centrale, vi \u00e8 il mosaico \"Cristo in trono fra la Madonna e San Giovanni Evangelista\" (1207). Le tre nicchie ogivali, il mosaico di Solsterno e gli elementi decorativi sugli spioventi tradiscono le influenze gotiche di una facciata che per il resto \u00e8 in stile romanico.\nAlla sinistra della facciata, si innalza la torre campanaria duecentesca (con rimaneggiamenti successivi) a pianta quadrata; su ognuno dei quattro lati, vi \u00e8, in alto, una bifora che d\u00e0 sulla cella campanaria. Il campanile termina con una cuspide ottagonale.\nInterno.\nL'interno della cattedrale \u00e8 in stile barocco (XVII secolo) ed \u00e8 a croce latina, con tre navate di sei campate ciascuna, transetto, abside semicircolare e cupola senza tamburo a copertura della crociera. Dalle due navate laterali si aprono numerose cappelle aggiunte alla fine del XVIII secolo da Giuseppe Valadier.\nLa navata centrale e il transetto sono coperti con volta a botte lunettata, mentre le navate laterali con volta a crociera.\nSulla controfacciata, al disotto del rosone centrale, si trova una grande lapide commemorativa dei restauri del XVII secolo, voluti dai Barberini.\nPresbiterio.\nOltre la crociera, in asse con la navata centrale, vi \u00e8 l'abside quattrocentesca, con i pregevoli affreschi di Filippo Lippi (1467-1469) raffiguranti \"Storie della Vergine\". \nIn particolare troviamo, da sinistra a destra e poi in alto:\nAl centro del presbiterio vi \u00e8 l'altare maggiore in marmi policromi, opera di Giuseppe Valadier, affiancato da quattro alte colonne-portacero.\nSul pavimento di fronte all'altare maggiore, si trova la lapide sepolcrale di Pietro Gaddi da Forl\u00ec, gi\u00e0 vescovo di Spoleto.\nI due bracci del transetto terminano con altari di fine Settecento, opera anch'essi di Giuseppe Valadier. Quello di destra reca una tavola di Annibale Carracci di fine XVI secolo, raffigurante la \"Madonna della Manna d'Oro con i santi Francesco e Dorotea\".\nLe cappelle.\nAll'interno si trovano numerose cappelle; gli altari in marmi policromi e pietre dure semipreziose (agate, corniole, diaspri, lapislazzuli) delle navate e del transetto sono collocati in modo simmetrico e speculare. Come anche l'altare maggiore sono opera di Giuseppe Valadier, architetto neoclassico, su commissione di Papa Pio VI.\nOrgani a canne.\nNel transetto, ai lati dell'abside, vi sono due cantorie gemelle barocche riccamente decorate con rilievi; ciascuna di essa ospita un organo a canne.\nSulla cantoria nel braccio di destra vi \u00e8 l'organo a canne Tamburini \"opus 142\", costruito nel 1932; a trasmissione pneumatica, dispone di 26 registri su due manuali e pedale. Simmetricamente, nel braccio di sinistra, vi \u00e8 un secondo strumento, opera della famiglia Fedeli e risalente al XVIII secolo; a trasmissione meccanica, dispone di 16 registri su un unico manuale e pedale.\nLa cripta.\nLa cripta di San Primiano, accessibile solo dalla canonica, risale al IX secolo ed \u00e8 l'unico elemento rimasto dell'antico edificio altomedievale. Essa presenta una copertura con volta a botte e conserva affreschi coevi raffiguranti, forse, \"Storie di san Benedetto e santa Scolastica\"\nGalleria d'immagini.\n\"Rosoni\", \"Navata e controfacciata\", \"Navata e crociera\", \"Emisfero absidale\", \"Catino absidale\", \"Cappella delle Reliquie\". "}
{"id": "2319182", "revid": "96193004", "url": "https://it.wikipedia.org/wiki?curid=2319182", "title": "Sabaudo", "text": ""}
{"id": "2319183", "revid": "666668", "url": "https://it.wikipedia.org/wiki?curid=2319183", "title": "HMNK Vrgorac", "text": "Lo Hrvatski malonogometni klub Vrgorac \u00e8 una squadra croata di calcio a 5 con sede a Vergoraz.\nStoria.\nFondata nel 1999, la societ\u00e0 \u00e8 stata promossa in \"I.HMNL\" del campionato croato di calcio a 5 al termine della stagione 2006-07, nella successiva stagione guadagna immediatamente i play-off da cui viene eliminata dallo al primo turno."}
{"id": "2319186", "revid": "16758", "url": "https://it.wikipedia.org/wiki?curid=2319186", "title": "Supercoppa europea di hockey su ghiaccio", "text": ""}
{"id": "2319191", "revid": "16758", "url": "https://it.wikipedia.org/wiki?curid=2319191", "title": "IIHF Super Cup", "text": ""}
{"id": "2319203", "revid": "2128848", "url": "https://it.wikipedia.org/wiki?curid=2319203", "title": "Uson", "text": "Uson \u00e8 una municipalit\u00e0 di Quarta classe delle Filippine, situata nella Provincia di Masbate, nella Regione di Bicol.\nUson \u00e8 formata da 35 baranggay:"}
{"id": "2319205", "revid": "1226", "url": "https://it.wikipedia.org/wiki?curid=2319205", "title": "Morosin", "text": ""}
{"id": "2319218", "revid": "1318658", "url": "https://it.wikipedia.org/wiki?curid=2319218", "title": "Boston Society of Film Critics", "text": "Il Boston Society of Film Critics (BSFC) \u00e8 un'organizzazione di critici cinematografici che ha sede a Boston, Massachusetts, Stati Uniti.\nStoria.\nLa societ\u00e0 venne creata nel 1981 per assicurare alla citt\u00e0 statunitense una maggiore partecipazione alla vita cinematografica del suo Paese. Di formazione piuttosto recente, la societ\u00e0 distribuisce dalla sua nascita premi noti come Boston Society of Film Critics Awards (o BSFC Awards), assegnati annualmente.\nCategorie.\nLe categorie premiate sono le seguenti:\nDi introduzione recente sono le seguenti categorie:"}
{"id": "2319220", "revid": "327865", "url": "https://it.wikipedia.org/wiki?curid=2319220", "title": "Boston Society of Film Critics Awards", "text": ""}
{"id": "2319221", "revid": "124320722", "url": "https://it.wikipedia.org/wiki?curid=2319221", "title": "Federico Motta Editore", "text": "Federico Motta Editore \u00e8 una casa editrice italiana.\nStoria.\nNel 1929 Federico Motta fonda l'azienda che inizialmente chiama Clich\u00e9 Motta. Specializzata nella riproduzione fotomeccanica e nella stampa a colori, ben presto si affaccer\u00e0 nel settore dell'editoria stampando negli anni trenta tra i maggiori fumetti dell'epoca, tra cui \"Dick Fulmine\", \"Zambo\", \"Tony Falco\".\nIl 10 maggio 1952 viene pubblicata la prima edizione dell\"'Enciclopedia Motta\" che sfrutta un sistema di distribuzione a fascicoli, ottenendo un buon successo di vendite. Nel 1954 l'editore decide di abbandonare la distribuzione nelle edicole a favore dei canali di distribuzione tradizionali e della vendita porta a porta.\nNegli anni sessanta subentrano alla guida dell'azienda i figli Anselmo e Virginio Motta che nel 1965, dopo la morte del padre, istituiscono a suo nome una borsa di studio per studenti della scuola media inferiore. Sul finire degli anni ottanta alla guida dell'azienda si insedia, come amministratore delegato, Federico Motta, figlio di Virginio, che dar\u00e0 il via alla nascita del Gruppo Editoriale Motta. Dal 2010 Virginio Motta ricopre la carica di presidente onorario della societ\u00e0.L'enciclopedia \u00e8 composta da circa 15 volumi a partire dagli anni '60 (A-Z), cui dagli anni '70 si aggiungono dizionari e appendici con tavole Transvision, e una serie di collane pensate come integrazione e completamento dell'enciclopedia vera e propria:\nNel '91 pubblica la prima enciclopedia multimediale italiana. \nIl 28 maggio 1996 il gruppo sigla un accordo con la Walt Disney Company per la produzione e distribuzione de \"La Grande Enciclopedia per i Ragazzi Motta/Disney\".\nNel 2000 nasce l\"'Enciclopedia Motta On Line\", enciclopedia universale con oltre 485.000 pagine web, comprendente pi\u00f9 di 220.000 voci, 14.000 illustrazioni a colori e dodici ore di documentazione audio.\nIl 10 aprile 2004 la casa editrice riceve dal Presidente della Repubblica Italiana Carlo Azeglio Ciampi il Premio Speciale per la Cultura 2003 \"per l'impegno profuso dall'editore, in questi ultimi anni, a diversificare e contribuire alla crescita di un settore strategico per l'arricchimento sociale e culturale del nostro Paese come quello dell'editoria\".\nNel 2006 da una collaborazione con il Parco Oltremare di Riccione, Turisti per caso e il Museo di storia naturale di Milano, nasce il progetto \"La bussola della conoscenza\": un progetto formativo rivolto alle scuole primarie e secondarie di primo grado, dedicato al tema dell'evoluzione e in particolar modo a Charles Darwin attraverso il laboratorio didattico multimediale \u201cIl Viaggio di Darwin\u201d. Pubblicato anche su CD-Rom, il \u201cViaggio di Darwin\u201d ottiene il premio Pirelli INTERNETional Award, come miglior prodotto multimediale italiano del 2006.\nIn quest'anno e nei successivi l'attenzione dell'editore si focalizza sui sistemi multimediali di contenuti formativi per lo studio e la didattica.\nNel 2012, dopo una lunga indagine, l'Autorit\u00e0 Garante della concorrenza e del mercato ha accertato la pratica commerciale ingannevole e aggressiva posta in essere nel 2011 da Federico Motta Editore S.p.A..\nNel 2013 il TAR del Lazio ha accolto il ricorso della societ\u00e0 riconoscendo la piena correttezza e trasparenza dell'operato di FME, sia nel rispettare il libero esercizio del diritto di recesso da parte dei propri clienti in tutti i casi previsti dalla legge, sia nel promuovere presso le famiglie i propri strumenti multimediali per la formazione. Il TAR ha invece confermato un'oggettiva responsabilit\u00e0 nel non avere adeguatamente controllato e, dove necessario, tempestivamente sanzionato i comportamenti di determinati componenti della rete commerciale nell'attivit\u00e0 di vendita di prodotti cartacei presso la clientela pi\u00f9 tradizionale. Il TAR ha quindi ridotto alla met\u00e0 la sanzione prevista da AGCM, in considerazione dell'esiguit\u00e0 del fenomeno rispetto al complesso dell'attivit\u00e0 aziendale e viste le pur tardive misure correttive adottate dall'azienda.\nL\u2019opera di maggior prestigio distribuita da Federico Motta Editore nell'ultimo decennio \u00e8 \"Historia \u2013 La grande storia della civilt\u00e0 europea\" , impresa titanica curata da Umberto Eco per Federico Motta Editore: un\u2019opera enciclopedica di nuova concezione che attraverso la storia, le scienze, le arti, la filosofia, la musica, la letteratura e la religione raccoglie un lavoro unico di organizzazione delle conoscenze sulla storia della civilt\u00e0 europea dalle antiche civilt\u00e0 del vicino oriente al Novecento.\nUn affresco degli eventi, del pensiero, della vita quotidiana, della cultura in tutte le sue articolazioni: un\u2019opera complessa e di ampio respiro, curata dai massimi esperti e studiosi delle rispettive discipline coordinati da Umberto Eco. La collana \"Historia\" si compone di tre grandi opere, che ripercorrono altrettanti periodi storici: l\u2019\"Antichit\u00e0; il \"Medioevo; l\u2019Et\u00e0 Moderna.\n\"Historia\", pubblicata da Federico Motta Editore a partire dal 2007, \u00e8 nata sulle fondamenta di un progetto innovativo che ha segnato l\u2019inizio delle prime opere editoriali disponibili su CD-Rom - \"Encyclomedia\" - la prima enciclopedia multimediale nata sul finire degli anni \u201990 dalla collaborazione tra Danco Singer, esperto di editoria multimediale, e Umberto Eco."}
{"id": "2319222", "revid": "86343", "url": "https://it.wikipedia.org/wiki?curid=2319222", "title": "Misamis Occidental", "text": ""}
{"id": "2319234", "revid": "287204", "url": "https://it.wikipedia.org/wiki?curid=2319234", "title": "MNK Square Dubrovnik", "text": "Il Malonogometni klub Square Dubrovnik \u00e8 un club croato di calcio a 5 con sede a Ragusa di Dalmazia.\nStoria.\nFondato nel 1993, nelle stagioni 2005/2006 e 2006/2007 la sua denominazione \u00e8 stata GO\u0160K Dubrovnik.\nLa formazione attualmente milita in \"I.HMNL\" del campionato croato di calcio a 5, nel suo palmar\u00e8s sinora spicca un unico trofeo, ovvero la Coppa di Croazia vinta nella stagione 1997/1998. Lo Square ha anche partecipato alla prima edizione della Coppa delle Coppe di calcio a 5 in Sicilia nella stagione 2002/2003, giungendo ultima."}
{"id": "2319240", "revid": "478814", "url": "https://it.wikipedia.org/wiki?curid=2319240", "title": "Provincia di Ratchaburi", "text": "La provincia di Ratchaburi si trova in Thailandia, nella regione della Thailandia Centrale. Si estende per 5.196,5 km\u00b2, ha abitanti (2020) e il capoluogo \u00e8 il distretto di Mueang Ratchaburi, dove si trova la citt\u00e0 principale Ratchaburi.\nSuddivisione amministrativa.\nLa provincia \u00e8 suddivisa in 10 distretti (\"amphoe\"). Questi a loro volta sono suddivisi in 104 sottodistretti (\"tambon\") e 935 villaggi (\"muban\").\nAmministrazioni comunali.\nA tutto il 2020, in provincia non vi erano comuni con lo status di citt\u00e0 maggiore (\"thesaban nakhon\"). I comuni che rientravano tra le citt\u00e0 minori (\"thesaban mueang\") erano Ratchaburi (con residenti), Tha Pha (), Ban Pong (), Chom Phon () e Photharam (). Erano inoltre presenti 30 municipalit\u00e0 di sottodistretto (\"thesaban tambon\"), tra le pi\u00f9 popolose delle quali vi era Lak Mueang, con residenti. Nell'aprile 2020, le aree che non ricadevano sotto la giurisdizione delle amministrazioni comunali erano governate da un totale di 77 \"Organizzazioni per l'amministrazione del sottodistretto\" (\"ongkan borihan suan tambon\")."}
{"id": "2319244", "revid": "124440793", "url": "https://it.wikipedia.org/wiki?curid=2319244", "title": "Unione Sportiva Sangiorgese (Porto San Giorgio)", "text": "La Virtus Porto San Giorgio, nota come Sangiorgese Basket, \u00e8 una societ\u00e0 di pallacanestro di Porto San Giorgio, in provincia di Fermo. I colori sociali sono il bianco e il rosso.\nStoria.\nLa Sangiorgese Basket viene fondata nel 1932 come \"Unione Cestistica Sangiorgese. H\"a militato per parecchi anni in C, B1 e B2 fino ad arrivare in serie A2 nel 1984-85. La squadra ha avuto come sponsor la Ci.Da. (dal nome del presidente Ciamarra Dario), la Fleming e la Savelli, con colori biancoverdi. La Sangiorgese milit\u00f2 5 stagioni in Serie A2.\nInizialmente, col nome di Cida, fu allenata dal sangiorgese Cesare Pancotto che cos\u00ec esord\u00ec in Serie A. Le stagioni passate con Pancotto furono le migliori per la Sangiorgese che arriv\u00f2 nel 1984-85 8\u00aa (15 vittorie su 30) e nel 1985-86 7\u00aa con un record di 16 vittorie su 30 (53.3%) disputando la Coppa Italia nella quale fu eliminata prima in girone e poi ai sedicesimi.\nCon l'addio di Pancotto che and\u00f2 alla Pallacanestro Reggiana la squadra pass\u00f2 in mano a Massimo Mangano. La Fleming disput\u00f2 una stagione non buona come quella di Pancotto con un record di 9-22. La squadra quindi pass\u00f2 in mano a Vincenzo Romano che concluse 11\u00b0 (su 16) con 26 punti, in Coppa italia fu eliminata ai sedicesimi da Pescara. La stagione 1987-1988 inizi\u00f2 alla guida di Vincenzo Romano che ebbe un inizio distastroso (2 vinte su 11) e alla 12\u00aa giornata fu rimpiazzato da Giulio Melilla che fece arrivare la squadra 12\u00aa con 22 punti. La stagione dopo fu sostituito da Piero Millina che non pot\u00e9 impedire la retrocessione della formazione marchigiana, giunta 15\u00aa con 22 punti. L'anno successivo disput\u00f2 un ottimo campionato di B1, 1989-90, terminando al terzo posto, ma venendo eliminato nei play-off promozione dalla Pallacanestro Trapani. Nella stagione 1990-91 la Sangiorgese raggiunge il decimo posto e nel 1991/92 il quarto posto e l'accesso ai play-off. Qui viene battuta da Modena. Quattro anni dopo la societ\u00e0 si disciolse e la Sangiorgese fall\u00ec. Nel 2008 la squadra fu rifondata con il nome di Virtus Basket P.S.Giorgio che in pochi anni riesce a comporre un buon settore giovanile e nel 2013 con la squadra senior viene promossa in serie C regionale. Al termine della stagione sportiva 2017/18 la Virtus Basket P.S.Giorgio perde lo spareggio contro il Castelfidardo e retrocede in serie D regionale, dopo una stagione positiva per la formazione di giovani talenti . Nel 2018/2019 disputa ancora il campionato di serie C per ripescaggio, e nel play-out contro la squadra di Umbertide vince la serie raggiungendo il diritto di disputare nella successiva stagione il settimo campionato di serie C."}
{"id": "2319249", "revid": "117706897", "url": "https://it.wikipedia.org/wiki?curid=2319249", "title": "Lago \u015aniardwy", "text": "Il lago \u015aniardwy (in tedesco: \"Spirdingsee\") \u00e8 un lago della Polonia situato nella Terra dei laghi della Masuria, nel voivodato della Varmia-Masuria. \u00c8 il pi\u00f9 grande lago dello Stato con una superficie di 113,8 chilometri quadrati.\nPresenta una lunghezza nel punto massimo di 22,1\u00a0km e una larghezza di 13,4 chilometri. La profondit\u00e0 massima \u00e8 di 23 metri. Nel lago sono presenti otto isole."}
{"id": "2319255", "revid": "149727", "url": "https://it.wikipedia.org/wiki?curid=2319255", "title": "Strada Asmara -Addis Abeba", "text": ""}
{"id": "2319256", "revid": "2519", "url": "https://it.wikipedia.org/wiki?curid=2319256", "title": "Oroquieta", "text": "Oroquieta \u00e8 una citt\u00e0 componente delle Filippine, capoluogo della Provincia di Misamis Occidental, nella Regione del Mindanao Settentrionale.\nOroquieta \u00e8 formata da 47 baranggay:"}
{"id": "2319265", "revid": "154893", "url": "https://it.wikipedia.org/wiki?curid=2319265", "title": "Scaldamani a carbonella", "text": ""}
{"id": "2319273", "revid": "205250", "url": "https://it.wikipedia.org/wiki?curid=2319273", "title": "Alessandro Dudan", "text": "Giovinezza e studi.\nNato nella piccola localit\u00e0 dalmata di Verlicca, presso Tenin, trascorse la sua adolescenza a Spalato, ove la sua famiglia - di antichissima nobilt\u00e0 - era impiantata da secoli, avendo anche dato alla citt\u00e0 un podest\u00e0 (Leonardo Dudan, fra il 1848 e il 1853). Il padre - Antonio - era uno dei pi\u00f9 ricchi possidenti dell'intera Dalmazia, e anche la madre - Caterina Gazzari - apparteneva a una delle famiglie pi\u00f9 importanti della comunit\u00e0 italiana di Spalato.\nDopo gli studi liceali a Spalato, a vent'anni - nel 1903 - \u00e8 studente a Vienna e partecipa ai moti studenteschi per la creazione di un'universit\u00e0 italiana a Trieste. Segnalato dalla polizia, passa alcuni giorni in carcere, decidendo in seguito di fermarsi nella capitale dell'Impero Austroungarico, anche dopo la laurea in giurisprudenza. In quegli anni fu corrispondente per alcuni quotidiani italiani, pubblicando una serie di articoli molto critici e acuti sulla situazione dell'Impero, del quale intravedeva l'imminente sfacelo. Contemporaneamente, fa parte della generazione pi\u00f9 giovane del partito autonomista, incarnandone l'ala pi\u00f9 intransigente e filoitaliana.\nLa partecipazione alla Grande Guerra.\nAllo scoppio della Prima guerra mondiale, Dudan fugg\u00ec dall'Austria e si ripar\u00f2 in Italia, svolgendo una frenetica azione di propaganda per l'intervento contro le Potenze Centrali, in qualit\u00e0 di presidente dell'Associazione \"Pro Dalmazia italiana\".\nIn quel periodo pubblic\u00f2 un saggio divenuto famoso: \"La dinastia degli Asburgo. Origini, grandezza e decadenza\" (Roma, 1914), che sia pure imbevuto di irredentismo apr\u00ec a notevoli prospettive di studi su quel difficile periodo di trapasso.\nAll'entrata in guerra dell'Italia, Dudan si present\u00f2 volontario: ufficiale di cavalleria, si distinse e venne decorato con una croce di guerra.\nFascista fin dalla prima ora (1919), si spese con fervore per il mantenimento delle promesse fatte all'Italia col Patto di Londra, facendo parte della delegazione italiana alla conferenza di pace di Parigi. Alla notizia dell'impresa di Fiume, part\u00ec per il capoluogo quarnerino per diventare \"legionario\" con Gabriele d'Annunzio.\n\"La Dalmazia nell'arte italiana\".\nFra il 1921 e il 1922 Dudan pubblic\u00f2 \"La Dalmazia nell'arte italiana. Venti secoli di civilt\u00e0\": una ponderosa opera di storia dell'arte dalmata che in lingua italiana rimase ineguagliata per profondit\u00e0 ed ampiezza di vedute, tanto da venir ristampata integralmente anche in anni recenti.\nCon questa opera per la prima volta si presentava in un'organica visione d'insieme la storia dell'arte della Dalmazia in rapporto con le manifestazioni artistiche coeve. In modo particolare, Dudan approfond\u00ec le profonde connessioni fra l'arte dalmata e l'arte italiana, tuttora considerate assolutamente peculiari dall'intero panorama degli studiosi, sia italiani che croati. Fra gli storici dell'arte che compresero l'importanza di questo studio e lo citarono ampiamente sono da segnalare Adolfo Venturi, Bernard Berenson, Giuseppe Fiocco, Mario Salmi e Rodolfo Pallucchini.\nIl politico.\nIl fascismo di Alessandro Dudan \u00e8 in diretta connessione col suo \"nazionalismo di frontiera\". Dudan partecip\u00f2 alla marcia su Roma, rappresentando nel direttorio fascista Zara e la Dalmazia italiana.\nConsole della Milizia, fu eletto alla Camera dei deputati una prima volta nel 1921 per il collegio di Roma, ed in seguito nel 1924 e nel 1929 nel collegio unico nazionale.\nMassone probabilmente fin dal periodo viennese, nel 1918 fu Maestro nella loggia \"Universo\" di Roma. Nella riunione del Gran Consiglio del Fascismo del 23 febbraio 1923 fu fra coloro che si astennero nella votazione sull'incompatibilit\u00e0 fra fascismo e massoneria, venendo quindi espulso dal Grande Oriente d'Italia.\nIl 1\u00ba marzo 1934 ricevette la nomina a senatore del Regno, e prest\u00f2 giuramento il 4 maggio dello stesso anno.\nNella sua opera parlamentare, perennemente ritornano gli incitamenti a non dimenticare la Dalmazia, della quale continuamente reclam\u00f2 la \"redenzione\".\nLa seconda guerra mondiale.\nAllo scoppio della seconda guerra mondiale, Dudan ritenne di poter finalmente coronare il suo sogno: la campagna di Jugoslavia e la successiva annessione di gran parte della Dalmazia, con la creazione del Governatorato della Dalmazia lo convinsero a tornare a Spalato.\nMa le sorti della guerra presto mutarono, e nel 1944 Dudan venne arrestato, rinchiuso nel campo di Padula e deferito all'Alta Corte di Giustizia per le Sanzioni contro il Fascismo, venendo dichiarato decaduto da senatore il 28 dicembre dello stesso anno. La dichiarazione venne in seguito annullata dalla Cassazione, l'8 luglio 1948.\nGli ultimi anni e la morte.\nAlessandro Dudan trascorse gli ultimi anni della propria vita nel riserbo, impegnandosi nelle associazioni degli esuli istriano-dalmati.\nMor\u00ec nella sua casa di Roma, il 31 marzo 1957."}
{"id": "2319276", "revid": "478814", "url": "https://it.wikipedia.org/wiki?curid=2319276", "title": "Provincia di Samut Prakan", "text": "La provincia di Samut Prakan (; ) \u00e8 in Thailandia, nella regione della Thailandia Centrale. Si estende per 1.004,1\u00a0km\u00b2, ha abitanti (2020) e il capoluogo \u00e8 il distretto di Mueang Samut Prakan, dove si trova la citt\u00e0 principale Samut Prakan.\nStoria.\nCon il grande aumento dell'urbanizzazione avvenuto in Thailandia negli anni 1970, la provincia di Samut Prakan ha visto un grande incremento della sua popolazione e, data la vicinanza alla capitale, \u00e8 stata assorbita nella Regione metropolitana di Bangkok (, letteralmente: metropoli di Bangkok e perimetro) insieme alle vicine province di Nakhon Pathom, Samut Sakhon, Pathum Thani e Nonthaburi. Sia Bangkok che ognuna delle province della regione metropolitana hanno mantenuto il proprio governo, mentre la regione non dispone di un proprio ente amministrativo che ne regoli la pianificazione, la gestione e lo sviluppo.\nSuddivisione amministrativa.\nLa provincia \u00e8 suddivisa in 6 distretti (\"amphoe\"). Questi a loro volta sono suddivisi in 50 sottodistretti (\"tambon\") e 396 villaggi (\"muban\").\nAmministrazioni comunali.\nL'unico comune della provincia con lo status di citt\u00e0 maggiore (\"thesaban nakhon\") \u00e8 Samut Prakan, che nel 2020 aveva residenti. I quattro comuni che rientrano tra le citt\u00e0 minori (\"thesaban mueang\") sono Pu Chao Saming Phrai (che aveva residenti), Lat Luang (), Pak Nam Samut Prakan ) e Phra Pradaeng ). La pi\u00f9 popolata tra le municipalit\u00e0 di sottodistretto (\"thesaban tambon\") \u00e8 Bang Pu, con residenti."}
{"id": "2319284", "revid": "1305772", "url": "https://it.wikipedia.org/wiki?curid=2319284", "title": "Fiamma (disambigua)", "text": "Il termine \"Fiamma\" pu\u00f2 assumere diversi significati:"}
{"id": "2319288", "revid": "478814", "url": "https://it.wikipedia.org/wiki?curid=2319288", "title": "Provincia di Samut Sakhon", "text": "La provincia di Samut Sakhon si trova in Thailandia, nella regione della Thailandia Centrale. Si estende per 872,3 km\u00b2, aveva nel 2020 abitanti e il capoluogo \u00e8 il distretto di Mueang Samut Sakhon, dove si trova la citt\u00e0 principale Samut Sakhon.\nStoria.\nCon il grande aumento dell'urbanizzazione avvenuto in Thailandia negli anni 1970, la provincia di Samut Sakhon ha visto un grande incremento della sua popolazione e, data la vicinanza alla capitale, \u00e8 stata assorbita nella Regione metropolitana di Bangkok (, letteralmente: metropoli di Bangkok e perimetro) insieme alle vicine province di Nakhon Pathom, Samut Prakan, Pathum Thani e Nonthaburi. Sia Bangkok che ognuna delle province della regione metropolitana hanno mantenuto il proprio governo, mentre la regione non dispone di un proprio ente amministrativo che ne regoli la pianificazione, la gestione e lo sviluppo.\nSuddivisione amministrativa.\nLa provincia \u00e8 suddivisa in 3 distretti (\"amphoe\"). Questi a loro volta sono suddivisi in 40 sottodistretti (\"tambon\") e 288 villaggi (\"muban\").\nAmministrazioni comunali.\nVi sono due comuni in provincia con lo status di citt\u00e0 maggiore (\"thesaban nakhon\"), Samut Sakhon, che nel 2020 aveva residenti, e Om Noi con . Il solo comune che rientra tra le citt\u00e0 minori (\"thesaban mueang\") \u00e8 Krathum Baen, che ne aveva . La pi\u00f9 popolata tra le municipalit\u00e0 di sottodistretto (\"thesaban tambon\") \u00e8 Lak Ha, che aveva residenti."}
{"id": "2319290", "revid": "22475", "url": "https://it.wikipedia.org/wiki?curid=2319290", "title": "Giratina to Sora no Habatana", "text": ""}
{"id": "2319292", "revid": "1372005", "url": "https://it.wikipedia.org/wiki?curid=2319292", "title": "Lewis A. Coser", "text": "Biografia.\nNacque a Berlino con il nome Ludwig Cohen, figlio di Martin Cohen (il cui cognome fu in seguito mutato in Coser, assieme a quello di tutti gli altri famigliari) e di Margarethe Fehlow Cohen, di religione protestante. Il padre era un banchiere e la sua famiglia, di religione ebraica, appartenente alla media borghesia tedesca. Tuttavia, Coser si ribell\u00f2 presto ai valori borghesi incarnati dai genitori e si iscrisse a un movimento studentesco di stampo socialista. Nel 1933, dopo l'ascesa al potere di Hitler in Germania, a causa dei suoi orientamenti politici, Coser si trasfer\u00ec a Parigi dove, dopo un susseguirsi di lavori di breve durata e mal pagati, riusc\u00ec a trovare un'occupazione stabile come stagista in una compagnia statunitense di intermediazione finanziaria. Il periodo di residenza in Francia fu anche caratterizzato dalla sua partecipazione a movimenti marxisti e trotskisti, nonch\u00e9 dall'iscrizione all'universit\u00e0 di Parigi, dove studi\u00f2 letteratura comparata. La sua tesi di laurea verteva sull'analisi delle letterature francese, inglese e tedesca e comparava le stesse con le diverse strutture sociali dei rispettivi paesi. La reazione di uno dei suoi professori (\"Questa \u00e8 sociologia, non letteratura comparata\"), fece s\u00ec che Coser si rivolgesse infine alla sociologia.\nAllo scoppio della seconda guerra mondiale dovette interrompere i suoi studi, quando il governo francese lo fece internare in un campo di prigionia nel sud del paese, poich\u00e9, nonostante le sue manifeste idee antifasciste e la sua discendenza ebraica, Coser era ancora cittadino tedesco.\nNel 1941 riusc\u00ec ad emigrare negli Stati Uniti, dove, un impiegato dell'immigrazione gli sugger\u00ec di cambiare il proprio nome da Ludwig a Lewis. Al suo arrivo in America, riusc\u00ec a mantenersi lavorando per agenzie governative, parallelamente scriveva articoli su testate giornalistiche progressiste come \"Partisan Review\", \"Politics\" e \"The Nation\", oltre a numerose pubblicazioni per il Partito socialista. Nel 1942 spos\u00f2 Rose Laub, dalla quale ebbe due figli, Ellen e Steven.\nAssieme alla moglie, nel 1948, si laure\u00f2 alla Columbia University, in seguito accett\u00f2 una cattedra in scienze sociali all'Universit\u00e0 di Chicago. Nel 1950 fece ritorno alla Columbia, dove consegu\u00ec il dottorato, quindi accett\u00f2 la cattedra di sociologia alla Brandies University, Waltham, considerata un paradiso per i liberali, nel 1951 e vi rimase fino al 1968. Nello stesso periodo, Coser si inser\u00ec negli ambienti intellettuali progressisti newyorkesi e pubblic\u00f2 il suo primo libro, \"Le funzioni del conflitto sociale\" (1956). Dal 1968 al 1988 insegn\u00f2 sociologia alla State University of New York.\nDurante il periodo maccartista, Coser assieme all'amico Irving Howe fond\u00f2 la rivista \"Dissent\", per opporsi al clima di intolleranza dell'epoca. La rivista viene ancora pubblicata.\nNel 1975 \u00e8 stato nominato 66\u00ba presidente dell'American Sociological Association\nIl pensiero sociologico.\nLewis Coser si inserisce in quella scuola della sociologia che va sotto il nome di teoria del conflitto, in particolare alla teoria del conflitto analitica di derivazione weberiana, che si contrappone alla teoria del conflitto utopista o marxista, afferente al lavoro di Karl Marx. Le principali differenze tra i due orientamenti consistono innanzitutto nella maggiore complessit\u00e0 nella visione della distribuzione del potere dipinta dai conflittualisti analitici rispetto ai marxisti; nella credenza dei conflittualisti weberiani che la scienza sociale e l'azione politica debbano restare separate (negavano, quindi, la formulazione di giudizi di valore sugli argomenti indagati, limitandosi a descriverli, sulla base del criterio di avalutativit\u00e0 sviluppato da Max Weber); e in una diversa visione della risoluzione del conflitto, che, per i marxisti, si risolver\u00e0 in un'utopica rivoluzione, mentre per i weberiani esso ha la tendenza a diventare permanente e a venire incasellato all'interno di una societ\u00e0 burocratica.\nIl pensiero di Coser \u00e8 molto influenzato dalla visione del sociologo tedesco Georg Simmel, il quale identificava la societ\u00e0 come l'insieme delle relazioni di interazione che collegavano gli individui. Coser, a tale proposito, parla di \"rete del conflitto\", sottolineando come il conflitto sia una delle facce della vita sociale, di per s\u00e9 non pi\u00f9 rilevante del consenso. Il suo interesse, in realt\u00e0, \u00e8 focalizzato sulle conseguenze del conflitto, e la sua tesi \u00e8 che il conflitto non \u00e8 necessariamente socialmente disgregante, ma \u00e8 in grado di generare stabilit\u00e0 come anche il cambiamento.\nOrigini e funzioni del conflitto.\nA differenza di molti altri conflittualisti (lo stesso Max Weber e Ralf Dahrendorf, per citarne un paio), Coser mostra un maggiore interesse per le caratteristiche psicologiche degli attori sociali, osservando l'esistenza di impulsi ostili nelle persone e la compresenza di sentimenti di amore e odio nelle relazioni interpersonali. Contemporaneamente, com'\u00e8 ovvio, non dimentica di considerare le cause sociologiche del conflitto.\nIl conflitto ha s\u00ec la capacit\u00e0 di innescare un cambiamento, positivo o negativo, ma ha anche - ed \u00e8 questo l'aspetto che interessa di pi\u00f9 Coser - la capacit\u00e0 e il compito di mantenere la coesione all'interno del gruppo. Esistono conflitti interni ed esterni al gruppo, che possono mantenere la stabilit\u00e0 del gruppo stesso e aumentarne la coesione. Il conflitto esterno stabilisce un'identit\u00e0 di gruppo, delimitandone i confini e rafforzando la partecipazione dei membri, mentre il conflitto con altri gruppi definisce un confine e, entro a quel confine, il comportamento che i membri del gruppo devono tenere. Quando il conflitto interno al gruppo investe i principi base del gruppo stesso, diventa socialmente disgregante."}
{"id": "2319295", "revid": "1149807", "url": "https://it.wikipedia.org/wiki?curid=2319295", "title": "Sins of a Solar Empire", "text": "Sins of a Solar Empire (letteralmente \"Peccati di un impero solare\") \u00e8 un gioco fantascientifico di strategia in tempo reale sviluppato da Ironclad Games e pubblicato da Stardock Entertainment nel febbraio del 2008.\nNe sono state pubblicate 3 espansioni:\nL'edizione \"Trinity\" raccoglie il titolo principale e le prime due espansioni. La stessa edizione \u00e8 scaricabile su Steam a partire dal 16 novembre 2011.\nModalit\u00e0 di gioco.\n\"Sins of a Solar Empire\" \u00e8 un gioco di simulazione spaziale. Il campo di gioco \u00e8 costituito da una rete di pianeti 3D insieme ad altri corpi celesti (come asteroidi e tempeste magnetiche) che orbitano intorno a una o pi\u00f9 stelle. \u00c8 presente una modalit\u00e0 libera, che permette al giocatore di giocare in diversi sistemi solari per sbloccare premi.\nNel gioco \u00e8 possibile scegliere una delle tre razze presenti: TEC (Trader Emergency Coalition), Advent e Vasari, ognuna con le loro unit\u00e0 ed edifici; anche le caratteristiche sono differenti da razza a razza\nIl motore grafico Iron Engine consente al giocatore di osservare l'intero sistema solare, oppure di guardare da vicino i pianeti e le navi.\nAccoglienza.\nIl gioco ha avuto recensioni generalmente positive, e ricevuto due premi: Miglior gioco di strategia del 2008 da \"X-Play\" e GameTrailers e Miglior gioco PC dell'anno dalla IGN."}
{"id": "2319300", "revid": "478814", "url": "https://it.wikipedia.org/wiki?curid=2319300", "title": "Provincia di Samut Songkhram", "text": "La provincia di Samut Songkhram si trova in Thailandia, nella regione della Thailandia Centrale. Si estende per 416,7 km\u00b2, ha abitanti (nel 2020) e il capoluogo \u00e8 il distretto di Mueang Samut Songkhram, dove si trova la citt\u00e0 principale Samut Songkhram.\nSuddivisione amministrativa.\nLa provincia \u00e8 suddivisa in 3 distretti (\"amphoe\"). Questi a loro volta sono suddivisi in 38 sottodistretti (\"tambon\") e 284 villaggi (\"muban\").\nAmministrazioni comunali.\nIn provincia non vi sono comuni con lo status di citt\u00e0 maggiore (\"thesaban nakhon\"). Il solo comune che rientra tra le citt\u00e0 minori (\"thesaban mueang\") \u00e8 Samut Songkhram, che nel 2020 aveva residenti. La pi\u00f9 popolata tra le municipalit\u00e0 di sottodistretto (\"thesaban tambon\") \u00e8 Amphawa, con residenti, sede di un famoso mercato galleggiante."}
{"id": "2319328", "revid": "478814", "url": "https://it.wikipedia.org/wiki?curid=2319328", "title": "Provincia di Nakhon Pathom", "text": "La provincia di Nakhon Pathom si trova in Thailandia, nella regione della Thailandia Centrale. Si estende per 2.168.3\u00a0km\u00b2, ha 849.689 abitanti ed il capoluogo \u00e8 il distretto di Mueang Nakhon Pathom. La citt\u00e0 principale \u00e8 Nakhon Pathom.\nStoria.\nCon il grande aumento dell'urbanizzazione avvenuto in Thailandia negli anni 1970, la provincia di Nakhon Pathom ha visto un grande incremento della sua popolazione e, data la vicinanza alla capitale, \u00e8 stata assorbita nella Regione metropolitana di Bangkok (, letteralmente: metropoli di Bangkok e perimetro) insieme alle vicine province di Samut Sakhon, Samut Prakan, Pathum Thani e Nonthaburi. Sia Bangkok che ognuna delle province della regione metropolitana hanno mantenuto il proprio governo, mentre la regione non dispone di un proprio ente amministrativo che ne regoli la pianificazione, la gestione e lo sviluppo.\nSuddivisione amministrativa.\nLa provincia \u00e8 suddivisa in 7 distretti (\"amphoe\"). Questi a loro volta sono suddivisi in 105 sottodistretti (\"tambon\") e 919 villaggi (\"muban\")."}
{"id": "2319335", "revid": "4175", "url": "https://it.wikipedia.org/wiki?curid=2319335", "title": "Judo Union of Asia", "text": "La Judo Union of Asia (JUA) \u00e8 la federazione internazionale che regola il J\u016bd\u014d a livello asiatico. \nL'Unione asiatica di judo venne fondata nel 1956 da 7 Federazioni nazionali di Judo (Taiwan, Cambogia, Indonesia, Giappone, Corea del Sud, Filippine e Thailandia).\nIl primo Presidente del JUA \u00e8 stato Risei Kan\u014d, figlio del Prof. Kan\u014d Jigor\u014d, il padre del Judo. Dopo dieci anni, nel 1966 a Manila si svolgono i primi Campionati asiatici, che da allora si svolgeranno con cadenza quadriennale.\nAlla fine degli anni settanta si confederarono le Federazioni Nazionali di Judo provenienti da Sri Lanka, Malaysia, India, Pakistan, Turchia, Vietnam, Corea del Nord, Birmania, Singapore, Kuwait, Arabia Saudita, Bangladesh, Iran e Siria, ampliando in tal modo l'adesione a 23.\nNel 1980 succede a Risei Kano il figlio Yukimitsu Kan\u014d, che diviene il nuovo Presidente. Il Primo campionato femminile asiatico viene organizzato nel 1981 a Giacarta.\nCina, Macao, Nepal, Palestina, Yemen si affiliano al JUA nel corso degli anni ottanta.\nDopo 15 anni di presidenza, nel 1995, Yukimitsu Kano si dimette dalla presidenza e viene sostituito dall'indiano Jagdish Tytler, nel Congresso tenutosi a Nuova Delhi.\nNel 1998, con l'ingresso dI Cambogia, Tagikistan, Emirati Arabi Uniti, Qatar, Laos e Libano, il JUA raggiunge gli attuali 39 Stati membri.\nDurante il Congresso, svolto a Wenzhou in Cina nel 1999, \u00e8 eletto presidente Yoshinori Takeuchi, a cui nel 2007 \u00e8 succeduto Obaid Al Anzi del Kuwait.\nStruttura del JUA.\nLa struttura amministrativa del JUA \u00e8 costituito dal Congresso, il Comitato Esecutivo (CE) e il Segretariato. CE \u00e8 presieduta dal Presidente e sostenuta dal Comitato esecutivo dei membri del JUA.\nIl Congresso \u00e8 l'autorit\u00e0 sovrana del JUA e la sessione ordinaria del Congresso si svolge una volta ogni due anni; mentre il comitato esecutivo conduce attivit\u00e0 amministrative.\nIl JUA \u00e8 diviso in cinque one, vale a dire ad Asia occidentale, Asia meridionale, Sud-Est asiatico, l'Asia orientale e Asia centrale.\nLa suddivisione \u00e8 la seguente:"}
{"id": "2319338", "revid": "121144773", "url": "https://it.wikipedia.org/wiki?curid=2319338", "title": "Tom's Window Manager", "text": "Con il termine twm nell'ambito dell'informatica si identifica il \"Tom's Window Manager\", quindi diventato \"Tab Window Manager\" e successivamente \"Timeless Windows Manager\": \u00e8 in pratica il window manager standard per X Window System.\nSuoi punti di forza sono l'estrema leggerezza e semplicit\u00e0.\nTWM \u00e8 stato un importante passo avanti a suo tempo, ma \u00e8 stato ampiamente superato da altri window manager. Partendo dal suo codice sono stati inoltre sviluppati altri window manager come vtwm, tvtwm, CTW, FVWM e i loro derivati.\nAnche se \u00e8 ormai obsoleto, \u00e8 ancora una possibile e valida alternativa per computer troppo carenti, in termini di dotazione RAM, per riuscire ad eseguire con successo un window manager moderno."}
{"id": "2319343", "revid": "220350", "url": "https://it.wikipedia.org/wiki?curid=2319343", "title": "Duale (linguistica)", "text": "Il duale in linguistica \u00e8 una delle possibili realizzazioni della categoria morfologica del numero grammaticale che pu\u00f2 essere espressa tanto nel nome (sostantivo e aggettivo) quanto nel pronome e nel verbo. Bench\u00e9 sia meno diffuso di singolare e plurale, il duale \u00e8 presente in molte lingue del mondo.\nEsso \u00e8 presente nelle pi\u00f9 antiche lingue indoeuropee, come il sanscrito o il greco antico, nel lituano, nello sloveno moderno, nel friulano e anche nelle lingue semitiche, come l'arabo - che ne fa tuttora uso nelle sue variet\u00e0 moderne, sia pure limitatamente al nome - l'ebraico e nell'egizio.\nIl duale \u00e8 frequente per indicare parti doppie del corpo, per esempio \"le mani\", \"le narici\", \"le gambe\", ma nelle lingue che lo possiedono non \u00e8 raro il suo uso anche per indicare oggetti a coppie o semplicemente coppie di oggetti o persone casuali: \"due persone\", \"due anni\", ecc. (\"duale occasionale\").\nMentre in francese, in tedesco, in italiano o in spagnolo, tutte lingue che non presentano la forma duale se non per tracce come per esempio in italiano \"ambo\", si \u00e8 soliti anteporre al sostantivo plurale l'aggettivo numerale che ne indica la quantit\u00e0 esatta (\"due uova\", \"due amici\", ecc.), nelle lingue che posseggono il duale questo pu\u00f2 bastare per indicare una quantit\u00e0 pari a due. Per esempio in arabo \"sanah\" \"(un) anno\", \"sanatayn\" \"(due) anni\".\nLa mu'allaqa di Imru l-Qays, una delle pi\u00f9 famose poesie arabe, esordisce con un imperativo duale: \"Qif\u00e2, nabki...\" \"fermatevi (voi due) e piangiamo...\", riferimento al fatto che il poeta si rivolgeva a due suoi compagni."}
{"id": "2319349", "revid": "729019", "url": "https://it.wikipedia.org/wiki?curid=2319349", "title": "Mercury Colony Park", "text": "La Mercury Colony Park era la station wagon full-size top di gamma prodotta dalla Mercury tra il 1957 e il 1991. Era caratterizzata da pannelli di legno sulle fiancate e sul baule, come la Ford Country Squire (anch'essa prodotta fra il 1957 e il 1991) e la Edsel Bermuda del 1958.\nStoria.\nQuella che viene considerata la prima serie di questo modello, dotato di quattro porte, tre file di sedili ed in grado di ospitare fino a 9 passeggeri, \u00e8 stata in produzione dal 1957 al 1959. Fino al 1960, la Colony Park era un modello hardtop privo del montante centrale tra le portiere anteriori e posteriori, poi introdotto nel 1961. La seconda serie del modello fu prodotta dal 1960 al 1964, mentre la terza dal 1965 al 1968.\nA partire dal 1966 sulla Colony Park fu reso disponibile il sistema Magic Doorgate, che permetteva di aprire il baule sia verso il basso che lateralmente, dopo avere abbassato il lunotto. La novit\u00e0 introdotta l'anno successivo furono invece i sedili posteriori montati in senso perpendicolare rispetto a quelli anteriori, in modo da ottenere due file disposte l'una di fronte all'altra.\nCon l'aggiornamento della gamma Mercury del 1969, la Colony Park non venne pi\u00f9 identificata come un modello a s\u00e9 stante, ma entr\u00f2 a far parte della serie Marquis (poi Grand Marquis a partire dal 1983). Sempre nel 1969, il sistema Magic Doorgate fu rivisto, rendendo possibile aprire lateralmente il baule senza dover abbassare il lunotto. Questa quarta serie rest\u00f2 in produzione sino al 1972.\nCon la quinta serie, prodotta dal 1973 al 1978, la Colony Park raggiunse la sua dimensione massima, prima di essere trasferita sul pianale Panther nel 1979.\nL'ultimo aggiornamento principale per la Colony Park, corrispondente alla sesta serie, arriv\u00f2 nel 1979, quando fu leggermente ridimensionata e spostata sul pianale Panther. Quando la berlina Grand Marquis, da cui questa familiare era derivata, fu completamente rinnovata nel 1992 la Mercury decise di eliminare la Colony Park, dato che in quel periodo le station wagon di grandi dimensioni erano in notevole difficolt\u00e0 a causa della crescente diffusione di monovolume e SUV. Le ultime station wagon full-size del mercato americano, cio\u00e8 la Buick Roadmaster Estate e la Chevrolet Caprice, furono infatti eliminate nel 1996 dalla General Motors. Pi\u00f9 recentemente, il gruppo Chrysler \u00e8 ritornato alla produzione di auto di questo tipo nel 2005 con la Dodge Magnum, familiare basata sulla Chrysler 300C."}
{"id": "2319350", "revid": "767487", "url": "https://it.wikipedia.org/wiki?curid=2319350", "title": "Aloran", "text": "Aloran \u00e8 una municipalit\u00e0 di Quarta classe delle Filippine, situata nella Provincia di Misamis Occidental, nella Regione del Mindanao Settentrionale.\nAloran \u00e8 formata da 38 baranggay:"}
{"id": "2319360", "revid": "729019", "url": "https://it.wikipedia.org/wiki?curid=2319360", "title": "Corpo delle guardie doganali", "text": "Il corpo delle guardie doganali era un reparto paramilitare del Regno d'Italia inserito nell'amministrazione delle gabelle, inizialmente alle dipendenze delle Regie dogane, con compiti di vigilanza confinaria, e doganale e di concorso in tempo di guerra alla difesa dello Stato, istituito con la legge 13 maggio 1862, n. 616.\nFu costituito sul telaio del preesistente Corpo dei preposti doganali del Regno di Sardegna, di matrice napoleonica, e riuniva in un'unica organizzazione il reparto sabaudo con i componenti dei disciolti e variegati corpi e milizie di finanza degli Stati preunitari italiani.\nDopo l'assorbimento delle analoghe organizzazioni lombardo-venete e pontificia, in seguito alle campagne militari del 1866 e del 1870, e l'attribuzione progressiva di ulteriori compiti di istituto di natura tributaria, allo scopo di risolvere problematiche organizzative insuperabili a causa della resistenza dell'amministrazione doganale, il corpo fu posto alle dipendenze delle neoistituite Intendenze di Finanza e con la legge 8 aprile 1881, n. 149, ne fu mutata la denominazione in quella di Corpo della Regia Guardia di Finanza, mantenendo da un punto di vista organizzativo e istituzionale gran parte delle disposizioni previgenti."}
{"id": "2319368", "revid": "1818970", "url": "https://it.wikipedia.org/wiki?curid=2319368", "title": "Monte Makarakomburu", "text": "Il monte Makarakomburu \u00e8, con i suoi 2310 metri, la seconda vetta pi\u00f9 alta delle Isole Salomone ed \u00e8 situato a circa 32\u00a0km a sud della capitale Honiara, sull'isola di Guadalcanal, la pi\u00f9 estesa dell'intero arcipelago che forma lo Stato.\nAltezza.\nL'affermazione che attribuiva al monte Makarakomburu la nomina a montagna pi\u00f9 alta di tutte quelle facenti parti lo Stato \u00e8 stata ritenuta inesatta in seguito allo studio approfondito mediante l'ausilio di radar topografici.\nIn realt\u00e0 la vetta pi\u00f9 alta \u00e8 il monte Popomanaseu, che tocca quota 2335 metri."}
{"id": "2319373", "revid": "167951", "url": "https://it.wikipedia.org/wiki?curid=2319373", "title": "Elsa Vazzoler", "text": "Biografia.\nNata a Treviso, da adolescente frequenta corsi di danza e recitazione, poi entra, come giovane attrice, nelle prime compagnie teatrali che organizzano spettacoli in dialetto veneto, sino alla prima scrittura importante, quella di Memo Benassi.\nAttrice dalla recitazione brillante ed estroversa, approda alla fine della guerra nelle compagnie di Anton Giulio Bragaglia e successivamente in quella di Cesco Baseggio, nella Compagnia del Teatro Veneto, dove diviene prima attrice.\nParticolarmente versata nel repertorio goldoniano, si distingue anche nelle opere di Ruzzante e Moli\u00e8re, diretta da Tatiana Pavlova sar\u00e0 una applaudita protagonista ne \"Il borghese gentiluomo\".\nDebutta in televisione subito dopo l'inaugurazione delle trasmissioni ufficiali della RAI nel 1954, recitando sia nelle frequenti commedie del periodo sia negli sceneggiati a puntate (fra gli altri, \"I Buddenbrook\", del 1971 e \"Malombra\", del 1974).\nLavora in teatro anche nelle commedie musicali, spesso insieme a Carlo Dapporto, nel Cenerentolo e nell'Onorevole.\nAppare spesso anche sul grande schermo con ruoli da caratterista. Muore a Roma l'8 agosto 1989 all'et\u00e0 di 69 anni per un attacco cardiaco.\nProsa televisiva Rai.\nInterpret\u00f2 anche alcuni episodi della rubrica pubblicitaria televisiva \"Carosello\": nel 1959 pubblicizz\u00f2, con Marina Lori e Tino Buazzelli, le coperte e le lane della Lanerossi e nel 1962 la benzina Supercortemaggiore dell'Agip, con Giuseppe Porelli, Valeria Moriconi e Mario Scaccia."}
{"id": "2319395", "revid": "1305772", "url": "https://it.wikipedia.org/wiki?curid=2319395", "title": "Quinto Servilio Cepione", "text": "Quinto Servilio Cepione \u00e8 il nome di alcuni personaggi della Roma antica:"}
{"id": "2319397", "revid": "125970703", "url": "https://it.wikipedia.org/wiki?curid=2319397", "title": "Borgo Taccone", "text": "Borgo Taccone (nome abbreviato in \"Taccone\") \u00e8 una frazione del Comune di Irsina, in provincia di Matera.\nGeografia fisica.\nLa frazione \u00e8 posta a circa 14\u00a0km a nord-ovest di Irsina, ed \u00e8 distante 15\u00a0km dal Comune di Genzano di Lucania (Pz). \u00c8 situata ad un'altitudine di circa 252 m s.l.m.\nStoria.\nLa creazione di Borgo Taccone ha origine negli anni '50. In seguito alla Riforma agraria, il borgo venne fondato sia come centro di servizio per le esigenze degli agricoltori residenti nelle varie case coloniche sparse nel territorio circostante, sia per al fin di creare un insediamento rurale vero e proprio; Borgo Taccone infatti presentava sia caratteristiche tipiche degli insediamenti agricoli, sia strutture amministrative consone ad un centro residenziale. Con l'arrivo dei vari assegnatari di fondi agricoli, il borgo fu fornito di scuola elementare, ufficio postale, stazione dei carabinieri, ambulatorio e stazione ferroviaria. Dopo un primo periodo di relativa espansione demografica, negli anni '60-'70 Borgo Taccone inizi\u00f2 a svuotarsi e i molti degli abitanti lasciarono le case assegnate per emigrare altrove. Ad oggi sono poche le famiglie che risiedono stabilmente nel borgo."}
{"id": "2319398", "revid": "154893", "url": "https://it.wikipedia.org/wiki?curid=2319398", "title": "Cardamine bulbifera", "text": "La dentaria minore (Cardamine bulbifera ) \u00e8 una pianta erbacea, perenne appartenente alla famiglia delle Brassicaceae.\nSistematica.\nLa famiglia delle Brassicaceae (assieme alle Asteraceae) \u00e8 una delle pi\u00f9 numerose delle Angiosperme, diffusa principalmente nella fascia temperata e fredda del nostro globo. Il genere \"Cardamine\" comprende fino a 150 specie, una trentina delle quali sono presenti spontaneamente sul territorio italiano. \nIl Sistema Cronquist assegna la famiglia delle Brassicaceae all'ordine Capparales mentre la moderna classificazione APG la colloca nell'ordine delle Brassicales. Sempre in base alla classificazione APG sono cambiati anche i livelli superiori (vedi tabella a destra).\nNelle classificazioni pi\u00f9 vecchie la famiglia del genere \"Cardamine\" era chiamata anche Crociferae e a volte Cruciferae.\nIl genere \"Cardamine\" appartiene alla trib\u00f9 delle \"Arabideae\" le cui specie sono caratterizzate dall'avere una radichetta \u201caccombente\u201d, ossia che rimane ancorata ai cotiledoni e quindi si sviluppa lungo la linea di separazione degli stessi, mentre all'interno del genere \"Cardamine bulbifera\" fa parte del \u201csub-genere\u201d (o sezione) \"Dentaria\".\nQuesto genere non ha sempre avuto l'attuale struttura tassonomica. Inizialmente, con Linneo, furono formati due generi distinti chiamati \"Dentaria\" e \"Cardamine\" poi in seguito riuniti in un unico genere (\"Cardamine\") considerandolo comunque abbastanza polimorfo. Le due sezioni (\"Cardamine\" e \"Dentaria\") differiscono in quanto le seconde hanno i semi provvisti di una largo ed alato funicolo o peduncolo (cotiledoni peduncolati); si distinguono inoltre per l'habitat abbastanza caratteristico (frequentano i boschi di latifoglie \u2013 soprattutto faggete su un substrato abbastanza ricco di sostanze nutrienti) e per la precoce fioritura. In realt\u00e0 solo nelle specie europee, le due sezioni, presentano dei caratteri morfologici abbastanza riconoscibili, mentre non altrettanto avviene per le specie del Nuovo Mondo dove presentano una notevole convergenza strutturale. In effetti la spinta ad unificare i due generi \u00e8 venuta proprio dagli Autori americani. \u00c8 da aggiungere inoltre che anche attualmente le specie spontanee della flora americana sono pressoch\u00e9 ignote all'Europa, questo significa che nonostante i grandi traffici commerciali non \u00e8 avvenuto un gran scambio di semi o piantine fra i due continenti.\nVariabilit\u00e0.\nNell'elenco che segue sono indicate alcune variet\u00e0 e sottospecie (l'elenco pu\u00f2 non essere completo e alcuni nominativi sono considerati da altri autori dei sinonimi della specie principale o anche di altre specie):\nSinonimi.\nLa specie di questa scheda ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nAlcune specie dello stesso genere (o meglio sub-genere \"Dentaria\") sono abbastanza simili ad un primo sguardo distratto, in realt\u00e0 ognuna ha una sua caratteristica ben distinguibile:\nIn tutti i casi la pianta di questa scheda \u00e8 l'unica a possedere i bulbilli.\nEtimologia.\nIl nome del genere (\"Cardamine\") potrebbe derivare da due parole greche: \"Kardia\" (=cuore) e \"Dam\u00e0o\" (=addomesticare), questo in riferimento ad alcune propriet\u00e0 medicinali (cardiotoniche) che anticamente si credevano possedere le piante di questo genere. In effetti nella Grecia antica con \"Kardamine\" si indicavano diverse piante che noi oggi possiamo identificarle con il crescione (probabilmente si tratta del \"Cardamine pratensis\" \u2013 Billeri dei prati) comune in tutta Europa e anche nel nord della Grecia.\nL'epiteto specifico (\"bulbifera\") \u00e8 stato dato per la presenza di bulbilli preposti per la moltiplicazione vegetativa situati nella parte aerea della pianta.\nIl nome di \"Dentaria\" (la prima denominazione in senso cronologico del genere di queste piante) venne definito dal botanico francese Joseph Pitton de Tournefort (5 giugno 1656 - 28 dicembre 1708). Questo nome venne scelto per la somiglianza di certe protuberanze del rizoma simili a \"denti\". Ma altre dizioni fanno pensare ad una derivazione dal latino (Dens=dente) con riferimento alle sue presunte capacit\u00e0 di cura dal mal di denti.\nL'attuale binomio scientifico (\"Cardamine bulbifera\") \u00e8 stato definito dai botanici \nCarl von Linn\u00e9 (biologo e scrittore svedese, Rashult, 23 maggio 1707 \u2013 Uppsala, 10 gennaio 1778) e dal botanico e fisico Heinrich Johann Nepomuk von Crantz (Roodt, Lussemburgo, 25 novembre 1722 \u2013 Judenburg, Austria, 18 gennaio 1799) in un lavoro pubblicato nel 1769.\nIn lingua tedesca questa pianta si chiama \"Zwiebelchen-Zahnwurz\"; in francese si chiama \"Dentaire \u00e0 bulbilles\"; in inglese si chiama \"Coral-root\".\nMorfologia.\n\u00c8 una pianta dall'aspetto eretto di altezza media dai 30 ai 60\u00a0cm. La forma biologica \u00e8 geofita rizomatosa (G rhiz) : ossia piante perenni erbacee che portano le gemme in posizione sotterranea. Durante la stagione avversa non presentano organi aerei e le gemme si trovano in un organo sotterraneo chiamato rizoma, un fusto sotterraneo dal quale, ogni anno, si dipartono radici e fusti aerei.\nRadici.\nRadici secondarie da rizoma.\nFoglie.\nLe foglie sono pennate (composte da 3 a 7 lobi o segmenti, normalmente sono 5) quelle inferiori, e semplici e pi\u00f9 piccole quelle superiori; in tutti i casi le foglie sono a disposizione alterna lungo il fusto (quelle inferiori a volte sono sub-verticillate). Il margine delle foglie \u00e8 dentato (o seghettato). Quelle inferiori sono lungamente picciolate, mentre quelle superiori hanno un picciolo molto breve. La forma delle foglie o dei lobi (nel caso delle foglie composte) e lanceolata (o sub-rotonda o bislunga) con base cuneata, sono inoltre inodori. Di particolare interesse \u00e8 la presenza all'ascella delle foglie superiori di bulbetti globosi, piriformi, violacei scuri che a fine infiorescenza diventano neri: questi sono veri e propri organi di propagazione vegetativa. Dimensione dei lobi delle foglie composte: larghezza 1 \u2013 3\u00a0cm; lunghezza 5 \u2013 8\u00a0cm. Dimensione delle foglie semplici: larghezza 5 \u2013 15\u00a0mm; lunghezza 25 \u2013 50\u00a0mm. Dimensione del bulbillo: larghezza 3\u00a0mm; lunghezza 5\u00a0mm.\nInfiorescenza.\nL'infiorescenza \u00e8 terminale di tipo corimboso o brevi racemi peduncolati. Lunghezza dei peduncoli: 10 \u2013 15\u00a0mm.\nFiore.\nI fiori sono ermafroditi, dialipetali, attinomorfi e tetrameri (calice e corolla composti da 4 parti). Dimensione del fiore completo: 10 \u2013 20\u00a0mm.\nFrutti.\nIl frutto \u00e8 una siliqua (molto pi\u00f9 lunga che larga) eretta, semplice (non \u00e8 articolata) a due valve piane. Queste (le valve) sono disposte longitudinalmente, sono strette e senza nervature (\u00e8 presente un nervo ma quasi indistinto). In fase di deiscenza si aprono di scatto, a volte attorcigliandosi su s\u00e9 stesse. All'interno del frutto si trovano, disposti linearmente, alcuni piccoli semi. Non sempre sono presenti i frutti sulla pianta. Dimensione delle silique: larghezza 2,5\u00a0mm; lunghezza 20 \u2013 30\u00a0mm.\nFitosociologia.\nDal punto di vista fitosociologico la specie di questa scheda appartiene alla seguente comunit\u00e0 vegetale:\nUsi.\nCucina.\nLe giovani foglie possono essere consumate in salata oppure cotte o in minestra (ricorda l'aroma del crescione). Si possono mangiare pure i bulbilli (si cucinano come le lenticchie).\nGiardinaggio.\nL'unico impiego di un certo valore, per le specie di questa scheda, si ha nel giardinaggio. Generalmente le \"Cardamine bulbifera\" vengono coltivate nei giardini rocciosi, in zone ombreggiate e fresche come il sottobosco, ambiente naturale tipico per queste piante.\nNotizie culturali.\nLa conoscenza moderna della \"Dentaria bulbifera\" si pu\u00f2 far risalire al XVII secolo (questo secondo le prime documentazioni scritte). John Parkinson (1567\u00a0\u2013 1650), considerato l'ultimo grande erborista inglese prima dei grandi botanici inglesi, nel suo \"Theatrum Botanicum\" del 1640, descrive con molta precisione questa pianta, che chiama \"Toothed Violets\", propria dei boschi della parte meridionale dell'Inghilterra."}
{"id": "2319399", "revid": "767487", "url": "https://it.wikipedia.org/wiki?curid=2319399", "title": "Gold (The Cranberries)", "text": "Gold \u00e8 una raccolta di successi del gruppo musicale rock irlandese The Cranberries pubblicata nel 2008 dalla Island Records e dalla Mercury Records per il mercato britannico.\nIl disco.\nParte della collana \"Gold\" della Universal Music, l'album contiene tutti i principali successi dei Cranberries in versione rimasterizzata dai tempi del loro album di esordio del 1993 fino al loro scioglimento nel 2003. A differenza della precedente raccolta \"Stars - The Best of 1992 - 2002\" del 2002, \"Gold\" contiene un numero maggiore di canzoni tutte nella versione pubblicata su album, ma anche alcune \"b-side\" dei singoli di maggior successo.\nCon il titolo \"Gold - The Videos\" \u00e8 stato pubblicato dalla Universal Music anche un DVD contenente tutti i video clip prodotti dal gruppo."}
{"id": "2319408", "revid": "486946", "url": "https://it.wikipedia.org/wiki?curid=2319408", "title": "Campionato Master", "text": ""}
{"id": "2319416", "revid": "21880", "url": "https://it.wikipedia.org/wiki?curid=2319416", "title": "Conchigliologia", "text": ""}
{"id": "2319418", "revid": "15756", "url": "https://it.wikipedia.org/wiki?curid=2319418", "title": "Preboggion", "text": "Il preboggi\u00f3n. (in ligure), o prebuggi\u00fan ( [prebu'\u02a4u\u014b] ) \u00e8 una miscela di erbe spontanee tipiche della cucina di Liguria. Esso consiste in un insieme di erbe selvatiche cucinate mediante una breve bollitura, utilizzate per minestre, frittate, torte ma in particolare per il ripieno dei pansoti che vanno conditi con la salsa di noci.\nEtimologia.\nPreboggion \u00e8 un termine della lingua ligure non traducibile letteralmente in italiano: esso deriva probabilmente dal verbo prebogg\u00ee (in ligure), (\"prebug\u00ee\", [prebu'\u02a4i\u02d0]) che significa \"pre-bollire\", in senso culinario, quindi una sorta di \"scottato da bollitura\".\nA Sori il termine \"prebuggiun\" invece significa \"mescolanza\" e si usa anche per indicare un insieme confuso di tante cose: pertanto esiste il termine di traduzione letterale italiana: \"mescolanza\". La parola in questione \u00e8 tipica, grossomodo, della sola provincia genovese, in quanto, seppur oggi conosciuta anche nel Ponente e nello Spezzino, in quelle zone si usano altri termini per indicare il misto di erbe spontanee.\nAnche in zone marginali della provincia di Genova il termine non \u00e8 tradizionale, come prova il fatto che \u00e8 stato recepito in modo errato: ad esempio nelle valli Trebbia e Aveto \"prebuggiun\" indica un piatto a base di patate lesse condite con soffritto di cipolle e nel quale mai o solo raramente compaiono erbe spontanee; in alta Val Graveglia il termine indica invece un minestrone a base di ortaggi coltivati.\nPer influsso genovese, il termine \"prebuggiun\" \u00e8 stato recepito, ma in modo erroneo, anche in alcune zone occidentali dello Spezzino: in alcune localit\u00e0 dell'alta Val di Vara (Castello di Carro, Maissana e dintorni, parte est del comune di Varese L.), Monterosso al Mare, il significato \u00e8 quello di minestrone; a Levanto e dintorni \"prebuggiun\" indica, invece, i fiori di zucca (altrove nello Spezzino chiamati barbugiun, termine che ricompare anche a Bonassola e che quindi, con ogni probabilit\u00e0, era tradizionale anche a Levanto, dove poi fu sostituito dalla parola genovese dal suono simile). Per le erbe spontanee il termine antico dell'intera provincia della Spezia \u00e8 quello lunigianese di \"erbi\" o \"erbeti\" o, in alta Val di Vara, \"erbe\" o \"erbette\", mentre il termine genovese \u00e8 tradizionale solo nei comuni di Deiva Marina e Framura.\nNelle alte valli Taro e Ceno (PR) \"prebojon\" indica un \"mazzo di erbaggi per minestrone\" (E. Rulli, \"Dizionario enciclopedico della parlata ligure delle alte valli del Taro e del Ceno\", Compiano 2003).\nCredenza popolare vuole che il nome prebuggiun derivi dal fatto che durante l'assedio di Gerusalemme, alcuni vassalli di Goffredo di Buglione chiedessero di raccogliere le erbe per preparare la minestra al loro condottiero e alle sue truppe (\"pro Buglionis\"), a corto di viveri.\nIngredienti.\nOgni zona della Liguria ha proprie erbe, che compongono il \"prebugiun\":\nDato il tipo di consumo \u00e8 importante lo stadio di sviluppo della pianta al momento della raccolta; infatti quasi tutte queste piante non sono pi\u00f9 cucinabili allo stato adulto, e sono raccolte per il consumo quando la pianta \u00e8 giovane, spesso quando ha appena formato con le foglie la \"rosetta basale\", cio\u00e8 quando non \u00e8 ancora costituito lo stelo florale o quando questo \u00e8 ancora tenero.\nNon tutte le piante sono usate assieme. Date le diverse caratteristiche organolettice di ciascuna, il complesso bilancio compositivo del \" preboggion\" \u00e8 legato alla ricerca di un equilibrio dei sapori, (o perlomeno il non eccessivo sbilancio), avendo presente che tutte hanno un loro aroma vegetale specifico: amaro (\"radicion\"), selvatico (g\u00e8), sapido-neutro (boraxe), saporito-dolce (talegua), piccante ecc. ed ovviamente condizionato dalla disponibilit\u00e0 delle piante, in funzione della stagione.\nPreparazione.\nNon esiste una preparazione vera e propria: \u00e8 sufficiente pulire le erbe, lavarle e bollirle; quindi condirle e consumarle; ovvero utilizzarle come base per altri cibi.\nNella parte orientale della provincia di Genova (nello Spezzino il termine non \u00e8 tradizionale) la ricetta di cottura \u00e8 la seguente:\nIngredienti:\nEsecuzione:\nPestate l'aglio e salatelo, sbucciate le patate e tagliatele a pezzi.\nLessate le erbe e le patate.\nA parte in una padella fate scaldare l'olio, aggiungete l'aceto, il battuto d'aglio, il rosmarino e la salvia, soffriggete q.b.\nFate scolare le erbe ed ancora calde versatele nel soffritto, aggiungete le patate, fate raffreddare.\nCospargete il pan grattato (meglio il formaggio).\nServite freddo.\nLa preparazione a Sori si limita a: bollitura delle erbe, scolatura; le stesse vengono poi insaporite facendole saltare in padella con olio e aglio, salando a piacere; si usano come contorno; per fare poi il ripieno dei \"pansoti\", si aggiunge qualche uovo e parmigiano per legare; i pansoti, che sono dei grossi cappelletti, si condiscono con una salsa fatta a freddo con noci, pane bagnato nel latte, aglio, olio, I ravioli nel piatto vengono spruzzati con una manata di parmigiano.\nUsi.\nL'uso pi\u00f9 comune \u00e8 come ottima base per minestroni di verdura.\nLa verdura cos\u00ec bollita \u00e8 ottima con patate, anch'esse bollite, o usata come ingrediente per confezionare la tipica pasta (ripieno) dei pansoti.\nDerivazioni in altre lingue.\nIn alcune famiglie italiane-americane che hanno la loro origine in Liguria o il Valtaro nella provincia di Parma, c'\u00e8 un piatto chiamato \"sprubejung\" in inglese, che \u00e8 un misto di verdure saltate ottimo con patate bollite. La parola \"sprubejung\" deriva probabilmente dalla parola \"prebugi\u00fan\"."}
{"id": "2319419", "revid": "767487", "url": "https://it.wikipedia.org/wiki?curid=2319419", "title": "Arnbj\u00f8rn Hansen", "text": "Carriera.\n Nella Champions League 2013-2014 ha segnato 2 reti nei preliminari."}
{"id": "2319429", "revid": "287204", "url": "https://it.wikipedia.org/wiki?curid=2319429", "title": "Mario Landolfi", "text": "\u00c8 stato deputato della Repubblica Italiana dal 1994 al 2013.\nBiografia.\nIl padre Giacomo fu un esponente del Partito Monarchico nella provincia di Caserta e consigliere comunale nella lista MSI-DN nel comune di Mondragone.\nMario Landolfi ha conseguito la maturit\u00e0 classica presso il Liceo Classico \"Agostino Nifo\" di Sessa Aurunca.\nGiornalista professionista, assunto al Secolo d'Italia, \u00e8 stato consigliere comunale e capogruppo del MSI. Nel 1994 \u00e8 stato eletto deputato in Alleanza Nazionale nel collegio di Sessa (battendo Lorenzo Montecuollo, Bernardo Pirollo e Amato Lamberti), e rieletto per quattro legislature (1996, 2001, 2006, 2008): alle elezioni politiche del 2006 \u00e8 stato eletto alla Camera dei deputati nel collegio Campania 2, sempre nelle liste di Alleanza Nazionale, di cui \u00e8 stato coordinatore regionale per la Campania fino al 2009, anno di fondazione del PdL, di cui \u00e8 coordinatore vicario per la stessa regione.\nDal 22 aprile 2005 al 18 maggio 2006 ha ricoperto la carica di Ministro delle comunicazioni (Governo Berlusconi III); come tale emise un decreto (noto come \"Decreto Landolfi\") sulla liberalizzazione delle frequenze per la trasmissione dati wireless. Insieme a Giulio Tremonti, che era allora ministro delle finanze nello stesso Gabinetto e che aveva promosso la costituzione di una Banca del Mezzogiorno, favor\u00ec l'accensione di una \"partnership\" fra questo istituto e Poste italiane. \u00c8 stato inoltre presidente della Commissione parlamentare per l'indirizzo generale e la vigilanza dei servizi radiotelevisivi (la cosiddetta \"Commissione di vigilanza RAI\").\n\u00c8 stato membro del Consiglio generale del Partito Radicale Transnazionale.\nLandolfi \u00e8 stato deputato fino al 2013, quando \u00e8 tornato a scrivere per il \"Secolo d'Italia\".\nControversie.\nNel 2000, durante il discorso in diretta con cui annunciava le sue dimissioni da direttore del TG1, il giornalista Gad Lerner dichiar\u00f2 che, fresco di nomina, il 13 luglio 2000 era stato invitato a pranzo dal Presidente della Commissione di Vigilanza, Mario Landolfi. Al termine dell'incontro Landolfi - afferm\u00f2 Lerner - tir\u00f2 fuori dalla tasca un foglio di carta dicendo \"ci sarebbe questa persona da sistemare\". Successivamente la giornalista Maril\u00f9 Lucrezio afferm\u00f2 di essere lei la precaria \"raccomandata\", in un'intervista al \"Corriere della Sera\". In quell'occasione, Landolfi ammise di aver agito in modo \"inopportuno\", ma querel\u00f2 Gad Lerner per diffamazione. La vicenda si concluse con l'assoluzione del giornalista.\nNell'aprile 2018, durante un'intervista per strada, tentata in via della Scrofa a Roma, ha rifilato con violenza uno schiaffo al volto e insultato il giornalista Danilo Lupo, inviato del programma di Massimo Giletti \"Non \u00e8 l'Arena\" (LA7), tale gesto \u00e8 conseguenziale a una certa insistenza che l'inviato ha avuto nell'intervistarlo, il quale, poco prima del ceffone, ha epitetato l'ex deputato come un maleducato.\nProcedimenti giudiziari.\nUn'inchiesta giornalistica de \"L'Espresso\" del 2008 riport\u00f2 attivit\u00e0 della Procura della Repubblica di Santa Maria Capua Vetere riguardanti serialit\u00e0 di raccomandazioni per assunzioni nella societ\u00e0 Poste italiane; l'indagine coinvolse Landolfi, il suo segretario particolare Cosimo Chianese e l'Amministratore Delegato della Societ\u00e0 Massimo Sarmi, tuttavia il settimanale rifer\u00ec affermazioni di fonti della Procura secondo cui doveva trattarsi di \u00abvicenda che riveste i caratteri del malcostume politico, ma non c'\u00e8 la prova che vi sia stata una attivit\u00e0 illecita\u00bb.\nNel 2007, a margine di un'inchiesta della Direzione distrettuale antimafia (DDA) di Napoli che coinvolgeva il politico Nicola Cosentino, l'imprenditore e pentito di Camorra Michele Orsi (secondo la stampa in precedenza legato al clan Bidognetti) formul\u00f2 diverse accuse riguardanti assunzioni clientelari alla nettezza urbana del comune di Mondragone. L'inchiesta fu ripartita in due filoni, in uno dei quali era imputato il Cosentino. Landolfi fu indagato con l'accusa di corruzione e truffa, con l'aggravante di aver commesso il fatto per agevolare il clan mafioso La Torre. Michele Orsi fu ucciso in un agguato di camorra il 1\u00ba giugno 2008. Mario Landolfi fu assolto , avendo rinunciato alla prescrizione, da questa accusa con sentenza emessa dal Tribunale di Santa Maria Capua Vetere il 23 dicembre 2019\nIl 15 maggio 2012 fu rinviato a giudizio dal Giudice dell'udienza preliminare con le accuse di concorso in corruzione e truffa aggravate dall'avere agito per favorire il clan camorristico La Torre; il politico dichiar\u00f2 la sua estraneit\u00e0, parlando di \u00abvicenda farsesca, banale, paesana\u00bb. Aveva gi\u00e0 pubblicato online le intercettazioni telefoniche di cui la Giunta per le autorizzazioni della Camera dei Deputati aveva negato ai magistrati l'utilizzo. Con la sentenza emessa dal Tribunale di Santa Maria Capua Vetere il 23 dicembre 2019, dopo 12 anni, si evidenzia la totale estraneit\u00e0 alle accuse legate al favoreggiamento camorristico , favoreggiamento semplice e truffa residuando la condanna a due anni per corruzione con sospensione della stessa accompagnata dalla non menzione sul casellario giudiziario. Nella conferenza stampa tenuta presso l'Hotel Cavalieri di Caserta il 27 dicembre 2019, preannunciando il ricorso in Appello, ha dichiarato: \" Felice per la caduta dell'aggravante mafiosa. Dispiaciuto per la condanna ricavata dalle dichiarazioni di un pentito che la difesa ha dimostrato essere un mentitore seriale\" Nel 2017 il processo per le assunzioni all'AIFA si concluse con l'assoluzione dei 35 imputati."}
{"id": "2319442", "revid": "2134764", "url": "https://it.wikipedia.org/wiki?curid=2319442", "title": "Damjan Rude\u017e", "text": "Carriera.\nNBA.\nIndiana Pacers (2014-2015).\nDopo 8 anni in Europa lui and\u00f2 a giocare in NBA (dopo non essere stato scelto al Draft del 2008), firmando un contratto biennale (con opzione per il terzo anno) con gli Indiana Pacers.\nA fine anno seppur la squadra manchi i play-off di un soffio, la stagione di Rudez \u00e8 buona, considerando anche il fatto che Damjan \u00e8 il migliore realizzatore da 3 dei rookies con una percentuale del 40,6\u00ba/\u00b0 in 68 partite disputate (di cui solo due da titolare).\nMinnesota Timberwolves (2015-2016).\nAlla fine della stagione gli Indiana Pacers lo cedettero ai Minnesota Timberwolves in cambio di Chase Budinger.\nTuttavia a Minneapolis l'ala croata disputa solo 33 partite (quasi la met\u00e0 in meno dell'anno passato), di cui nessuna da titolare, dove comunque mantiene ottime percentuali da 3 e un 100\u00ba/\u00b0 totale di media nei tiri liberi.\nA fine anno i Timberwolves non esercitarono la team option e cos\u00ec Rude\u017e rimase svincolato.\nOrlando Magic (2016-2017).\nDopo un'estate da svincolato l'8 settembre 2016 viene acquistato dagli Orlando Magic. Ai Magic torn\u00f2 a essere allenato da Frank Vogel, suo allenatore negli Indiana Pacers. Segn\u00f2 8 punti il 25 gennaio 2017 nella gara persa in casa per 100-92 contro i Chicago Bulls. Nella gara successiva persa in trasferta dai Magic contro i Boston Celtics, col punteggio di 128-98, Rude\u017e segn\u00f2 14 punti.\nRitorno in Europa.\nValencia, mancato arrivo in Italia e Monaco (2017-2018).\nIl 26 ottobre 2017 torn\u00f2 in Europa e nel campionato spagnolo (in cui gioc\u00f2 nel biennio 2012-2014 pre-NBA a Saragozza) firmando un contratto trimestrale con il Valencia. Dopo 10 apparizioni, il 29 gennaio 2018 lascia il Valencia dopo che il suo contratto era scaduto.\nDopo essere stato cercato da squadre italiane, il 20 febbraio 2018 si trasferisce in Francia al Monaco.\nMurcia (2018-).\nIl 16 luglio torna nuovamente a giocare nel campionato spagnolo firmando con il Murcia."}
{"id": "2319443", "revid": "287204", "url": "https://it.wikipedia.org/wiki?curid=2319443", "title": "Damjan Rudez", "text": ""}
{"id": "2319450", "revid": "729019", "url": "https://it.wikipedia.org/wiki?curid=2319450", "title": "Ernesto Botto", "text": "Biografia.\nNacque a Torino l'8 novembre 1907, Ernesto Botto si arruol\u00f2 come allievo ufficiale della Regia Aeronautica nel 1929, frequentando il corso \"Grifo\" dell'Accademia Aeronautica allora con sede a Caserta, conseguendo nel 1932 il brevetto di pilota d'aeroplano e venendo nominato l'anno successivo sottotenente del Ruolo naviganti. Lo stesso anno venne promosso tenente istruttore alla scuola caccia di Castiglione del Lago. Nel 1936 venne assegnato al 57\u00ba Gruppo del 1\u00ba Stormo Caccia Terrestre e promosso capitano.\nNel 1937, assegnato al 4\u00ba Stormo Caccia Terrestre, comand\u00f2 la 32\u00aa Squadriglia caccia nella guerra civile spagnola. Il 12 ottobre 1937 la sua squadriglia decoll\u00f2 insieme alla 31\u00aa Squadriglia caccia del capitano Luigi Borgogno e durante uno scontro a Fuentes de Ebro venne colpito da un proiettile alla gamba destra che fu fracassata. Riusc\u00ec comunque a rientrare alla base e venne ricoverato lungamente all'ospedale di Saragozza, dove fu per\u00f2 necessario amputargli parte della gamba destra, sostituita poi con un arto artificiale.\nRecatosi in visita con le stampelle al suo reparto, rimase commosso dal notare che tutti gli aerei erano stati decorati con il simbolo di una \"gamba di ferro\" in suo onore e da allora questo fu il suo soprannome. Al rientro in Patria, venne acclamato e festeggiato e decorato con solenne cerimonia all'Altare della Patria con la medaglia d'oro al valor militare. La 32\u00aa Squadriglia venne ufficialmente battezzata \"gamba di ferro\". Per un lungo periodo non fu richiamato in servizio, poich\u00e9 le sue condizioni erano valutate inadatte al pilotaggio, ma nel 1938, dopo essersi addestrato a pilotare nonostante le sue condizioni, venne richiamato come comandante della 73\u00aa Squadriglia caccia del 4\u00ba Stormo all'Aeroporto di Gorizia.\nNel 1939 venne promosso maggiore, poi nel 1940 in Libia, a capo del 9\u00ba Gruppo del 4\u00ba Stormo caccia, sub\u00ec una grave ferita alla testa in un incidente stradale che lo rese definitivamente inadatto al volo. Nel 1941 venne promosso tenente colonnello e nel 1943 comandante della Scuola caccia di Udine, poi a Gorizia. Gli vengono generalmente attribuite cinque vittorie durante la guerra civile spagnola e tre durante la seconda guerra mondiale, che lo rendono quindi un asso dell'aviazione.\nDal settembre 1943 al gennaio 1944 con la Repubblica Sociale.\nBotto venne sorpreso dalla notizia dell'armistizio dell'8 settembre proprio a Gorizia. Recatosi a Roma, discusse assieme al generale di brigata aerea Arrigo Tessari (comandante del 53\u00ba Stormo), al colonnello Tito Falconi (alla guida del 3\u00ba Stormo) e a vari altri ufficiali come il colonnello Angelo Tondi, pilota personale di Mussolini, dell'opportunit\u00e0 di costituire una \"legione straniera aerea\" al fianco della Luftwaffe che, sebbene la diffidenza maturata da alcuni ufficiali verso i tedeschi che avevano gi\u00e0 internato migliaia di militari italiani, era da loro vista come l'unico alleato per combattere le aviazioni Alleate che stavano bombardando il suolo dell'Italia.\nBotto stava per essere deportato in Germania essendosi rifiutato di collaborare con i tedeschi, quando il 24 settembre venne designato da Benito Mussolini (liberato dai tedeschi il 12 settembre) quale sottosegretario di Stato dell'Aeronautica Repubblicana, con il compito di ricostituire al pi\u00f9 presto una forza aerea efficiente. Il suo nome fu fatto dal generale Rodolfo Graziani, ministro della Difesa nazionale, che lo volle malgrado i soli 36 anni e il grado di tenente colonnello a capo della forza aerea, dove peraltro erano in forza generali e ufficiali pi\u00f9 anziani di lui, sia per la considerazione di cui godeva nell'ambiente aviatorio, sia per la decorazione al valor militare. Botto, che aveva appreso della sua nomina dalla radio, design\u00f2 quale capo di stato maggiore dell'aeronautica Giuseppe Baylon. I bandi radiofonici di Botto furono di fondamentale importanza per richiamare sotto le bandiere della Repubblica Sociale Italiana molti aviatori, disorientati dal caos seguito all'8 settembre.\nIl 14 ottobre pubblic\u00f2 un bando in cui dava tempo a tutto il personale dell'aeronautica dal 18 al 28 ottobre per presentarsi nei centri di raccolta per ritornare in servizio. L'idea di un'aviazione italiana indipendente nel territorio occupato dalla Wehrmacht venne fortemente contrastata dal Generalfeldmarschall tedesco Wolfram von Richthofen, comandante della Luftflotte 2 impegnata nel teatro italiano, tanto da chiedere l'annullamento del bando di Botto, anche perch\u00e9 due giorni prima aveva gi\u00e0 dato disposizioni di cominciare a reclutare il personale per dar vita ad una \"Legione straniera italiana\" inserita nell'organico della Luftwaffe.\nBotto fu irremovibile e continu\u00f2 a dare fiducia alla sua Aeronautica Repubblicana, sorta ufficialmente il 27 ottobre. Tre giorni prima Botto, forte del sostegno di Mussolini e Graziani, aveva ottenuto direttamente dal comandante della Luftwaffe, il Reichsmarschall Hermann G\u00f6ring, incontrato a Berlino, la cessazione dell'arruolamento di soldati italiani nella Luftwaffe e la restituzione di gran parte dei velivoli e dei materiali requisiti dopo l'8 settembre, con i quali l'aeronautica di Sal\u00f2 pot\u00e9 effettivamente diventare una forza operativa. L'impegno di Botto port\u00f2 l'aeronautica dell'RSI a disporre nel 1944 di circa 35.000 uomini, 73.000 considerando i soldati distaccati presso i comandi tedeschi.\nI dissapori con alcuni esponenti della gerarchia fascista, primo fra tutti il potente gerarca cremonese Roberto Farinacci che pi\u00f9 volte lo attacc\u00f2 sul suo giornale \"Il Regime Fascista\" e il suo atteggiamento ostile nei confronti dei tedeschi, che ne sottolineavano la dubbia fede fascista, crearono una tensione che port\u00f2 Botto a chiedere, nel gennaio del 1944, di essere esonerato dall'incarico. Tra le cause della rottura, la richiesta di Farinacci di far giurare a tutti i militari fedelt\u00e0 al fascismo e la sostituzione del saluto militare con il saluto romano, richieste alle quali Botto si oppose ed effettivamente per un certo tempo distinse gli aviatori dagli altri soldati.\nMussolini accett\u00f2 le dimissioni, che per varie ragioni diventarono effettive solo all'inizio del marzo 1944, quando Botto venne sostituito dal generale Arrigo Tessari pi\u00f9 gradito agli alleati tedeschi. La notizia cre\u00f2 malcontento in molti degli aviatori che avevano deciso di arruolarsi nella aviazione della Repubblica di Sal\u00f2 principalmente per rispondere all'appello di un combattente che stimavano anche per le sue vicissitudini personali e per l'aver rifiutato di sottrarsi al servizio, pur con una grave menomazione. Si ritir\u00f2 a Torino, dove grazie al suo stato di servizio, non sub\u00ec critiche neanche dalle forze partigiane che, anzi, ne protessero l'incolumit\u00e0 durante la guerra civile, malgrado avesse ricoperto incarichi di vertice nella Repubblica Sociale.\nReplic\u00f2 alla richiesta della commissione di epurazione che indag\u00f2 su tutti i funzionari statali italiani nel dopoguerra, allontanando quelli pi\u00f9 compromessi con il regime e richiedendo agli altri di compilare appositi questionari, di non ritenere necessario rispondere, poich\u00e9 tutto quanto lo riguardava era verificabile nel suo libretto militare, la documentazione ufficiale che segue ogni militare e riporta tutti i dati raccolti durante la carriera. Ader\u00ec al Movimento Sociale Italiano e nel 1951 venne eletto consigliere comunale di Torino, ma venne costretto alle dimissioni. Mor\u00ec a Torino il 9 dicembre 1984. Il portale web dell'Aeronautica Militare ha proposto una pagina, intitolata \"I grandi aviatori\", dove vengono citate le maggiori personalit\u00e0 storiche dell'aviazione italiana, ponendo Botto tra di esse."}
{"id": "2319452", "revid": "1543377", "url": "https://it.wikipedia.org/wiki?curid=2319452", "title": "The River (Good Charlotte)", "text": "The River \u00e8 il primo singolo estratto dall'album \"Good Morning Revival\" dei Good Charlotte, insieme a Matthew Shadows e Synyster Gates degli Avenged Sevenfold. Il singolo non fu pubblicato in Australia. L'8 dicembre 2006, nel secondo episodio di GCTV, era possibile ascoltare e vedere il video di \"The River\". La premi\u00e8re del video fu pubblicata sul loro sito ufficiale e sulla loro pagina MySpace il 4 gennaio 2007.\nVideo musicale.\nIl video fu annunciato nel dicembre 2006 a Los Angeles, diretto da Marc Webb, che diresse anche i video per \"Motivation Proclamation\" e \"Festival Song\" della band. Rappresenta solo la band, senza i membri degli Avenged Sevenfold, che suona lungo l'argine di Los Angeles, mostrando anche immagini della storia della citt\u00e0. Partecip\u00f2 al video anche la celebrit\u00e0 di MySpace Jeffree Star.\nFu diretta anche una seconda versione per il video con i Good Charlotte, Matthew Shadows e Synyster Gates, che inizialmente fu inserito nel terzo episodio di GCTV. La premi\u00e8re di questa versione del video fu pubblicata negli Stati Uniti su MTV il 7 febbraio 2007 e in UK su Kerrang! e Scuzz il 13 aprile 2007, annunciando anche la data di pubblicazione del secondo singolo in UK (\"Keep Your Hands off My Girl\")."}
{"id": "2319454", "revid": "1573940", "url": "https://it.wikipedia.org/wiki?curid=2319454", "title": "Belantsea montana", "text": "Il Belantsea montana (nome che deriva da un'antica leggenda della trib\u00f9 di Nativi Americani Crow) era un pesce cartilagineo dall'aspetto peculiare che \u00e8 vissuto durante il Carbonifero inferiore. I fossili di questo animale sono stati ritrovati nella lagerst\u00e4tte Bear Gulch Limestone nel Montana. La specie \u00e8 l'unica del genere Belantsea e la pi\u00f9 conosciuta dell'ordine Petalodontiformes.\nAspetto.\nMorfologicamente il pesce era molto strano, a forma di foglia, con pinne muscolari e una piccola coda. Un corpo con questa forma doveva garantire un'estrema manovrabilit\u00e0, ma al costo di una bassa velocit\u00e0 di crociera. Le dimensioni di questa specie si attestavano intorno ai 60\u201370\u00a0cm\nAlimentazione.\nI suoi pochi denti triangolari formavano una struttura simile ad un becco, che gli permetteva di cibarsi di briozoi, spugne, crinoidi ed altri animali con il corpo protetto da un guscio."}
{"id": "2319456", "revid": "258720", "url": "https://it.wikipedia.org/wiki?curid=2319456", "title": "Belantsea", "text": ""}
{"id": "2319467", "revid": "287204", "url": "https://it.wikipedia.org/wiki?curid=2319467", "title": "Sporting Club Steinfort", "text": "Lo Sporting Club Steinfort, meglio noto come Steinfort, \u00e8 una societ\u00e0 calcistica lussemburghese con sede nella citt\u00e0 di Steinfort. Ha all'attivo una partecipazione in Division Nationale, massima serie del campionato lussemburghese di calcio, avvenuta nella stagione 2008-2009. Nella stagione 2018-2019 milita in Luxembourg 1. Division, terzo livello nazionale.\nStoria.\nIl club venne fondato nel 1923 come \"F.C. Sporting Steinfort\", dopo che si era sciolta la \"Jeunesse de la fronti\u00e8re Steinfort\", precedente squadra cittadina attiva dal 1915 al 1923. Dopo la partecipazione al campionato di Promotion, seconda serie nazionale, nella stagione 1929-1930, terminata con zero punti e conseguente retrocessione, il club torn\u00f2 in seconda serie nel 1985. In quattro stagioni ne disput\u00f2 tre in seconda serie, per poi retrocedere e alternarsi tra terzo e quarto livello nei vent'anni successivi. Nel 2006 ritorn\u00f2 in \u00c9irepromotioun. Nel 2007 stipul\u00f2 un accordo di collaborazione coi portoghesi dello Sporting Clube de Portugal, cambiando denominazione in Sporting Club Steinfort e cambiando il proprio stemma e i colori sociali a quelli della compagine portoghese. Alla prima stagione con la nuova denominazione il club arriv\u00f2 terzo in campionato, vinse lo spareggio promozione/retrocessione contro il e conquist\u00f2 per la prima volta nella sua storia la promozione in Division Nationale, la massima serie nazionale. La prima stagione in Division Nationale del S.C. Steinfort si concluse con un tredicesimo posto e conseguente retrocessione in \u00c9irepromotioun. Due anni dopo retrocesse in terza divisione."}
{"id": "2319470", "revid": "124295497", "url": "https://it.wikipedia.org/wiki?curid=2319470", "title": "Episodi di Pocket Monsters Advanced Generation", "text": "La serie \u00e8 la seconda serie dei Pok\u00e9mon in Giappone e coincide con le serie che vanno dalla sesta alla nona secondo la numerazione occidentale. &lt;br&gt; Il primo episodio di questa serie venne trasmesso il 21 novembre 2002.\nIl viaggio di Ash si sposta ora a Hoenn, la regione basata suoi giochi \"Pok\u00e9mon Rubino\" e \"Zaffiro\" per Game Boy Advance. E proprio da questi due giochi prende spunto il personaggio della nuova compagna di viaggio di Ash, Vera, che accompagnata dal suo fratellino Max e dall'immancabile Brock, si unisce ad Ash in un viaggio che li porter\u00e0 a scoprire Hoenn, i nuovi Pok\u00e9mon che vi abitano e il Parco Lotta di Kanto.\n\"Pocket Monsters Advanced Generation\".\n\"Pok\u00e9mon Advanced\".\nLa sesta serie dei Pok\u00e9mon secondo la numerazione occidentale. Sebbene ci siano alcune discordanze, in Italia questa serie \u00e8 stata trasmessa dall'episodio 265 all'episodio 316. Nella serie Pok\u00e9mon Advanced, Ash compete nella Conferenza Argento, la Lega di Johto, ma perde, posizionandosi comunque bene in classifica. Al termine del torneo, i compagni di viaggio di Ash da sempre, Misty e Brock, sono costretti a sciogliere il gruppo. Determinato a diventare un Maestro di Pok\u00e9mon, Ash decide di partire per un nuovo viaggio verso Hoenn, dove vivono decine di nuovi Pok\u00e9mon da scoprire. Qui incontra Vera, aspirante Coordinatrice di Pok\u00e9mon (allenatore specializzato nelle Gare Pok\u00e9mon), suo fratello minore Max, e il suo vecchio amico Brock. Ha inizio cos\u00ec il loro viaggio verso la Lega di Hoenn. L'assenza del personaggio di Misty \u00e8 spesso considerata uno dei motivi che ha causato un crescente disinteresse da parte dei telespettatori nei confronti dell'anime.\n\"Pok\u00e9mon: Advanced Challenge\".\nLa settima serie dei Pok\u00e9mon secondo la numerazione occidentale. Questa serie \u00e8 stata trasmessa dall'episodio 317 all'episodio 368. Nella seconda parte del viaggio a Hoenn, Ash continua a conquistare Medaglie per poter entrare a far parte al torneo della Lega di Hoenn.\n\"Pok\u00e9mon: Advanced Battle\".\nL'ottava serie dei Pok\u00e9mon secondo la numerazione occidentale. \u00c8 stata trasmessa dall'episodio 369 all'episodio 422. Questa serie segna l'ultima parte del viaggio a Hoenn, la conquista delle ultime Medaglie, e l'ennesima sconfitta al torneo della Lega Pok\u00e9mon di Iridopoli. Ash, nell'ultima parte della stagione, viene a conoscenza del Parco Lotta, che si tiene a Kanto, e a cui vuole partecipare. La serie si conclude con la prima parte del viaggio a Kanto. Questa stagione inoltre \u00e8 l'ultima doppiata nella versione americana dalla 4Kids Entertainment!, che ha curato l'adattamento americano dalla prima serie dei Pok\u00e9mon e che ora cede alla Pok\u00e9mon USA. Un segno evidente di tale cambiamento si ha nelle voci di alcuni Pok\u00e9mon, che risultano mutate nella nona serie, la seguente.\n\"Pok\u00e9mon: Battle Frontier\".\nLa nona serie dei Pok\u00e9mon secondo la numerazione occidentale e l'ultima dell'Advance Generation. \u00c8 stata trasmessa dall'episodio 423 all'episodio 468. In questa serie Ash diventa Maestro del Parco Lotta dopo aver conquistato tutti i Simboli e rifiuta di diventare lui stesso un Asso del Parco. Ma il suo obiettivo \u00e8 conoscere nuovi Pok\u00e9mon e ottenere nuove Medaglie, e cos\u00ec, dopo aver detto addio a Vera, Max e Brock (che rincontrer\u00e0 per\u00f2 pochi episodi dopo), parte per la regione di Sinnoh (basata sui giochi Pok\u00e9mon Diamante e Perla)."}
{"id": "2319473", "revid": "574302", "url": "https://it.wikipedia.org/wiki?curid=2319473", "title": "Boston Society of Film Critics Award per il miglior film", "text": "Il Boston Society of Film Critics Award per il miglior film (\"BSFC Award for Best Film\") \u00e8 un premio assegnato annualmente dai membri del Boston Society of Film Critics al miglior film distribuito negli Stati Uniti nel corso dell'anno, fatto eccezione in alcuni casi."}
{"id": "2319477", "revid": "1442080", "url": "https://it.wikipedia.org/wiki?curid=2319477", "title": "I'm Gonna Be Warm This Winter", "text": "I'm Gonna Be Warm This Winter \u00e8 un singolo registrato da Connie Francis, pubblicato ufficialmente nel 1962, La canzone \u00e8 stata scritta da Mark Barkan e da Hank Hunter. La canzone \u00e8 stata registrata a New York e gli arrangiamenti sono di Bill Ramal.\nLa b-side originale del singolo \u00e8 il brano \"Al Di L\u00e0\" che nel 1963 entr\u00f2 anche nelle classifiche. Il singolo U.K invece include la b-side \"Pretty Little Baby\".\nIl singolo non ha ottenuto moltissimo successo raggiungendo massimo la #48 nel Regno Unito. Meglio \u00e8 andata invece nelle classifiche americane.\nCover di Gabriella Cilmi.\nNel 2008 la cantante australiana Gabriella Cilmi registr\u00f2 una cover della canzone e il 15 dicembre 2008, una settimana prima di Natale, la pubblic\u00f2 come singolo modificando il titolo in \"Warm This Winter\". Questo singolo non ebbe nessun CD singolo e non venne promosso da alcun video musicale, fu il primo singolo della cantante ad essere pubblicato solo in formato digitale e l'unico singolo inedito ad essere estratto dall'edizione deluxe del suo album di debutto \"Lessons to Be Learned\".\nNonostante il singolo \"Warm This Winter\" non ebbe n\u00e9 pubblicazione fisica, n\u00e9 video, riusc\u00ec a raggiungere la ventiduesima posizione in Gran Bretagna (unico paese in cui fu pubblicato). Il singolo si rivel\u00f2 un inaspettato grande successo, infatti ottenne molto pi\u00f9 successo del suo precedente singolo \"Sanctuary\"."}
{"id": "2319489", "revid": "1305772", "url": "https://it.wikipedia.org/wiki?curid=2319489", "title": "Blue Christmas", "text": "Blue Christmas (\"Triste Natale\") \u00e8 una celebre canzone natalizia statunitense, scritta nel 1948 da Billy Hayes e da Jay W. Johnson. \nLa prima incisione fu di Ernest Tubb nel 1948.\nIl brano fu, per\u00f2, soprattutto un grande successo di Elvis Presley, che nel 1957 trasform\u00f2 il brano country di Tubb in una versione rock &amp; roll. Il brano \u2013 che, rispetto alla versione di Ernest Tubb, ha un verso in meno \u2013 venne pubblicato come singolo e fu anche inserito nell'album \" Elvis' Christmas Album\".\nIl brano.\nTesto e musica.\n\"Blue Christmas\" si inserisce tra quelle canzoni natalizie (un altro esempio celebre \u00e8 \"I'll Be Home for Christmas\" , portata al successo di Bing Crosby, ma anche \u2013 guardando alla musica italiana \u2013 \"Notte di Natale\" di Claudio Baglioni) che non esprimono il concetto di un Natale gioioso: come in altri brani, anche in questo caso \u00e8 la mancanza della persona amata a generare questo sentimento tristezza (si tratta, perci\u00f2, anche di una canzone d'amore).\nA tal proposito, viene evidenziato \u2013 tramite un gioco di parole che non si pu\u00f2 rendere in italiano \u2013 il contrasto tra la neve che cade, che \u00e8 \" white\", cio\u00e8 \u201cbianca\u201d, e questo Natale che, invece, \u00e8, per il \u201ccantante\u201d, \"blue\", parola che in inglese non significa soltanto \u201cblu\u201d, ma anche, appunto, \u201ctriste\u201d.\nA dispetto del contenuto malinconico del testo, la melodia \u00e8 piuttosto ritmata ed allegra."}
{"id": "2319492", "revid": "1494169", "url": "https://it.wikipedia.org/wiki?curid=2319492", "title": "Blue Christmas (disambigua)", "text": ""}
{"id": "2319496", "revid": "439868", "url": "https://it.wikipedia.org/wiki?curid=2319496", "title": "Johann Deisenhofer", "text": "Biografia.\nStudi universitari e carriera accademica.\nDeisenhofer ottiene il dottorato alla Universit\u00e0 Tecnica di Monaco per il lavoro di ricerca portato avanti presso l'Istituto Max Planck di biochimica di Martinsried, nel 1974. Qui svolge attivit\u00e0 di ricerca fino al 1988, anno in cui entra a far parte dello Howard Hughes Medical Institute di Chevy Chase, nel Maryland (Stati Uniti) e del dipartimento di biochimica presso lo University of Texas Southwestern Medical Center.\nLo studio.\nInsieme a Michel e Huber, Deisenhofer \u00e8 riuscito a determinare la struttura tridimensionale di un complesso proteico che si trova in alcuni batteri fotosintetici. Questo complesso, denominato centro di reazione fotosintetica, gioca un ruolo cruciale nel dare il via a un semplice processo di fotosintesi. Tra il 1982 e il 1985, i tre scienziati hanno usato la diffrattometria a raggi X per determinare l'esatta disposizione degli oltre 10.000 atomi che formano il complesso proteico. La loro ricerca ha favorito la comprensione del meccanismo della fotosintesi e ha rivelato alcune similitudini tra i processi fotosintetici nelle piante e nei batteri."}
{"id": "2319501", "revid": "125890651", "url": "https://it.wikipedia.org/wiki?curid=2319501", "title": "Gualtiero Grandini", "text": "Carriera.\nGiocatore.\nLa sua prima squadra professionistica \u00e8 stata la , in seguito gioca nel e nel Messina.\nNell'estate 1989 passa al , con il quale due stagioni dopo ottiene la promozione in Serie A, rimane ai rossoneri in massima serie fino al giugno del 1994.\nIn seguito milita nel Valdagno, prima di tornare per un anno di nuovo a Foggia.\nLe sue ultime squadre professionistiche sono la ed il Novara.\nAllenatore.\nUna volta appese le scarpette al chiodo ha intrapreso la carriera di allenatore a livelli giovanili: Iniziando i primi due anni con i Giovanissimi Regionali dell'AS Cittadella passando poi per altri due anni a fare i Giiovanissimi Nazionali sempre per l'AS Cittadella. Dopo essere diventato il tecnico dei Giovanissimi Nazionali del Padova, dal 2009 al 2014 ha allenato gli Allievi Nazionali sempre per il Padova.\nNell'estate 2014 passa alla Biancoscudati Padova per allenare i Juniores Nazionali. Con questa formazione disputa la finale nazionale, venendo per\u00f2 sconfitto per 1-0 dal San Cesareo.\nIl 18 giugno 2015, passa all'AltoVicentino per guidare gli Allievi Regionali.\nRientra poi al Padova per guidare la formazione Beretti.\nNella Stagione 20/21 passa ad allenare la formazione del San Giorgio in Bosco neopromossa in Eccellenza. Il 24 febbraio 2022, viene sollevato dall'incarico."}
{"id": "2319504", "revid": "1305887", "url": "https://it.wikipedia.org/wiki?curid=2319504", "title": "Golia (Marvel Comics)", "text": ""}
{"id": "2319505", "revid": "729019", "url": "https://it.wikipedia.org/wiki?curid=2319505", "title": "Denis Charvet", "text": "Biografia.\nCresciuto al Cahors, debutt\u00f2 nel rugby di alto livello nelle file del Tolosa, nel quale, in diversi anni di militanza, si aggiudic\u00f2 tre titoli di campione francese ed esord\u00ec in Nazionale, nel corso del Cinque Nazioni 1986, contro il ; prese poi parte ai tornei del e dal al vincendolo tre volte, due in solitaria e uno \"ex aequo\" con la .\nPrese parte alla , risultando essere l'unico giocatore francese a essere sceso in campo in tutti i 6 incontri della sua squadra, che giunse fino alla finale, poi persa contro la .\nTra gli altri \"exploit\" realizzati, vi furono le tre mete marcate nella finale di campionato del 1985, impresa seconda solo a quella, realizzata nel 1913, da Eug\u00e8ne Lissalde, autore di 4 mete nella partita che vide il Bayonne campione quell'anno.\nInoltre, durante la finale di campionato del 1989, contro il Tolone, Charvet mise a segno una meta con una corsa solitaria di 80 metri, rimasta ancora oggi nell'immaginario popolare.\nDurante la successiva militanza parigina al Racing M\u00e9tro 92 e poi allo Stade fran\u00e7ais Charvet inizi\u00f2 una discreta carriera televisiva e cinematografica, che lo port\u00f2 anche a recitare in un film di Claude Lelouch, \"La belle histoire\" (1992).\nPi\u00f9 recentemente, al riguardo, Charvet afferm\u00f2 che il cinema era stato sempre la sua passione, e che a 8 anni gi\u00e0 aveva allestito una sala cinematografica nella cantina della casa dei suoi genitori, per cui trasferirsi in una squadra parigina era il metodo migliore per realizzare le sue aspirazioni artistiche.\nOltre a essere stato cofondatore, nel 1988, della casa d'abbigliamento sportivo Eden Park insieme al suo ex compagno di squadra e di Nazionale Franck Mesnel, nel 2005 Charvet ha inoltre fondato una sua casa di produzione, la Les Films Christie's', che ha gi\u00e0 realizzato due film, nel 2006 e nel 2007.\nAutore di \"La Mort debout\" (\"La morte in piedi\" ), libro autobiografico uscito nel 2008, in cui racconta come affront\u00f2 il brusco passaggio dalla notoriet\u00e0 alla solitudine e all'ordinariet\u00e0 quando smise la carriera agonistica nel 1997, Charvet \u00e8 anche, dal 2007, titolare di una casa da gioco a San Giuliano di Geneva, in Alta Savoia, in compartecipazione con l'ex rugbista e allenatore Bernard Laporte."}
{"id": "2319507", "revid": "287204", "url": "https://it.wikipedia.org/wiki?curid=2319507", "title": "Baltic Basketball League 2007-2008", "text": "La Baltic Basketball League 2007-2008 fu la 4\u00aa edizione della Lega Baltica. La vittoria finale fu ad appannaggio dei lituani dello \u017dalgiris Kaunas sui conterranei del Lietuvos Rytas."}
{"id": "2319508", "revid": "1457847", "url": "https://it.wikipedia.org/wiki?curid=2319508", "title": "Zurab Azmaiparashvili", "text": "Ottenne il titolo di Grande maestro nel 1988. Ha raggiunto il massimo Elo nel 2003, con 2.702 punti.\nNazionale.\nHa partecipato per la Georgia, sempre in 1\u00aa scacchiera, a 7 olimpiadi degli scacchi dal 1992 al 2004, col risultato complessivo di + 33 = 34 \u2013 11 (64,1 %). Ha vinto un oro individuale e un bronzo di squadra alle olimpiadi di Elista 1998.\nIncarichi direttivi.\nAzmaiparashvili \u00e8 stato per molti anni presidente della federazione scacchistica georgiana e nel 2009 \u00e8 stato uno dei vice-presidenti della FIDE. Dal 2014 \u00e8 presidente dell'Unione scacchistica europea."}
{"id": "2319509", "revid": "287204", "url": "https://it.wikipedia.org/wiki?curid=2319509", "title": "Francisco Bayeu", "text": "Biografia.\nFu allievo di Jos\u00e9 Luz\u00e1n e Antonio Gonz\u00e1lez Vel\u00e1zquez e si laure\u00f2 presso la Real Academia de Bellas Artes de San Fernando nel 1758. Inizi\u00f2 svolgendo lavori su committenza delle chiese e dei conventi della sua citt\u00e0 natale.\nNel 1763 Anton Raphael Mengs lo chiam\u00f2 a Madrid per farlo collaborare alla decorazione del Palazzo Reale. Grazie alla protezione di Mengs, divenne uno degli artisti pi\u00f9 influenti della capitale e, nel 1767, fu nominato pittore della corte di re Carlo III di Spagna.\nAssieme al fratello Ram\u00f3n e sotto la direzione di Mengs, realizz\u00f2 cartoni per arazzi per la Fabbrica Reale di Tapices.\nFu uno dei primi protettori del giovane Goya, introducendolo a corte: Goya divenne suo cognato sposando la sorella di Francisco, Josefa Bayeu, nel 1773.\nDipinse scene allegoriche per i palazzi reali di Madrid, il Palazzo reale di Aranjuez, il Palazzo Reale di El Pardo, La Granja de San Ildefonso, e per varie chiese: la Collegiata di San Ildefonso, il Monastero reale dell'Incarnazione (Madrid), la Basilica del Pilar (Saragozza), il chiostro della cattedrale di Toledo.\nNel 1788 fu nominato direttore dell'Academia de Bellas Artes. Negli ultimi anni si dedic\u00f2 in modo particolare ai ritratti.\nOpere.\nLa maggior parte dei suoi soggetti fu di carattere religioso o storico. Influenzato inizialmente dall'arte barocca italiana, in seguito Bayeu, sotto l'influsso di Mengs, si orient\u00f2 decisamente verso i dettami neoclassici."}
{"id": "2319518", "revid": "765341", "url": "https://it.wikipedia.org/wiki?curid=2319518", "title": "Francisco de Borja y Arag\u00f3n", "text": "Biografia.\nBorja y Arag\u00f3n era nipote di san Francesco Borgia, perci\u00f2 era discendente di re Ferdinando II di Aragona e di Rodrigo Borgia (Papa Alessandro VI). Era parente anche di Carlo V. Nato ed istruito in Spagna, divenne un importante ufficiale presso la corte spagnola. Fu cavaliere commendatore dell'Ordine di Santiago e gentiluomo di Camera del re. Era noto anche per essere un letterato. Nel 1614 fu nominato vicer\u00e9 del Per\u00f9.\nIn Per\u00f9 riorganizz\u00f2 l'Universit\u00e0 nazionale di San Marcos. Fond\u00f2 anche, a Cuzco, il \"Colegio del Pr\u00edncipe\" per i figli della nobilt\u00e0 indigena ed il \"Colegio de San Francisco\" per i figli dei conquistadores. Istitu\u00ec il \"Tribunal del Consulado\", una corte speciale ed organo amministrativo per gli affari commerciali del vicereame. Potenzi\u00f2 la marina e l'artiglieria, e diede un forte impulso all'industria estrattiva del distretto di Chucuito, permettendo un aumento del gettito fiscale.\nNel 1617 divise il governo del R\u00edo de la Plata in due parti, Buenos Aires e Paraguay, entrambe dipendenti dal Vicereame del Per\u00f9. Fu sostenitore dei gesuiti, e collabor\u00f2 con loro alla soppressione dell'idolatria e della stregoneria.\nAl morte del proprio mentore, Filippo III, Borja y Arag\u00f3n torn\u00f2 in Spagna imbarcandosi il 31 dicembre 1621. Qui si dedic\u00f2 totalmente alla poesia, rielaborando e pubblicando alcuni dei poemi scritti in giovent\u00f9 e scrivendo nuove opere in versi ed in prosa. Mor\u00ec a Madrid nel 1658.\nGli abitanti di Lima lo conoscevano come \"el Virrey poeta\" (il vicer\u00e9 poeta) a causa del suo talento letterario.\nOpere letterarie.\nMiguel de Cervantes scrisse un apprezzamento dei lavori di Borja y Arag\u00f3n nel suo \"Viaje del Parnaso\", Madrid, 1614."}
{"id": "2319522", "revid": "287204", "url": "https://it.wikipedia.org/wiki?curid=2319522", "title": "Francisco de Borja y Aragon", "text": ""}
{"id": "2319524", "revid": "123286240", "url": "https://it.wikipedia.org/wiki?curid=2319524", "title": "Missiano", "text": "Missiano (\"Missian\" in tedesco) \u00e8 una frazione del comune italiano di Appiano in Trentino-Alto Adige, in provincia di Bolzano.\nStoria.\nL'insediamento di \"Messan\" \u00e8 citato per la prima volta in documentazione del 1184-1186, poi nel 1211 come \"Missan\" e \"Mixan\", nel 1272 come \"Misan\" e nel 1379 come \"Myssan\"; solo dal 1450 \u00e8 attestata per la prima volta la forma odierna di \"Missian\" per la localit\u00e0.\nSi tratta di una zona colonizzata soprattutto dai conti d'Appiano nel XII e XIII secolo, che erano proprietari dei masi e della giurisdizione, prima che questa passasse ai conti del Tirolo. Nel 1490 sono i signori di Niedertor, di Bolzano, a elencare ricchi possedimenti dislocati a Missian e al suo sottoborgo Unterrain.\nGeografia fisica.\nDa Missiano si gode di una magnifica vista all'intorno, poich\u00e9 la localit\u00e0 offre un meraviglioso panorama sulla valle dell'Adige fino a Bolzano, allo Sciliar ed alle Dolomiti.\nIl paese \u00e8 divenuto noto soprattutto per le sue escursioni, ed in particolare per la passeggiata dei tre castelli, grazie alla quale si toccano Castel d'Appiano, castel Boymont e il Castel Corba.\nIl cammino che includa la visita solo esterna di tutti e tre i castelli, dura circa tre ore di percorrenza senza soste.\nTante altre passeggiate si dipartono da Missiano e conducono anche fin sulla sommit\u00e0 della montagna soprastante, la Mendola.\nBen visibile su di una collina coltivata a vigneto, \u00e8 un altro punto di riferimento del paese di Missiano: la chiesetta di San Zeno e di Santa Apollonia.\nLa chiesa \u00e8 stata costruita in stile neoclassico al posto di un edificio gotico nel 1841-1843.\nLa piazza del paese di fronte alla chiesa e l'ex canonica sono luoghi distintivi di Missiano."}
{"id": "2319526", "revid": "1564499", "url": "https://it.wikipedia.org/wiki?curid=2319526", "title": "Montella (disambigua)", "text": ""}
{"id": "2319537", "revid": "17204", "url": "https://it.wikipedia.org/wiki?curid=2319537", "title": "Mega man X", "text": ""}
{"id": "2319560", "revid": "125766823", "url": "https://it.wikipedia.org/wiki?curid=2319560", "title": "Nicola Di Leo", "text": "Carriera.\nGiocatore.\nHa vestito la maglia di diverse squadre professionistiche italiane, debuttando al Trani, squadra della sua citt\u00e0. In seguito ha militato nell' in Serie A, dove \u00e8 sceso in campo solo una volta in 3 stagioni.\nSuccessivamente \u00e8 sceso in Serie B, militando nel e nella . Nel 1985 \u00e8 tornato all', dove stavolta \u00e8 stato impiegato con maggiore continuit\u00e0, giocando 3 stagioni di Serie A e una di Serie B, collezionando con gli irpini 102 presenze. Nel 1989 \u00e8 passato al Cosenza, nei cadetti, giocando da titolare. La stagione successiva \u00e8 tornato al , in Serie C1.\nLa sua ultima squadra professionistica \u00e8 stata l'Udinese, con cui da riserva ha totalizzato 4 presenze in 2 stagioni: la prima in B (1991-1992), dove ha raccolto una sola presenza, la seconda in A (1992-1993), dove da riserva di Di Sarno ha collezionato 3 presenze in campionato.\nHa esordito in Serie A il 16 maggio 1982 in Inter-Avellino 2-1.\nAllenatore.\nHa allenato 3 anni la Fortis Trani, in Eccellenza Puglia, venendo esonerato. In seguito \u00e8 stato il preparatore dei portieri di Fidelis Andria, Melfi, Martina Franca, e .\nNella stagione 2008-2009 ha guidato l'Andria BAT, in Seconda divisione, fino a febbraio, quand'\u00e8 stato esonerato. Nel febbraio del 2010 \u00e8 diventato l'allenatore del Liberty Molfetta, in Eccellenza Pugliese. Il 20 luglio 2010 si \u00e8 trasferito al Cosenza, in Prima divisione, dove \u00e8 stato il preparatore dei portieri fino a fine stagione.\nIl 6 luglio 2012 \u00e8 diventato il nuovo preparatore dei portieri del . Il 4 marzo 2013, dopo l'esonero di Raffaele Novelli e l'arrivo di Nevio Orlandi, ha ricoperto anche il ruolo di vice allenatore. Il 2 luglio 2013 \u00e8 stato riconfermato come preparatore dei portieri del club, perdendo tuttavia il ruolo di vice allenatore, affidato a Marco Carrara. Dopo l'esonero di Nevio Orlandi, il 4 aprile 2014 \u00e8 diventato il vice di Marco Carrara, mantenendo anche il ruolo di preparatore dei portieri.\nIl 4 aprile 2016 \u00e8 diventato il vice di Salvo Fulvio D'Adderio al , militante nel campionato Lega Pro girone C.\nIn diverse annate guida i giovanissimi della sua scuola calcio fondata nel 2010."}
{"id": "2319571", "revid": "125888980", "url": "https://it.wikipedia.org/wiki?curid=2319571", "title": "Vandelli", "text": ""}
