{"id": "2236946", "revid": "83531", "url": "https://it.wikipedia.org/wiki?curid=2236946", "title": "Phytophthora citrophthora", "text": "La Phytophthora citrophthora \u00e8 un patogeno delle piante appartenente agli Oomycota e attacca gli agrumi causando marciumi al colletto e alle radici delle piante e marciumi ai frutti. Sugli agrumi i marciumi al colletto possono essere causati anche da altre specie del genere \"Phytophthora\", come \"Phytophthora parasitica\" o \"Phytophthora cactorum\", ma la \"Phytophthora citrophthora\" \u00e8 quella che provoca i maggiori danni.\nLa scoperta di questo patogeno ha determinato l'iniziale interesse verso l'utilizzo del portinnesto in agrumicoltura. Si \u00e8 progressivamente abbandonato l'utilizzo di piante ottenute da seme per passare alla propagazione mediante utilizzo di portinnesti resistenti a questa patologia come l'arancio amaro (\"Citrus aurantium\").\nSintomatologia.\nSul fusto, nella zona del colletto, il patogeno colpisce la corteccia, che dissecca, si fessura e va incontro a necrosi; il legno sottostante produce gomma, che fuoriesce all'esterno della corteccia raccogliendosi in grumi. Quando la lesione interessa tutta la circonferenza del tronco, la pianta muore. Sulla corteccia delle grosse radici si formano dei rigonfiamenti e delle tipiche lesioni dette \"a occhio di rana\" e tra la corteccia e il legno si formano delle sacche di gomma. Sulle piccole radici si ha il disfacimento della corteccia. La chioma delle piante colpite presenta segni di sofferenza, con decolorazione delle foglie e disseccamento dei rametti. Il patogeno colpisce anche i frutti, causando un marciume detto \"allupatura\"; il frutto diventa molle e si ricopre di una muffa brunastra, emanando un odore di rancido simile a quello del pesce marcio.\nLotta.\n\u00c8 consigliabile effettuare la scalzatura delle piante infette, togliendo la terra attorno al colletto; si applicano poi appositi anticrittogamici. Nei casi pi\u00f9 gravi si deve rimuovere la parte malata della corteccia, portando a nudo la parte sana e disinfettandola con anticrittogamici. A livello preventivo, \u00e8 bene effettuare una buona sistemazione del terreno, in modo da limitare i ristagni idrici."}
{"id": "2236948", "revid": "767487", "url": "https://it.wikipedia.org/wiki?curid=2236948", "title": "Il segreto inviolabile", "text": "Il segreto inviolabile \u00e8 un film del 1939 diretto da Julio Flechner de Gomar, il quale compare anche come Julio Fleschner o Julio Fleischner.\nProduzione.\nPellicola di coproduzione Italo-Spagnola diretta da Julio Flechner de Gomar, girato a Roma, presso gli studi della Titanus alla Farnesina, interpretato dalla giovane Maria Mercader, che in seguito avr\u00e0 una lunga carriera nel cinema italiano degli anni 40/50.\nLa versione spagnola avr\u00e0 il titolo di Su mayor aventura."}
{"id": "2236949", "revid": "446353", "url": "https://it.wikipedia.org/wiki?curid=2236949", "title": "Classe Pauk", "text": "Le unit\u00e0 appartenenti alla classe Pauk (Progetto 1241.2 Molniya-2 secondo la designazione russa) costituiscono un numeroso gruppo di corvette antisommergibile. Progettate e costruite in Unione Sovietica tra il 1980 ed il 1992 in oltre 40 esemplari, sono classificate in Russia come MPK ed PSKR (solo gli esemplari della Guardia di Frontiera Federale).\nTecnica e versioni.\nLe Pauk sono state progettate per svolgere operazioni di contrasto nei confronti dei sottomarini nemici. Si tratta di imbarcazioni idonee ad operare nelle aree costiere, con limitate capacit\u00e0 nautiche. Lo scafo delle Pauk \u00e8 costruito in acciaio, mentre le strutture sono in alluminio, che \u00e8 pi\u00f9 leggero.\nLa classe Pauk \u00e8 stata costruita in diverse versioni. Le principali sono due.\nUtilizzatori.\nComplessivamente, sono stati costruiti diverse decine di esemplari di questa classe. Gran parte di questi ha prestato servizio con la marina sovietica, ma alcuni sono anche stati esportati.\nSi tratta del maggior utilizzatore di queste navi, con 45 esemplari entrati in servizio tra il 1980 ed il 1992. Inoltre, le Pauk sono state utilizzate anche dal servizio costiero del KGB.\nLa Russia ha ereditato gran parte del materiale sovietico. In particolare, risultano aver prestato servizio con la marina russa i seguenti esemplari:\nSi tratta di esemplari appartenenti al tipo Pauk I, con l'eccezione di un Pauk II costruito per la marina cubana e mai consegnato. Nell'ottobre 2001, risultavano ancora in servizio cinque unit\u00e0 (\"MPK-??? Nikolay Kaplinov\", \"MPK-60\", \"MPK-64\", \"MPK-144\" ed \"MPK-291\"). Nel dicembre 2008 nessuna di queste imbarcazioni risultava in servizio attivo.\nUlteriori due esemplari Pauk II, sempre destinati alla marina cubana ma mai consegnati, hanno prestato servizio nella VMF russa (anche se secondo alcune fonti il reale utilizzatore sarebbe stata la Guardia di Frontiera Federale). Queste due unit\u00e0 sono:\nServizio nella Guardia di Frontiera Federale.\nNel dicembre 2008, il maggior utilizzatore delle classe Pauk risultava essere il servizio costiero della Guardia di Frontiera Federale, con ben 17 esemplari cos\u00ec distribuiti:\nL'Ucraina ha ricevuto cinque esemplari del tipo Pauk I in seguito alla dissoluzione dell'Unione Sovietica, ed alla relativa spartizione della Flotta del Mar Nero. Tre sono utilizzati dalla locale guardia costiera, mentre gli altri due (\"U207 Uzgorod\" ed \"U208 Hmelnieckiy\") sono in carico alla marina.\nLa marina bulgara ha ricevuto due esemplari del tipo Pauk I, tra il 1989 ed il 1990. Questi sono il \"Reshitelni\" ed il \"Bodri\".\nLa marina cubana ha ricevuto un esemplare della classe Pauk nel 1990, che probabilmente faceva parte di un ordine pi\u00f9 numeroso (come riportato sopra, la marina russa ha avuto in servizio diverse Pauk originariamente costruite per Cuba). Non sono note le reali condizioni operative dell'imbarcazione.\nL'India ha ricevuto ben quattro esemplari di questa classe, tra il 1989 ed il 1991. Sono conosciute anche come classe Abhay.\nRisultano in servizio con la marina militare indiana."}
{"id": "2236953", "revid": "110157", "url": "https://it.wikipedia.org/wiki?curid=2236953", "title": "Presidenti del Kosovo", "text": "Il presidente del Kosovo (in lingua albanese \"Kryetari i Kosov\u00ebs\", in lingua serba \u043f\u0440\u0435\u0434\u0441\u0435\u0434\u043d\u0438\u043a \u041a\u043e\u0441\u043e\u0432\u0430) \u00e8 il capo di Stato del Kosovo. Viene eletto dall'Assemblea del Kosovo. Il primo presidente dopo la guerra, che govern\u00f2 sino alla sua morte nel gennaio 2006, fu Ibrahim Rugova mentre il suo successore \u00e8 stato Fatmir Sejdiu. \nSegue la lista dei leader e presidenti del Kosovo, dal 1944 ad oggi."}
{"id": "2236958", "revid": "22184291", "url": "https://it.wikipedia.org/wiki?curid=2236958", "title": "Drive per floppy disk", "text": ""}
{"id": "2236959", "revid": "28592", "url": "https://it.wikipedia.org/wiki?curid=2236959", "title": "Moti liberali del 1831", "text": ""}
{"id": "2236960", "revid": "104485", "url": "https://it.wikipedia.org/wiki?curid=2236960", "title": "Tamburo", "text": "Si definisce tamburo uno strumento di forma tubolare cavo con due pelli, di cui una sul fondo, in cui il suono \u00e8 prodotto percuotendo o raschiando una pelle tesa attraverso una delle due estremit\u00e0 del fusto e dalla reazione della seconda pelle per simpatia.\nImpropriamente e in senso generico esteso viene chiamato tamburo uno strumento a percussione qualsiasi della famiglia dei membranofoni compresi timpani e tamburelli (vedi questa voce per i vari tipi di tamburo). Possono essere suonati da battenti o bacchette (in legno o con feltri sulla punta).\nStoria.\nIl nome deriva dal persiano \"tamb\u00fbr\" e l'oggetto esiste nella maggior parte delle culture\nNel mondo greco era chiamato \"tympanon\" e il nome \"tympanum\" pass\u00f2 ai romani. Lo strumento non \u00e8 citato nell'Iliade n\u00e9 nell'Odissea, ma nel V secolo a.C. Euripide lo cita, nella scena iniziale delle Baccanti. I Greci erano quindi convinti che lo strumento fosse di origine Frigia, mentre i romani pensavano che fosse di origine siriana. \u00c8 probabile che i greci ne abbiano ricevuto l'uso dalle colonie dell'Asia Minore, e lo abbiano trasmesso ai romani. La pelle usata era comunemente d'asino - da dove la popolare favola di Fedro sull'asino, destinato ad essere picchiato anche da morto.\nIl \"tympanum\" (le cui immagini antiche presentano sempre uno strumento ad una sola membrana) si poteva suonare con bacchette o con il tirso, ma l'uso pi\u00f9 comune era suonarlo con la mano (come ancora si fa con il tamburello, al quale il timpano antico somiglia moltissimo, anche per l'aggiunta di cimbalini e sonagli che ne potenziavano il suono). Lo strumento pass\u00f2 ad essere simbolo di effeminatezza, perch\u00e9 ne facevano uso i sacerdoti di Cibele, ritualmente evirati.\nNon sono note rappresentazioni antiche, in area mediterranea, di \"tympanon\" a doppia membrana, bench\u00e9 ne parlino autori del basso impero.\nNelle culture tradizionali i tamburi rivestono spesso un carattere ufficiale, cerimoniale, sacro o simbolico. In alcuni paesi africani, i tamburi rappresentano e proteggono la regalit\u00e0 tribale, e sono spesso conservati in luoghi sacri. In tutta l'Asia centrale, in Siberia e presso alcune trib\u00f9 indigene dell'America settentrionale il tamburo a cornice \u00e8 utilizzato come oggetto rituale.\nIn Europa, \"Al-tambor\" arriv\u00f2 con gli arabi, che per primi usarono questi strumenti nei loro eserciti.\nEra al suono del tamburo che venivano fatti gli annunci sulle piazze a partire dal Medioevo. Il tamburo \u00e8 stato utilizzato anche come mezzo di comunicazione. A partire dal XVI secolo, infatti, batterie di rullanti venivano utilizzate da militari specializzati, i tamburini, per comunicare istruzioni ai reggimenti di fanteria europei. In Francia, l'uso del tamburo conobbe un grande sviluppo a partire dal Primo Impero, soprattutto grazie ai granatieri della Guardia imperiale, che eccellevano nella maniera di battere (ancora molto usata nelle cerimonie ufficiali).\nTamburi nel mondo.\nItalia.\nIn alcune localit\u00e0 della Calabria le processioni religiose sono accompagnate dal ritmo scandito da complessi formati soltanto da suonatori di tamburo. Famosi erano i \"tummarinari\"\" di Pittarella, ricordati in una nota poesia del poeta dialettale Michele Pane.\nIn Sardegna, l'utilizzo dei tamburi \u00e8 soprattutto in periodo di Carnevale, realizzati anticamente in pelle di cane, oggi di capra, anticamente erano diffusi in alcuni centri del Logudoro come Pozzomaggiore e, in Barbagia, a Gavoi e Orani; in Ogliastra nei paesi di Tertenia, Lanusei, Ilbono, Loceri e Ulassai. Il paese che ha mantenuto la tradizione \u00e8 solo Gavoi, dove si chiamano \"Tumbarinos\", mentre in Ogliastra si chiamano Tamborrusu.\nPer la Puglia, Athanasius Kircher nel seicento attest\u00f2 l'uso del \"surdastro\", un tamburo bipelle che si percuoteva su entrambi i lati con due bacchette, e della zampogna, per eseguire la musica che si pensava curasse i tarantolati.\nIn Campania \u00e8 tipica la \"tammorra\", un tamburo a cornice di grossa dimensione, con pelle di capra o montone e cinque coppie di piattini risonanti inseriti e distribuiti simmetricamente nel fusto. Essa prende spunto dal setaccio agricolo, sia nella movenza coreografica sia nella tecnica di esecuzione. A questo proposito \u00e8 caratteristica \u00e8 la danza della \"tammurriata\", espressione coreutica rurale di corteggiamento, integrazione sociale e cordialit\u00e0 o sfida.\nIl putip\u00f9 \u00e8 uno strumento a percussione usato nella musica folk napoletana e, pi\u00f9 in generale, nella musica folk di gran parte del Sud Italia, in realt\u00e0 si tratta di un tamburo a frizione."}
{"id": "2236962", "revid": "28592", "url": "https://it.wikipedia.org/wiki?curid=2236962", "title": "Moti del 1831", "text": ""}
{"id": "2236967", "revid": "1442080", "url": "https://it.wikipedia.org/wiki?curid=2236967", "title": "Gonostoma denudatum", "text": "Il bocca spinosa (\"Gonostoma denudatum\") \u00e8 un pesce di mare abissale della famiglia Gonostomatidae.\nDistribuzione e habitat.\n\u00c8 una specie presente nel mar Mediterraneo e nell'oceano Atlantico orientale.\nSi tratta di una specie abissale presente fino ad almeno 700 metri. Durante la notte compie migrazioni talvolta fino alla superficie. Ha abitudini pelagiche.\nDescrizione.\nIl suo corpo ha un'altezza uniforme che decresce nel terzo posteriore. La bocca \u00e8 molto grande e supera largamente l'occhio ed \u00e8 dotata di denti aghiformi di lunghezza disuguale, alcuni cos\u00ec lunghi da sporgere a bocca chiusa. Le squame sono grandi e cadono facilmente. Oltre a 5 organi luminosi sul capo sono presenti due serie di fotofori allineate lungo il ventre, di cui la pi\u00f9 ventrale si interrompe all'altezza della pinna anale. La pinna dorsale \u00e8 breve, la pinna anale \u00e8 inserita alla astessa altezza della dorsale ma \u00e8 molto pi\u00f9 lunga, \u00e8 presente una piccola pinna adiposa. Ventrali e pettorali piccole, le prime sono inserite molto indietro Le pinne pettorali sono applicate molto in basso.\nIl colore \u00e8 argenteo e nero sul ventre. \nRaggiunge occasionalmente i 20\u00a0cm ma di solito non supera i 15.\nAlimentazione.\n\u00c8 un predatore e cattura pesci e crostacei.\nCuriosit\u00e0.\nCome molti altri pesci abissali si rinviene spiaggiato sulle spiagge dello stretto di Messina, soprattutto nei mesi invernali."}
{"id": "2236969", "revid": "38120", "url": "https://it.wikipedia.org/wiki?curid=2236969", "title": "The Renegades", "text": ""}
{"id": "2236970", "revid": "729019", "url": "https://it.wikipedia.org/wiki?curid=2236970", "title": "Nervo cutaneo posteriore del femore", "text": "Il nervo cutaneo posteriore del femore (o cutaneo posteriore della coscia) \u00e8 un nervo sensitivo che origina dal plesso sacrale. \u00c8 formato da fibre provenienti da S1, S2 ed S3.\nTerritorio di innervazione.\nIl nervo innerva la regione glutea inferiore, la regione perineale, la cute posteriore della coscia e la cute che ricopre la cavit\u00e0 poplitea.\nDecorso.\nIl nervo nasce con tre radici, derivate dai primi tre nervi sacrali, che si uniscono dietro al nervo ischiatico. Esce dalla cavit\u00e0 pelvica attraverso il grande forame ischiatico, passando al di sotto del muscolo piriforme. Decorre verso il basso, prima coperto dal grande gluteo e poi in posizione superficiale nell'interstizio fra i muscoli bicipite e semitendinoso. Termina a livello della regione poplitea.\nDurante tutto il suo decorso, emette rami destinati alle regioni da esso innervate."}
{"id": "2236975", "revid": "22356", "url": "https://it.wikipedia.org/wiki?curid=2236975", "title": "Mandageria", "text": ""}
{"id": "2236976", "revid": "183613", "url": "https://it.wikipedia.org/wiki?curid=2236976", "title": "Nervo cutaneo posteriore della coscia", "text": ""}
{"id": "2236982", "revid": "22356", "url": "https://it.wikipedia.org/wiki?curid=2236982", "title": "Cabonnichthys", "text": ""}
{"id": "2236986", "revid": "339392", "url": "https://it.wikipedia.org/wiki?curid=2236986", "title": "Carlo Maria Vialardi di Villanova", "text": ""}
{"id": "2236987", "revid": "339392", "url": "https://it.wikipedia.org/wiki?curid=2236987", "title": "Bartolomeo Vialardi di Villanova", "text": ""}
{"id": "2236988", "revid": "339392", "url": "https://it.wikipedia.org/wiki?curid=2236988", "title": "Giovanna Vialardi di Villanova", "text": ""}
{"id": "2236993", "revid": "125090338", "url": "https://it.wikipedia.org/wiki?curid=2236993", "title": "Renegades", "text": ""}
{"id": "2236997", "revid": "298055", "url": "https://it.wikipedia.org/wiki?curid=2236997", "title": "Federico Antinori (fumettista)", "text": "Biografia.\nComincia la professione di fumettista per la Sansoni come assistente del disegnatore Ivo Pavone; esordisce come autore pubblicando per presso l'editore \"Cerretti\" di Roma e poi con l'editore Renato Bianconi, per il quale realizza alcune storie brevi, quando \u00e8 ancora studente universitario, collaborando anche col disegnatore Bruno Marraffa, per il quale ripassa le tavole a china.\nDalla fine degli anni settanta e per il decennio successivo collabora con diverse riviste a fumetti come \"Intrepido\", \"Il Monello,\" \"Corrier Boy\", \"Il Giornalino\" e il \"Messaggero dei Ragazzi\" e \"Full\". Negli anni novanta disegna per la Sergio Bonelli Editore alcuni numeri delle serie \"Nick Raider\" e \"Julia\"."}
{"id": "2236998", "revid": "40552", "url": "https://it.wikipedia.org/wiki?curid=2236998", "title": "RSS Carelo-Finlandese", "text": ""}
{"id": "2236999", "revid": "40552", "url": "https://it.wikipedia.org/wiki?curid=2236999", "title": "RSSF Transcaucasica", "text": ""}
{"id": "2237000", "revid": "37401", "url": "https://it.wikipedia.org/wiki?curid=2237000", "title": "RSSF Russa", "text": ""}
{"id": "2237008", "revid": "281901", "url": "https://it.wikipedia.org/wiki?curid=2237008", "title": "Budego", "text": ""}
{"id": "2237009", "revid": "599", "url": "https://it.wikipedia.org/wiki?curid=2237009", "title": "Christophorus Clavius", "text": ""}
{"id": "2237012", "revid": "281901", "url": "https://it.wikipedia.org/wiki?curid=2237012", "title": "Bocca spinosa", "text": ""}
{"id": "2237014", "revid": "188323", "url": "https://it.wikipedia.org/wiki?curid=2237014", "title": "Curve motore", "text": ""}
{"id": "2237016", "revid": "1442080", "url": "https://it.wikipedia.org/wiki?curid=2237016", "title": "Razzie Awards 1981", "text": "La 2\u00aa edizione dei Razzie Awards si \u00e8 svolta il 29 marzo 1982 a Los Angeles, per premiare i peggiori film dell'anno 1981. Le candidature erano state annunciate il giorno prima delle candidature ai Premi Oscar 1982.\n\"Mammina cara\" \u00e8 stato il film pi\u00f9 premiato con cinque premi incluso quello di peggior film. \"Mammina cara\" \u00e8 stato anche il film pi\u00f9 nominato, con nove candidature, seguito da \"Tarzan, l'uomo scimmia\" e \"Amore senza fine\" con sei, e da \"La leggenda di Lone Ranger\" e \"I cancelli del cielo\" con cinque nomination.\nVincitori e candidati.\nVerranno di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi.\nStatistiche vittorie/candidature.\nPremi vinti/candidature:"}
{"id": "2237017", "revid": "287204", "url": "https://it.wikipedia.org/wiki?curid=2237017", "title": "Chimalpahin", "text": "Biografia.\nChimalpahin affermava di essere un discendente dei signori di Tenango-Amecameca-Chalco. All'et\u00e0 di 15 anni entr\u00f2 nel collegio francescano di Santiago Tlatelolco, a Citt\u00e0 del Messico, dove gli fu assegnato il nome di \"San Ant\u00f3n\", e gli fu fornita un'istruzione spagnola. I suoi insegnanti fecero un buon lavoro, soprattutto in ambito storico e geografico della sua terra nativa.\nScrisse la storia del Messico e delle altre nazioni vicine che parlavano la lingua nahuatl e lo spagnolo, ma sfortunatamente la maggior parte delle sue opere \u00e8 andata persa. L'opera pi\u00f9 importante tra quelle rimaste \u00e8 quella intitolata \"Relaciones\" o \"Anales\". Questo lavoro in lingua nahuatl fu compilato all'inizio del XVII secolo, e si basa sulle testimonianze degli indigeni. Copre il periodo compreso tra il 1589 ed il 1615. Tratta anche di eventi accaduti prima della conquista, fornendo liste di re indigeni, di signori e di vicer\u00e9 spagnoli, di arcivescovi del Messico e di inquisitori. Chimalpain registr\u00f2 tra il 1610 ed il 1614 le visite di delegazioni giapponesi in Messico (guidate rispettivamente da Tanaka Shosuke e Hasekura Tsunenaga).\nScrisse anche il \"Diferentes historias originales\" (noto anche come \"Relaciones originales\"). Quest'opera \u00e8 un elenco di rivendicazioni e prove di titoli nobiliari dei capi indigeni di Chalco-Amecameca. L'obbiettivo dell'opera era quello di servire da guida giuridica per le autorit\u00e0 del vicereame, che assegnavano privilegi e titoli ai membri della nobilt\u00e0 indigena. Esistono otto versioni di queste \"relaciones\". Tutte contengono informazioni etnografiche, sociali e cronologiche di grande valore per gli storici.\nI suoi manoscritti finirono in mano a Carlos de Sig\u00fcenza y G\u00f3ngora."}
{"id": "2237019", "revid": "1305772", "url": "https://it.wikipedia.org/wiki?curid=2237019", "title": "Jerry Catena", "text": "\u00c8 stato il vicecapo della famiglia dal 1957 al 1972.\nGli inizi.\nGerlando Vito Catena nasce il 2 gennaio 1902 a Newark nel New Jersey, da genitori appena emigrati dalla Sicilia. All'inizio degli anni venti viene fatto uomo d'onore nella famiglia Masseria, dove lavora col gruppo di Willie Moretti, Settimo Accardi e Joe Adonis. Allo scoppio della Guerra castellammarese si schiera con Lucky Luciano, di cui \u00e8 un fedelissimo.\nIn questo periodo diventa uno dei migliori soldati del gruppo di Vito Genovese, con cui stringe una forte amicizia. Alla fine della guerra castellammarese Luciano \u00e8 il nuovo capo della famiglia, e nomina Genovese suo vice. Catena diventa cos\u00ec l'uomo di fiducia di Genovese nel New Jersey. Catena risiede con sua moglie al 21 di Overhill a South Orange un piccolo centro del New Jersey. I suoi primi arresti risalivano al 1923 per rapina, sospetto omicidio, corruzione di giurati federali, e contrabbando di alcol.\nNel 1937 Vito Genovese divenuto il reggente della famiglia pochi mesi prima, dopo la condanna di Lucky Luciano, \u00e8 costretto a rifugiarsi in Italia, perch\u00e9 accusato di un precedente omicidio. Cos\u00ec con la momentanea uscita di scena di Genovese, Frank Costello diventa il reggente della famiglia, con la benedizione di Luciano che continua a comandare tranquillamente dal carcere. Nel 1946, Lucky Luciano viene espulso e rimandato in Italia, e cos\u00ec Costello diventa ufficialmente il boss della \"famiglia Luciano\". La prima cosa che fa \u00e8 quello di diminuire il potere, agli uomini di fiducia di Genovese, tra cui lo stesso Catena ed i suoi uomini.\nSempre nel 1946 Genovese torna in America e al suo ritorno viene retrocesso da naturale erede di Luciano alla guida della famiglia, a capodecina. Cos\u00ec lo stesso Catena, Michele Miranda, Thomas Eboli, Philip Lombardo e Anthony Strollo appoggiano e sostengono Vito Genovese nell'eliminare Costello, prima uccidendo il suo vicecapo Willie Moretti nel 1951 ed in seguito nel 1957 attentando alla vita dello stesso Costello, che lascer\u00e0 il trono a Vito Genovese.\nGli anni da vicecapo e la riunione di Appalachin.\nVito Genovese nomina vicecapo della famiglia Catena, che oramai \u00e8 uno dei mafiosi pi\u00f9 potenti della nazione, e continua a guidare i lucrativi racket del New Jersey. Nel 1957 Catena \u00e8 uno dei partecipanti alla Riunione di Apalachin. Nel 1959 Vito Genovese viene arrestato \u00e8 condannato a una lunga pena detentiva. Cos\u00ec a guidare la famiglia sempre con il beneplacito di Genovese ci sono Thomas Eboli come reggente provvisorio, assieme allo stesso Catena sempre come vicecapo e Michele Miranda e Philip Lombardo come consiglieri.\nQuesta amministrazione continuer\u00e0 a guidare la famiglia per tutti gli anni sessanta e l'inizio degli anni settanta. Catena sar\u00e0 incriminato nel 1970 e sconter\u00e0 un anno di prigione dal 1971 al 1972.\nIl pensionamento e la morte.\nDopo il suo rilascio dalla prigione alla fine del 1972, a causa di una malattia Catena decide di ritirarsi a vita privata e nello stesso anno si trasferisce nella sua residenza in Florida.\nGerlando Vito Catena muore di cause naturali nel febbraio del 2000, all'et\u00e0 di 98 anni."}
{"id": "2237021", "revid": "1305772", "url": "https://it.wikipedia.org/wiki?curid=2237021", "title": "Elia II del Maine", "text": "Origine.\nL'arcivescovo, Guglielmo, della citt\u00e0 di Tiro, nell'odierno Libano, nel suo \"Historia rerum in partibus transmarinis gestarum\" ce lo presenta come figlio maschio secondogenito del conte d'Angi\u00f2 e conte di Tours, conte consorte e poi conte del Maine ed infine reggente del Principato di Antiochia e re consorte del Regno di Gerusalemme, Folco il Giovane, e della contessa del Maine, Eremburga, figlia unica del conte del Maine, Elia I e di Matilde, come riporta nella sua \"Historia Ecclesiastica, Pars II, Liber IV\" del monaco e storico medievale, Orderico Vitale, signora di Ch\u00e2teau-du-Loir, figlia di Gervaso, signore di Ch\u00e2teau-du-Loir.Folco il Giovane, come conferma Guglielmo di Tiro, nel suo \"Historia rerum in partibus transmarinis gestarum\" e anche secondo la \"Chronica Albrici Monachi Trium Fontium\", era figlio del Conte di Angi\u00f2 e conte di Tours, Folco IV il Rissoso e, come ci conferma la \"Chronica de Gestis Consulum Andegavorum, Chroniques d'Anjou\", dalla sua ultima moglie Bertrada di Montfort, figlia terzogenita del signore di Montfort, Simone I (1025 circa - 25 settembre 1087), citata per la verit\u00e0 dalla \"Chronica de Gestis Consulum Andegavorum, Chroniques d'Anjou\", come sorella del signore di Montfort, Amalrico (Bertrada era sorellastra di Amalrico II e sorella di Amalrico III) e della sua terza moglie, Agnese d'\u00c9vreux. Elia era fratello di Goffredo il Bello, capostipite dei Plantageneti.\nBiografia.\nI rapporti tra la contea d'Angi\u00f2 ed il ducato di Normandia che da oltre 50 anni erano conflittuali, tali continuarono a essere tra suo padre, Folco il Giovane, ed il duca di Normandia e re d'Inghilterra, Enrico I Beauclerc, che cercava di rientrare in possesso del Maine, che suo fratello, Roberto II di Normandia aveva perso, nel 1069; secondo Orderico Vitale, per\u00f2, nel febbraio 1113, nella localit\u00e0 di \"Petra Peculata\", vicino ad Alen\u00e7on, fu trovata una soluzione diplomatica: Folco ricevette la contea del Maine da Enrico I, gli giur\u00f2 fedelt\u00e0 e fu concordato il matrimonio tra Guglielmo Adelin, erede di Enrico I e la sua primogenita di Folco, Alice, con l'accordo che Alice, alla morte della madre Eremburga, avrebbe ereditato la contea del Maine. Il matrimonio tra Alice, la figlia primogenita di Folco V d'Angi\u00f2, che, al momento del matrimonio, assunse il nome di Matilde, con Guglielmo, l'unico legittimo figlio maschio ed erede di Enrico I Beauclerc ebbe luogo a Lisieux, nel giugno del 1119.\nSuo padre, Folco il Giovane, nel 1120, combin\u00f2 il matrimonio tra Elia e Filippina di Perche, figlia di Rotrou III, conte di Perche, come ci conferma Guglielmo di Tiro, e della sua seconda moglie, Matilde, una figlia illegittima di Enrico I Beauclerc, con la promessa che la contea sarebbe andata ad Elia al momento della successione; il patto, per\u00f2, non fu mantenuto, in quanto il suocero si era sposato in terze nozze ed aveva lasciato i suoi titoli ai figli nati nel terzo matrimonio. A conferma dell'impegno di matrimonio il conte Rotrou III fece una donazione all'abbazia di Sainte-Trinit\u00e9 de Tiron, in cui cita Elia come genero (\"genere mei Helie\").\nSuo padre, Folco il Giovane, garantita la pace col ducato di Normandia, sempre nel 1120, si rec\u00f2, in pellegrinaggio, in Terra Santa, accompagnato dalla moglie Eremburga e dai due figli maschi, Goffredo ed Elia. Secondo Guglielmo di Malmesbury, per\u00f2 dovette rientrare nei suoi possedimenti a causa della morte del genero, Guglielmo Adelin. Guglielmo Adelin era perito, il 25 novembre 1120, al largo della costa normanna del Cotentin, nel naufragio notturno, a causa dell'urto contro uno scoglio affiorante della Nave Bianca, come ci narra Guglielmo di Malmesbury, nel paragrafo 419. La morte di Guglielmo vanific\u00f2 il tentativo di pacificazione, riaprendo il contenzioso tra Folco il Giovane ed Enrico I, circa la dote di Matilde (Alice), la contea del Maine, come accenna Guglielmo di Malmesbury, nel paragrafo 419.\nI rapporti tra Angi\u00f2 e Normandia, per via del Maine, divennero nuovamente tesi, ma, dopo alcuni anni di tensioni, i rapporti tra Folco il Giovane ed Enrico I si appianarono in seguito ad un nuovo accordo di fidanzamento, nel 1127, seguito poi, nel giugno del 1128, a Le Mans, dal matrimonio tra Goffredo Plantageneto, il figlio di Folco il Giovane con la figlia di Enrico, Matilda (la sorella di Guglielmo Adelin), rimasta l'unica discendenza legittima del Re d'Inghilterra e duca di Normandia, Enrico I Beauclerc e di Matilde di Scozia, come ci confermano sia Orderico Vitale, nel libro XII del suo \"Historia ecclesiastica\", che l'arcivescovo, Guglielmo, della citt\u00e0 di Tiro, nell'odierno Libano, nel suo \"Historia rerum in partibus transmarinis gestarum\".\nQuando il re di Gerusalemme, Baldovino II dovette scegliere un marito per la figlia primogenita, Melisenda (1101 - 1161) che, in mancanza di eredi maschi, aveva dichiarato sua erede, Folco fu scelto, con il consenso dei signori del regno di Gerusalemme, per il fatto che gi\u00e0 conosceva la Terra Santa, perch\u00e9 lo avevano visto combattere ed infine perch\u00e9 vantava una quasi ventennale esperienza nel governo di Angi\u00f2 e Maine, come ci conferma anche Guglielmo di Tiro.All'inizio del 1129, Folco il Giovane lasci\u00f2 dunque i suoi feudi francesi al figlio Goffredo e si trasfer\u00ec a Gerusalemme, sposando Melisenda, il 2 giugno 1129. Goffredo quindi divenne conte d'Angi\u00f2 e del Maine, anche se Elia reclamava per s\u00e9 la contea del Maine e molto spesso, come ci conferma la \"Chronica de Gestis Consulum Andegavorum, Chroniques d'Anjou\", ne fece richiesta al fratello. Dopo che Goffredo in nome della moglie Matilde aveva conquistato, nel 1144, il ducato di Normandia, Elia, nel 1145, si ribell\u00f2 apertamente, ma Goffredo lo sconfisse e, sempre secondo la \"Chronica de Gestis Consulum Andegavorum, Chroniques d'Anjou\", lo imprigion\u00f2, tenendolo in carcere in Turenna per parecchio tempo.Solo, dopo essere stato liberato, Elia entr\u00f2 in possesso della contea del Maine, come Elia II, anche se nel documento n\u00b0 XIV, datato verso la fine del 1150, del \"Recueil des actes de Henri II roi d\u00b4Angleterre et duc de Normandie, Tome I\". suo nipote, il Duca di Normandia, Enrico II, lo cita come (\"Helias frater ducis\") fratello del duca, Goffredo. Elia fu conte per poche settimane perch\u00e9 mor\u00ec non molto tempo dopo, per una grave malattia che aveva contratto durante la prigionia, secondo il \"Chronicon Vindocinense\", Elia mor\u00ec lo stesso anno del fratello Goffredo il Bello, nel 1151, mentre a pagina 188 dell\"'Obituaires de Sens Tome IV, Prieur\u00e9 de Fontaines\", viene precisato che mor\u00ec il 15 gennaio.\nAlla sua morte, dato che aveva lasciato un'erede femmina in tenera et\u00e0, la contea fu occupata dal nipote, Enrico II Plantageneto\nMatrimonio e discendenza.\nElia II da Filippina ebbe una figlia:"}
{"id": "2237031", "revid": "1005847", "url": "https://it.wikipedia.org/wiki?curid=2237031", "title": "Primo ministro del Kosovo", "text": ""}
{"id": "2237032", "revid": "1990325", "url": "https://it.wikipedia.org/wiki?curid=2237032", "title": "Enrichetta di Nevers", "text": "Biografia.\nEnrichetta era la seconda figlia di Francesco I di Nevers (1516-1561), duca di Nevers e conte di Rethel e di Margherita di Vend\u00f4me (1516-1589). Le sue sorelle erano Maria di Cl\u00e8ves e Caterina di Cl\u00e8ves. Al suo battesimo ebbe come padrino il figlio di Francesco I di Francia, il futuro re Enrico II.\nAlla morte di suo padre, nel 1561, divenne capo delle propriet\u00e0 di Nevers e di Rethel suo fratello maggiore Francesco II, che mor\u00ec l'anno successivo; quindi passarono all'altro fratello, Giacomo, che mor\u00ec due anni dopo, nel 1564.\nDal momento che entrambi i fratelli non ebbero discendenza, Enrichetta divenne duchessa di Nevers e contessa di Rethel.\nAll'et\u00e0 di ventitr\u00e9 anni, il 4 marzo 1565, spos\u00f2 a Moulins Ludovico Gonzaga, di venticinque anni, principe di Mantova, figlio di Federico II di Mantova, naturalizzato francese, che combatt\u00e9 contro le truppe spagnole al servizio di Carlo IX di Francia. I due erano parenti: Francesca d'Alen\u00e7on, nonna di Enrichetta, e Anna d'Alen\u00e7on, nonna di Ludovico, erano sorelle.\nNel 1581, in merito ai servizi resi da Ludovico ai sovrani Carlo IX e Enrico III, ricevette da quest'ultimo la contea di Rethel e il ducato di Nevers.\nEnrichetta mor\u00ec nel suo palazzo a Parigi a cinquantotto anni. Fu sepolta nella Cattedrale di Nevers.\nDiscendenza.\nEnrichetta e Ludovico ebbero cinque figli:\nLa duchessa di Nevers in letteratura.\nEnrichetta di Nevers ha un ruolo significativo nel romanzo \"La regina Margot\" di Alexandre Dumas."}
{"id": "2237034", "revid": "266224", "url": "https://it.wikipedia.org/wiki?curid=2237034", "title": "Strada Terni-Rieti", "text": ""}
{"id": "2237035", "revid": "27108", "url": "https://it.wikipedia.org/wiki?curid=2237035", "title": "Suetsugu Shingo", "text": ""}
{"id": "2237036", "revid": "1782831", "url": "https://it.wikipedia.org/wiki?curid=2237036", "title": "Le Ore (rivista)", "text": "Le Ore (della Settimana) \u00e8 stata una rivista italiana. Fondata nel 1953 come rivista culturale dedicata all'attualit\u00e0 cinematografica, venne chiusa nel 1967; dal 1970 riprese le pubblicazioni come rivista erotica e, dal 1977, come rivista pornografica fino al 2000.\nStoria editoriale.\nPrima serie.\nViene fondata nel 1953 come rivista di attualit\u00e0 cinematografica da Salvato Cappelli, Giuseppe Trevisani e Pasquale Prunas, attivi nel campo del fotogiornalismo. Costituisce un'esperienza formativa importante per giornalisti e fotografi che saranno attivi per tutto il secondo dopoguerra come Mario Dondero. La formula di questa rivista era quella di un giornale formato quasi esclusivamente da fotografie, in cui i testi scritti erano limitati a didascalie.\nI servizi sulle attrici non mancavano, ma erano sempre castigati. A partire dagli anni sessanta comincia a occuparsi anche di politica, su posizioni di area socialista. Il settimanale vantava anche pagine culturali, tra cui la pagina che settimanalmente scriveva il poeta Salvatore Quasimodo. La rivista viene distribuita fino al 1967.\nSeconda serie.\nRiprende le pubblicazioni nel novembre 1970 come rivista erotica e con il titolo \"Le Ore della settimana\", per iniziativa dell'editore Saro Balsamo, dapprima \"softcore\" (con organi maschili coperti e assenza di rapporti sessuali espliciti) per poi pubblicare immagini sempre pi\u00f9 esplicite. Nel febbraio 1977 variazioni permissive del diritto italiano in materia di buon costume consentono al settimanale di trasformarsi in una rivista hardcore, avvalendosi, soprattutto all'inizio per ovvia e momentanea carenza di materiale fotografico nazionale, di collaborazioni con testate francesi dell\"'International press\" e di ristampe di vecchie gallerie pornografiche scandinave. All'epoca la direttrice \u00e8 Maria Jatosti.\nNell'inverno del 1983 la rivista inizia il sodalizio con Ilona Staller, salutato con tanto di pubblicit\u00e0 cartellonistica (\"Le Ore, il settimanale che scotta\"), legittimando in Italia definitivamente la pornografia e affermando la figura della \"pornostar\". Nel corso degli anni molte altre attrici, cantanti e showgirl appariranno sulle pagine della rivista, coinvolte in scene pi\u00f9 o meno \"hard\": tra le tante, Marisa Mell, Karin Schubert, Paola Senatore, Patty Pravo, Minnie Minoprio. Dopo alcuni anni di declino, nel 1987 la rivista torna al successo grazie alla collaborazione con Moana Pozzi, che durer\u00e0 fino alla morte dell'attrice.\nCon l'avvento dell'home video nei primi anni novanta, la morte di Moana e l'addio alle scene di Cicciolina, il successo della rivista \u00e8 andato via via scemando fino alla cessazione delle pubblicazioni nel 2000."}
{"id": "2237037", "revid": "344646", "url": "https://it.wikipedia.org/wiki?curid=2237037", "title": "Saprofite", "text": ""}
{"id": "2237038", "revid": "320578", "url": "https://it.wikipedia.org/wiki?curid=2237038", "title": "Parassite", "text": ""}
{"id": "2237053", "revid": "767487", "url": "https://it.wikipedia.org/wiki?curid=2237053", "title": "Battaglie nella galassia", "text": "Battaglie nella galassia (\"Battlestar Galactica\") \u00e8 un film di fantascienza del 1978 diretto da Richard A. Colla, adattamento cinematografico dell'episodio pilota in tre parti della serie televisiva \"Galactica\" dello stesso anno.\nVenne distribuito in Europa, Canada, Giappone, America Latina prima che la serie tv fosse trasmessa negli Stati Uniti, al fine di recuperare i suoi alti costi di produzione. Nel maggio 1979 il film fu infine distribuito negli Stati Uniti.\nDalla stessa serie fu realizzato anche un secondo film, \"Galactica - L'attacco dei Cylon\", che pertanto \u00e8 spesso indicato come \"sequel\" di questo \"Battaglie nella galassia\". Un terzo film, \"Conquest of the Earth\", costituito usufruendo del materiale della serie \"Galactica 1980\", venne distribuito nel 1981 in Europa e in Australia.\nTrama.\nIn un lontano sistema solare, l'umanit\u00e0 si \u00e8 insediata e ha prosperato su dodici pianeti. Dopo decenni di scontri con i Cyloni, un popolo di robot, le dodici colonie vengono distrutte e i pochi superstiti sono costretti a un esodo attraverso lo spazio. La flotta delle astronavi comprende un'unica nave da battaglia, il \"Galactica\", governata dal comandante Adamo (\"Adama\" nell'originale). La flotta parte alla ricerca del pianeta leggendario chiamato Terra, dove si dice esista l'ultima colonia umana, la tredicesima. Durante il viaggio la flotta \u00e8 costantemente minacciata dai Cyloni, che vogliono sterminare completamente il genere umano, e sono aiutati dallo scienziato traditore Baltar."}
{"id": "2237057", "revid": "287204", "url": "https://it.wikipedia.org/wiki?curid=2237057", "title": "Riazzolo", "text": "Riazzolo (detta anche Cascina Riazzolo, \"Riazzoeu\" in dialetto milanese) \u00e8 una frazione di Albairate in provincia di Milano, distante meno di un chilometro dal comune di appartenenza.\nStoria.\nLa storia di Riazzolo \u00e8 pressoch\u00e9 simile a quella del comune di appartenenza di Albairate, di cui costituisce la parte pi\u00f9 antica.\nNumerosi ritrovamenti di epoca celtica e romana sono stati effettuati all'inizio del Novecento da Carlo Dossi, il quale riscopr\u00ec proprio a Riazzolo una necropoli dell'et\u00e0 del bronzo. I reperti in questione sono collocati oggi a Corbetta presso il museo Pisani-Dossi in quanto, l'autore del ritrovamento alla fine dell'Ottocento li aggiunse alla propria collezione archeologica.\nSempre al merito dei Pisani-Dossi va riconosciuta la conservazione stessa della localit\u00e0 di Riazzolo che ancora oggi ha il suo centro monumentale costituito da una cascina di origini cinquecentesche, rimaneggiata nel corso del Settecento, pur conservando attualmente alcune parti originarie.\nAl 1903 risale invece l'istituzione dell'azienda faunistico-venatoria Pisani-Dossi che ha consentito di preservare intatto l'ambiente originario e boschivo dell'area, ove ancora oggi risiedono specie animali e vegetali di grande pregio e interesse naturalistico.\nEdifici Notevoli.\nLa chiesa di Santa Teresa.\nSita in localit\u00e0 Riazzolo, la piccola chiesa di Santa Teresa venne edificata nel corso del Settecento come tutto l'antico complesso rurale e residenziale dell'area. Come riporta una targa interna alla struttura, essa venne consacrata nel 1737 dal prevosto di Corbetta, don Carlo Rusca, probabilmente su una struttura di origini precedenti.\nLa chiesa si presenta come un tempio di modeste dimensioni, con facciata a decorata con tinte bianche e gialle e mossa da lesene e decorazioni a stucco, un timpano al termine della struttura. Il resto della chiesa si presenta invece esternamente a mattoni vivi, che contraddistinguono anche l'area del presbiterio, stondato.\nL'interno, contraddistinto da un'unica navata, \u00e8 in stile barocco, semplice ma raffinato, con la particolarit\u00e0 del grande finestrone sovrastante il portale d'ingresso che d\u00e0 luce all'interno della struttura, che dispone inoltre di due finestrelle nell'area dell'altare. La chiesa dispone anche di un piccolo campanile al concerto di due campane.\nDi fronte alla chiesa, si trova un piccolo piazzale a ghiaietto con un viale di piccoli cipressi e una colonna marmorea con un'aquila di bronzo, sotto la quale \u00e8 posta una targa a ricordo dei caduti della prima guerra mondiale nella frazione.\nLa chiesa dipende attualmente dalla parrocchia di Albairate, ma rimane un patronato della famiglia corbettese dei Pisani-Dossi (oggi passata ai Macchi di Cellere) che la acquist\u00f2 e la ristruttur\u00f2 per interessamento di Carlo Alberto Pisani-Dossi. Oggi la chiesa viene utilizzata solo occasionalmente, soprattutto nel caso di matrimoni che abbinino a ristorante un vicino agriturismo, gittante sulla piazzetta della chiesa.\nIl Bosco di Riazzolo e l'Azienda faunistico-venatoria \"Pisani-Dossi\".\nIl bosco ieri e oggi.\nLe aree boschive caratterizzano il paesaggio pi\u00f9 tipico della frazione di Riazzolo, una superficie di natura che si estende su un totale di 65 ettari, compresi nei comuni di Albairate, Cisliano e Corbetta. La struttura del parco, per nulla artefatta, rappresenta un'ultima sezione di quello che anticamente doveva essere la tipica boscaglia ravvisabile nelle aree lombarde sino a prima della rivoluzione industriale e come tale esso \u00e8 oggi dichiarato area protetta.\nIl bosco \u00e8 costituito da moltissime essenze arboree ed alberi ad alto fusto quali la farnia ed il carpino bianco, oltre al melo, al ciliegio, all'acero ed all'ontano, ai quali si alternano biancospini, noccioli, cornioli, viburni e salici. Altre piante che oggi si possono riscontrare, ma che risalgono al Settecento ed all'Ottocento come introduzione, sono la robinia e l'ailanto.\nSi pu\u00f2 dire che la storia del bosco di cui ci sia giunta traccia certa (dal XVI secolo) ha mantenuto pressoch\u00e9 invariata la propria struttura, contrariamente a quanto accadde a gran parte del territorio lombardo ove prevalse l'espansione dell'agricoltura e scomparve lentamente \u201cogni vestigio della vegetazione primitiva\u201d. Grande impulso diede al bosco lo scrittore e diplomatico italiano Carlo Alberto Pisani-Dossi (1849-1910), che divenne proprietario di questi fondi a partire dal suo matrimonio con Carlotta Borsani nel 1892. Questa era nipote di Francesco Mussi (fratello di Giuseppe, proprietario di ampi fondi in Corbetta, tra cui una preziosa casa quattrocentesca del centro storico (v. Museo archeologico Villa Pisani Dossi).\nLa tradizione naturalistica asservita alla conservazione del paesaggio ed all'amore per la natura venne continuata da Franco Pisani Dossi (1894-1968), figlio di Carlo, il quale istitu\u00ec nel 1913 l'attuale \"Azienda Faunistico-Venatoria Pisani Dossi\"\u201d. Alla sua morte, gli eredi (attuali proprietari dell'area) hanno continuato a salvaguardare il bosco con opere di nuova piantumazione al fine di conservare l'antico splendore di questa area, perennemente a rischio per il suo delicato ecosistema: interventi sono stati portati avanti gi\u00e0 tra il 1998 ed il 2003 su una superficie di 16 ettari che ha portato al potenziamento della presenza sul territorio delle specie autoctone, a cui hanno collaborato i comuni compresi nel Bosco ed il Parco Agricolo Sud Milano. \u00c8 in occasione di questi eventi, inoltre che \u00e8 stato reintrodotto il \"Pelobates fuscus insubricus\" (Cornalia, 1873), una specie di rana un tempo comunissima ed oggi quasi estinta nella Pianura Padana.\nI fontanili.\nRilevante, entro i terreni del Bosco, \u00e8 anche la presenza di acque e fontanili, un tempo utilizzati per l'irrigazione ed oggi costituiscono una delle principali attrattive naturalistiche. Essi sono il Fontanile Risotto (legato strettamente alla coltura del riso assai diffusa nelle vicine frazioni di Rosio (Albairate) e Fagnano (Gaggiano), il Fontanile Porcile (che \u00e8 riconducibile all'antico allevamento di maiali presso le popolazioni celtiche che abitavano questi luoghi), il Fontanile Uccella (che rimanda all'impiego faunistico dei boschi, gi\u00e0 care ai Visconti ed agli Sforza). Alcuni campi sono poi irrigati dalla Roggia Soncina, fatta realizzare da Francesco I Sforza nel 1450 per far giungere l'acqua del Naviglio Grande sino al Castello di Cusago, di sua propriet\u00e0.\nEconomia.\nL'economia della frazione \u00e8 stata totalmente agricola e lo \u00e8 ancora oggi, in particolare con coltivazioni di cereali e mais."}
{"id": "2237067", "revid": "110157", "url": "https://it.wikipedia.org/wiki?curid=2237067", "title": "Primi ministri del Kosovo", "text": "Segue la lista dei capi di governo e primi ministri del Kosovo, dal 1944 ad oggi."}
{"id": "2237068", "revid": "357661", "url": "https://it.wikipedia.org/wiki?curid=2237068", "title": "Torre degli Uguzzoni", "text": "La Torre degli Uguzzoni \u00e8 una delle circa 20 torri gentilizie ancora esistenti nel centro storico della citt\u00e0 di Bologna.\nStruttura.\nLa torre si trova all'angolo tra vicolo Mandria e vicolo Tubertini, in uno degli angoli pi\u00f9 suggestivi e pittoreschi di Bologna, che sa evocare atmosfere di sapore medievale e offre una seppur pallida idea di quello che doveva essere il volto della citt\u00e0 di un tempo.\nInnalzata tra la fine del XII e l'inizio del XIII secolo, \u00e8 alta 32 metri e ha una base quasi quadrata di 10,06 x 9,65 metri. La base, i cui muri hanno uno spessore di 1,61 metri, \u00e8 poi rivestita da due file di blocchi di selenite (che diventano tre sul fianco), posti a filo dei muri e non a scarpa come in altre torri contemporanee. La cima della torre \u00e8 stata trasformata in altana in tempi moderni (tra il '600 e il '700), mediante l'apertura di grandi squarci nei muri. In basso si conserva la stretta porta originaria, sormontata da un arco a sesto molto acuto, e, pi\u00f9 in alto, due finestre antiche ad arco tondo. La presenza di queste due finestre, che non sono in asse con la porta, unita al ridotto spessore delle murature, indica che si tratta in realt\u00e0 di una casa-torre, cio\u00e8 che fu effettivamente adibita ad abitazione. Sotto la finestra pi\u00f9 bassa sono presenti cinque grosse buche pontaie che ospitavano le travi di legno del ballatoio che collegava la torre alle case attigue. In tempi recenti sono poi state realizzate nuove finestre per dare luce ai locali interni, che oggi ospitano gli uffici del Credito Romagnolo, proprietario della struttura e dei palazzi limitrofi dall'inizio del '900.\nStoria.\nGli Uguzzoni erano nobili ghibellini, diramati nel XII secolo dalla famiglia Guarini. Guido Uguzzoni fu console del comune di Bologna. Nel 1272 i membri della famiglia entrarono a far parte degli Anziani del Comune, restando in carica fino al 1363. Pochi anni dopo (1367) la torre e le case adiacenti passarono ai Ludovisi, poi ai Tubertini e ad altri privati cittadini, fino all'acquisto da parte del Credito Romagnolo."}
{"id": "2237071", "revid": "124248930", "url": "https://it.wikipedia.org/wiki?curid=2237071", "title": "Patto di chiesa", "text": "Il patto di chiesa [o \"patto ecclesiale\", in inglese: \"church covenant\"] \u00e8 una dichiarazione che alcune confessioni religiose redigono e chiamano i loro membri a sottoscrivere, nella quale sono delineati i doveri che essi responsabilmente assumono verso Dio e l'uno verso l'altro.\nStoria del concetto.\nL'idea di un patto di chiesa \u00e8 espressione dell'ecclesiologia delle chiese libere e sorge nell'ambito del Puritanesimo inglese, diventando poi uno dei tratti caratteristici del movimento delle chiese battiste.\nNel XVI secolo, la Chiesa di Inghilterra, confrontandosi con l'insegnamento della Bibbia sotto l'impulso del Protestantesimo continentale, intraprende quella riforma che la staccher\u00e0 da molte persuasioni, pratiche e tradizioni del Cattolicesimo romano. In modo particolare, essa, a partire dal tempo di Enrico VIII, ripensando al significato, struttura e funzione dell'essere chiesa, viene coinvolta in accese discussioni sulla misura in cui queste riforme debbano avvenire. Fino al tempo di Edoardo VI prevale il modello dell'ecclesiologia riformata ginevrina. Dopo la parentesi di Maria I d'Inghilterra in cui viene restaurato il Cattolicesimo romano, con Elisabetta I prevale una linea di compromesso che continuer\u00e0 fino a Carlo I, quando, in seguito alla guerra civile, torna a prevalere il presbiterianesimo calvinista. Con Carlo II si riconferma e viene imposta una linea di compromesso fra Protestantesimo e Cattolicesimo. \u00c8 questa che non piace a molti teologi e predicatori che fanno pressione affinch\u00e9 si attui con coraggio una riforma che purifichi la chiesa da tutte le dottrine e tradizioni cattolico-romane che non trovano riscontro nella Bibbia (da qui il termine Puritani e Puritanesimo). La resistenza ed il rifiuto, per\u00f2, dell'istituzione ad attuare queste riforme, far\u00e0 s\u00ec che molti, indisposti ad attendere che si attuino queste riforme, ritenute improbabili, forzino la mano e costituiscano comunit\u00e0 cristiane indipendenti separate (da cui il termine \"separatismo\"), che poi daranno origine alle chiese conosciute come congregazionaliste e battiste.\n\u00c8 in quest'ambito che si precisa e si consolida, cos\u00ec, un'ecclesiologia diversa dalle tradizionali chiese territoriali e \"di popolo\", confuse ed alleate con lo stato, distinte in parrocchie e governate generalmente da gerarchie clericali (episcopato). \u00c8 l'ecclesiologia della \"chiesa libera\", intesa come associazione locale libera e volontaria di cristiani impegnati, autogestita democraticamente e distinta ed indipendente dallo Stato, che si legano l'uno all'altro sulla base di un patto di chiesa e si dotano di una confessione di fede. Nel caso del movimento battista, esso vede nel battesimo dei credenti il suggello di questo impegno verso Dio e l'uno verso l'altro. Questo movimento si avvicina cos\u00ec alla dottrina ed all'esperienza degli Anabattisti prima e poi dei Mennoniti.\nIl concetto di chiesa come popolo di Dio legato da un patto, bench\u00e9 non nuovo nella storia del cristianesimo, viene elaborato soprattutto dal riformatore Martin Bucero (1491-1551) di Strasburgo e ripreso, nell'ambito del Puritanesimo da Richard Fitz (1570) che stabilisce a Londra per il 1567 una comunit\u00e0 separata dall'Anglicanesimo imposto per legge. Egli esprime l'aspirazione di molti nello stabilire una chiesa separata dall'ingerenza dello stato, che porti le caratteristiche di un'autentica chiesa: la predicazione biblica, sacramenti legittimi e che sia regolata dalla disciplina ecclesiastica. Questa chiesa deve formarsi, afferma, sulla base di un patto contratto volontariamente. Fritz scrive: \"Mi sono unito in preghiera e nell'ascolto della Parola di Dio, con coloro che non hanno ceduto alla spazzatura idolatra\" (ammessa dalla Chiesa di Inghilterra). La natura del patto \u00e8 l'impegno a \"non ritornare alla predicazione ecc. di coloro che portano i segni della bestia romana\". Incluso in questo patto \u00e8 un documento che presenta nove ragioni per le quali si essi intendono separarsi dalla chiesa stabilita, a non avere pi\u00f9 nulla a che fare con la corruzione della chiesa di Inghilterra. \nRobert Browne (1540-1630) teorizza come i fedeli di Dio siano chiamati a separarsi dagli infedeli e che l'unico modo per formare una vera chiesa sia per i credenti di accordarsi insieme in un patto, la cui sottoscrizione \u00e8 richiesta da parte di chiunque voglia farne parte. \u00c8 cos\u00ec che il popolo si sottometterebbe all'autorit\u00e0 di Cristo, diventando una vera chiesa locale. La sottoscrizione di questo patto diventerebbe cos\u00ec segno essenziale del cristiano autentico. Henry Barrowe (1550-1593) riprende e sistematizza le idee del Browne, collegando il patto della chiesa locale con il patto eterno di Dio, e mettendo in rilievo la necessit\u00e0 dell'esercizio della disciplina ecclesiastica per coloro che infrangono questo patto. Le chiese che non si separano dagli empi e non si impegnano con un chiaro patto non possono, secondo il Barrowe, essere considerate vere chiese di Cristo. Nella Confessione di fede separatista del 1596, nella trentatreesima proposizione, viene descritta la vera chiesa come \"coloro che sono disposti ad unirsi insieme in comunione cristiana e in un patto bene ordinato e, confessando fede ed ubbidienza a Cristo, si uniscono in congregazioni particolari laddove, come membri di un unico corpo di cui Cristo \u00e8 il solo capo, devono rendere culto e servire Dio secondo la sua Parola\".\nEssendo scarsa la documentazione al riguardo, non si sa fino a che punto queste idee separatiste abbiano poi influenzato il pensiero di John Smyth, principale ispiratore del movimento battista in Inghilterra. Attraverso gran parte della sua carriera John Smyth crede che un patto ecclesiale locale sia la risposta pi\u00f9 appropriata all'offerta da parte di Dio del patto di grazia. Afferma di essere debitore di queste idee agli \"antichi fratelli\" separatisti. Smyth afferma che i veri membri di chiesa sono \"solo i santi\" e che questi devono convergere in una chiesa stabilendo un patto. In altre parole, il modo pi\u00f9 appropriato per rapportarsi a Dio, \u00e8 attraverso una comunit\u00e0 di credenti legata da un patto fraterno. Da questa prospettiva, Smyth ha molto in comune con la persuasione anabattista che il modo migliore per rapportarsi a Dio sia attraverso la comunit\u00e0 dei credenti, ma, avvicinandosi sempre pi\u00f9 alle persuasioni mennonite, egli non dar\u00e0 pi\u00f9 al patto l'importanza di prima.\nL'idea di patto di chiesa diventa prominente fra i puritani che si stabiliscono in America. Nel 1649, a Cambridge nel Massachusetts, John Cotton, Richard Mather, e Ralph Partridge elaborano un \"modello per il governo della chiesa\" in questi termini: Dio vuole che il suo popolo si raccolga in chiese visibili locali. Questa unione visibile non pu\u00f2 essere stabilita da una semplice \"fede\", perch\u00e9 essa \u00e8 invisibile, n\u00e9 da una \"nuda professione\" di fede, perch\u00e9 questa non rende una persona parte dell'una o dell'altra chiesa particolare; n\u00e9 per \"coabitazione\" (c\u00eco\u00e8 vivere nella stessa comunit\u00e0), perch\u00e9 \"atei ed infedeli possono ben vivere assieme con i credenti\", n\u00e9 per \"battesimo\", dato che il battesimo in s\u00e9 non fa di una particolare persona parte di una chiesa particolare. Quel che stabilisce l'unione visibile dei credenti in una chiesa \u00e8 che essi fanno un patto l'uno con l'altro per essere chiesa.\nAttualit\u00e0 del concetto.\nLa crisi ed il superamento del concetto di \"chiesa di popolo\", quando (una o alcune chiese) sono identificate come \"chiese ufficiali\" godendo cos\u00ec dell'appoggio in vario grado dello stato, in seguito all'affermarsi della societ\u00e0 pluralistica e laica, \"costringe\" oggi tutte le chiese a diventare, di fatto, associazioni volontaristiche di persone con particolari interessi religiosi. Esse diventano cos\u00ec non dissimili da tante altre associazioni con interessi diversi, dotate di propri statuti e sostanzialmente autogestite. L'evoluzione naturale della nostra societ\u00e0 porta cos\u00ec a rivalutare il concetto di \"chiesa libera\" e quindi anche quello del \"patto di chiesa\" che stabilisce i diritti ed i doveri di chi ne fa parte. Siamo cos\u00ec di fronte ad una \"deistituzionalizzazione\" della chiesa e sicuramente ad una purificazione della stessa da tutti gli elementi corruttori insorti fin dal tempo in cui l'imperatore Costantino rende il cristianesimo religione di Stato. D'altro canto, la sottoscrizione di un \"patto di chiesa\" e l'esercizio della disciplina che esso implica, \u00e8 tale da responsabilizzare il membro di chiesa rispetto ai suoi doveri, altrimenti negletti o delegati ad altri.\nKevin T. Bauder, del Central Baptist Theological Seminary of Minneapolis, scrive: \"Il patto [di chiesa] diventa sia una bandiera che una barriera per una chiesa locale. Da un canto, il patto serve come invito a far parte della chiesa per coloro che concordano con quella chiesa, d'altro canto, esso serve come ammonimento contro coloro che vorrebbero farne parte ma la cui visione della chiesa non \u00e8 compatibile con i suoi termini\".\nEsempio di Patto di Chiesa.\nEcco un esempio di Patto di chiesa di una comunit\u00e0 evangelica italiana."}
{"id": "2237076", "revid": "155634", "url": "https://it.wikipedia.org/wiki?curid=2237076", "title": "Marco Tonazzi", "text": "Biografia.\nSpecialista delle prove tecniche, ha fatto parte della nazionale maschile di sci alpino. Ha concluso a punti 24 gare di Coppa del Mondo (la prima il 9 dicembre 1980 a Madonna di Campiglio: 12\u00ba in slalom speciale), ottenendo come migliore piazzamento, nonch\u00e9 unico podio, il secondo posto nello slalom gigante di Adelboden del 28 gennaio 1986, realizzando una doppietta azzurra con il vincitore Richard Pramotton. In carriera non prese parte n\u00e9 a rassegne olimpiche n\u00e9 iridate; il suo ultimo piazzamento di rilievo fu il 14\u00ba posto nello slalom speciale di Wengen del 22 gennaio 1989."}
{"id": "2237084", "revid": "143369", "url": "https://it.wikipedia.org/wiki?curid=2237084", "title": "Torre Uguzzoni", "text": ""}
{"id": "2237085", "revid": "40552", "url": "https://it.wikipedia.org/wiki?curid=2237085", "title": "RSS Armena", "text": ""}
{"id": "2237087", "revid": "40552", "url": "https://it.wikipedia.org/wiki?curid=2237087", "title": "RSS Azera", "text": ""}
{"id": "2237088", "revid": "37401", "url": "https://it.wikipedia.org/wiki?curid=2237088", "title": "RSS Bielorussa", "text": ""}
{"id": "2237089", "revid": "40552", "url": "https://it.wikipedia.org/wiki?curid=2237089", "title": "RSS Estone", "text": ""}
{"id": "2237090", "revid": "40552", "url": "https://it.wikipedia.org/wiki?curid=2237090", "title": "RSS Georgiana", "text": ""}
{"id": "2237092", "revid": "339392", "url": "https://it.wikipedia.org/wiki?curid=2237092", "title": "RSS Kirghiza", "text": ""}
{"id": "2237093", "revid": "484362", "url": "https://it.wikipedia.org/wiki?curid=2237093", "title": "RSS Lettone", "text": ""}
{"id": "2237094", "revid": "40552", "url": "https://it.wikipedia.org/wiki?curid=2237094", "title": "RSS Moldava", "text": ""}
{"id": "2237102", "revid": "40552", "url": "https://it.wikipedia.org/wiki?curid=2237102", "title": "RSS Tagika", "text": ""}
{"id": "2237104", "revid": "40552", "url": "https://it.wikipedia.org/wiki?curid=2237104", "title": "RSS Turkmena", "text": ""}
{"id": "2237105", "revid": "40552", "url": "https://it.wikipedia.org/wiki?curid=2237105", "title": "RSS Ucraina", "text": ""}
{"id": "2237112", "revid": "40552", "url": "https://it.wikipedia.org/wiki?curid=2237112", "title": "RSS Uzbeka", "text": ""}
{"id": "2237113", "revid": "585241", "url": "https://it.wikipedia.org/wiki?curid=2237113", "title": "Amaro San Giuseppe", "text": "L'Amaro San Giuseppe \u00e8 un amaro prodotto a Bassano del Grappa presso la Villa San Giuseppe, che viene usato solitamente in caso di difficolt\u00e0 digestive (senso di pesantezza allo stomaco, sonnolenza dopo i pasti) e nel trattamento della stitichezza occasionale.\nCaratteristiche.\nL'Amaro San Giuseppe si ottiene attraverso la macerazione e l'infusione di erbe aromatiche provenienti da varie parti del mondo, fra cui aloe, rabarbaro, angelica, mirra e tanaceto secondo un'antica ricetta del padri Gesuiti. Nell'attuale formulazione \u00e8 prodotto inalterato dal 1928 e non contiene n\u00e9 conservanti, n\u00e9 coloranti. Se assunto in quantit\u00e0 elevata, ha propriet\u00e0 lassative."}
{"id": "2237116", "revid": "123495457", "url": "https://it.wikipedia.org/wiki?curid=2237116", "title": "Dalla/Morandi", "text": "Dalla/Morandi \u00e8 un album del 1988 di Lucio Dalla e Gianni Morandi, pubblicato da RCA e Pressing.\nTracce.\n\"Tu mi entri dentro il cuore\", \"Il motore del 2000\" e \"Felicit\u00e0 (finale)\" sono presenti solo su L.P. e cassetta e non su CD.\nCollegamenti esterni.\nhttp://discografia.dds.it/scheda_titolo.php?idt=2760"}
{"id": "2237119", "revid": "767487", "url": "https://it.wikipedia.org/wiki?curid=2237119", "title": "Anne Klein", "text": "Biografia e carriera.\nAnne Klein comincia la propria carriera nel mondo della moda, ad appena 15 anni, disegnando e vendendo i propri bozzetti. Nel 1937 viene assunta da Varden Petites, come stilista della linea di abbigliamento dedicata all'infanzia.\nDopo la seconda guerra mondiale sposa Ben Klein, con il quale fonda \"Junior Sophisticates\", una azienda di abbigliamento, specializzata in sofisticate collezioni moda per bambine. Soltanto nel 1968 fonda il suo brand \"Anne Klein and Co.\", che diventer\u00e0 un importante punto di riferimento nel settore dell'abbigliamento sportivo.\nLa stilista \u00e8 morta ad appena 50 anni per un cancro al seno il 19 marzo 1974. Alla sua morte la direzione artistica di \"Anne Klein and Co.\" \u00e8 stata rilevata dapprima da Donna Karan, che lascer\u00e0 l'incarico nel 1989 per poter fondare la propria casa di moda, la DKNY, in seguito a Louis Dell'Olio (fino al 1993) ed infine a Richard Tyler. Attualmente \"Anne Klein and Co\" \u00e8 in mano al gruppo Jones Apparel Group."}
{"id": "2237120", "revid": "1993572", "url": "https://it.wikipedia.org/wiki?curid=2237120", "title": "Governo del Kosovo", "text": "Il governo della Repubblica del Kosovo (in albanese: \"Qeveria e Republik\u00ebs s\u00eb Kosov\u00ebs\") \u00e8 l'organo collegiale detentore del potere esecutivo in Kosovo. Esso \u00e8 composto dal Primo ministro, che lo presiede ed \u00e8 eletto dall'Assemblea della Repubblica, e dai ministri, alcuni dei quali ricoprono la carica di vice Primo ministro e che sono nominati dal Primo ministro e approvati dall'Assemblea.\nIl governo attuale \u00e8 il governo Hoti che \u00e8 in carica dal 3 giugno 2020."}
{"id": "2237125", "revid": "773636", "url": "https://it.wikipedia.org/wiki?curid=2237125", "title": "Pieve di Tabiano", "text": "La pieve di Tabiano era un edificio religioso situato nel comune di Roccastrada. La sua esatta ubicazione era nei pressi della Fattoria di Monte Lattaia, nella parte meridionale del territorio comunale.\nDi origini altomedievali, la chiesa \u00e8 ricordata per la prima volta nel 952, quando apparteneva all'Abbazia di San Bartolomeo a Sestinga e rientrava nel territorio della diocesi di Roselle. Durante il XII secolo la pieve, pur venendo confermata alla diocesi di Grosseto dalla bolla papale del 1188, pass\u00f2 alle dipendenze del monastero senese di Montecelso, favorendo inizialmente la nascita di un vicino complesso monastico, collegato alla non lontana Abbazia di San Salvatore a Giugnano, che nelle epoche seguenti sar\u00e0 trasformato nella Fattoria di Monte Lattaia. Tuttavia, la lontananza della pieve dalla citt\u00e0 di Siena e la sua posizione estremamente decentrata contribu\u00ec gi\u00e0 in epoca tardomedievale al declino del medesimo edificio religioso, come in quel periodo stava accadendo per altre chiese e pievi entrate precedentemente in orbita senese.\nDella pieve di Tabiano, della quale \u00e8 stata persa ogni traccia gi\u00e0 in epoca remota, \u00e8 stata recentemente individuata l'ubicazione nei pressi della Fattoria di Monte Lattaia, dove la cappella di Sant'Antonio a Monte Lattaia ha sostituito di fatto l'antico luogo di culto, pur svolgendo unicamente le funzioni di cappella gentilizia del complesso rurale fortificato."}
{"id": "2237134", "revid": "767487", "url": "https://it.wikipedia.org/wiki?curid=2237134", "title": "Ruzsa", "text": "Ruzsa \u00e8 un comune dell'Ungheria di 2.817 abitanti (dati 2001). \u00c8 situato nella provincia di Csongr\u00e1d."}
{"id": "2237141", "revid": "767487", "url": "https://it.wikipedia.org/wiki?curid=2237141", "title": "Szatymaz", "text": "Szatymaz \u00e8 un comune dell'Ungheria di 4.600 abitanti (dati 2001). \u00c8 situato nella provincia di Csongr\u00e1d."}
{"id": "2237147", "revid": "767487", "url": "https://it.wikipedia.org/wiki?curid=2237147", "title": "Szegv\u00e1r", "text": "Szegv\u00e1r \u00e8 un comune dell'Ungheria di 4.937 abitanti (dati 2001). \u00c8 situato nella provincia di Csongr\u00e1d."}
{"id": "2237148", "revid": "547992", "url": "https://it.wikipedia.org/wiki?curid=2237148", "title": "El\u00f3i", "text": "Carriera.\nInizi\u00f2 la carriera agonistica nel Juventus di San Paolo. Nei primi anni di carriera El\u00f3i cambi\u00f2 molti club, venendo ingaggiato prima dal Portuguesa, la stagione successiva dall'Inter Limeira, dal Santos, dal Cruzeiro dove rimase tre mesi, venendo ceduto nel marzo 1982 all'America Football Club.\nProprio durante la sua parentesi al Santos, nel 1981, Eloi segn\u00f2 una doppietta al Milan, durante il Mundialito per club, attirando su di s\u00e9 l'attenzione di alcuni club italiani, tra i quali il Genoa. L'allora presidente Fossati lo acquister\u00e0 pochi anni dopo. Si diceva palleggiasse con i limoni, quindi nell'arco di due stagioni colleziona 34 presenze equamente suddivise e nessuna rete, il nel 1983-1984 retrocede e nel 1984-1985 manca il ritorno in Serie A cos\u00ec lui torna in patria al Botafogo.\nNell'estate 1985 rientra in Europa, al Porto, con cui gioca, affiancando Rabah Madjer, fino al 1987 dove vince un campionato e la Coppa dei Campioni 1986-1987. Dopo un anno di quasi completa inattivit\u00e0 (1987-1988) chiude l'esperienza in Portogallo, nelle file del Boavista.\nRitorna in Brasile dove gioca saltuariamente sino al 1996, quando chiude definitivamente la carriera agonistica al Nacional Futebol Clube."}
{"id": "2237151", "revid": "1543377", "url": "https://it.wikipedia.org/wiki?curid=2237151", "title": "Nazionale di rugby a 15 del Camerun", "text": "La nazionale di rugby XV del Camerun \u00e8 inclusa nel terzo livello del rugby internazionale."}
{"id": "2237154", "revid": "767487", "url": "https://it.wikipedia.org/wiki?curid=2237154", "title": "Sz\u00e9kkutas", "text": "Sz\u00e9kkutas \u00e8 un comune dell'Ungheria di 2.636 abitanti (dati 2001). \u00c8 situato nella provincia di Csongr\u00e1d."}
{"id": "2237155", "revid": "1934238", "url": "https://it.wikipedia.org/wiki?curid=2237155", "title": "Campionati mondiali di sci alpino 1941", "text": "I campionati mondiali di sci alpino 1941 si svolsero dal 1\u00ba al 9 febbraio 1941 nella localit\u00e0 sciistica italiana di Cortina d'Ampezzo. Le gare si svolsero in contemporanea con quelle del mondiale di sci nordico.\nNel congresso mondiale del 1946 la Federazione Internazionale decise di dichiarare nulli i mondiali del 1941, poich\u00e9, a causa della seconda guerra mondiale, molte nazioni non poterono prendervi parte. Vennero assegnate alcune medaglie, che, comunque, a causa della risoluzione della FIS, sono state annullate e non sono pi\u00f9 conteggiate."}
{"id": "2237156", "revid": "1117982", "url": "https://it.wikipedia.org/wiki?curid=2237156", "title": "Macone", "text": "Biografia.\nDi Sicione o Corinto, sarebbe vissuto all'epoca del drammaturgo Apollodoro di Caristo (III secolo a.C.). Tuttavia, pur essendo autore di commedie, Macone, secondo le fonti, oper\u00f2 principalmente ad Alessandria, tanto che \u00e8 ricordato da Ateneo anche come maestro dell'erudito Aristofane di Bisanzio (vissuto, grosso modo, dal 257 al 180 a.C.):\nSepolto ad Alessandria, sulla sua tomba, sempre a detta di Ateneo, era inciso questo epigramma di Dioscoride:\nOpere.\nDelle opere di Macone sappiamo che fu autore di commedie, delle quali ci sono stati tramandati alcuni frammenti indiretti della \u1f0c\u03b3\u03bd\u03bf\u03b9\u03b1 e della \u1f18\u03c0\u03b9\u03c3\u03c4o\u03bb\u03ae. Ad essi si \u00e8 aggiunta una citazione, non testuale, dall\"'Auge\" (sicuramente una commedia mitologica, che parodiava Euripide), in Filodemo di Gadara.\nAteneo, inoltre, ha conservato 462 versi di divertenti aneddoti in trimetri giambici, le \u03a7\u03c1\u03b5\u1fd6\u03b1\u03b9. Il titolo stesso \u00e8 una parodia delle massime di tipo filosofico e morale in cui i retori si esercitavano spesso: il fatto che Macone abbia deciso di concentrare le sue massime, in modo indiscriminato, in bocca a etere, parassiti e poeti (tra i quali Difilo, Euripide, Filosseno), cos\u00ec come importanti figure politiche (Tolomeo o Demetrio I Poliorcete), dimostra che l'opera fu scritta certamente per intrattenimento, ma anche con fine altamente sovversivo rispetto alle sentenze filosofiche per noi testimoniate solo da opere molto pi\u00f9 tarde.\nMacone scrive, inoltre in un linguaggio fintamente colloquiale, che riproduce l'interesse per le forme della lingua parlata presenti in molta letteratura alessandrina. Lo stile semplice punta soprattutto sulle freddure e, non di rado, su doppi sensi osceni, che dovevano rappresentare una sorta di \"gossip\" letterario per il pubblico colto dell'autore:"}
{"id": "2237157", "revid": "72396", "url": "https://it.wikipedia.org/wiki?curid=2237157", "title": "Cin\u00e9ma Qu\u00e9b\u00e9cois", "text": "Cin\u00e9ma Qu\u00e9b\u00e9cois \u00e8 un documentario in serie tv costituito da 13 episodi da 60 minuti l'uno dove vari artisti ed attori discutono e commentano l'evoluzione del cinema del Qu\u00e9b\u00e9c dalle origini ai giorni nostri."}
{"id": "2237158", "revid": "287204", "url": "https://it.wikipedia.org/wiki?curid=2237158", "title": "Tiszasziget", "text": "Tiszasziget \u00e8 un comune dell'Ungheria di 1.726 abitanti (dati 2001). \u00c8 situato nella provincia di Csongr\u00e1d."}
{"id": "2237164", "revid": "729019", "url": "https://it.wikipedia.org/wiki?curid=2237164", "title": "Niagara (gioco da tavolo)", "text": "Niagara \u00e8 un gioco da tavolo in stile tedesco di Thomas Liesching pubblicato nel 2004 dalla casa editrice Zoch Verlag e distribuito anche da Rio Grande Games.\nIl gioco.\nSi gioca su un tabellone con delle cerniere, progettato per essere appoggiato sulla scatola del gioco; i lembi che pendono dai bordi rappresentano le Cascate del Niagara. Il fiume viene rappresentato utilizzando dei dischi di plastica trasparente che vengono appoggiati su una superficie ruvida, creando delle piattaforme che scorrono verso la cascata.\nI giocatori collezionano delle gemme lungo il fiume, utilizzano delle canoe per trasportarle e possono rubare quelle sulle canoe degli altri giocatori. I giocatori possono anche influenzare la velocit\u00e0 con cui le piattaforme si muovono verso la cascata.\nVince il gioco il primo giocatore che acquisisce quattro gemme dello stesso colore, o una per ciascuno dei cinque colori, o sette gemme di qualsiasi colore. Sebbene la struttura del gioco preveda che le gemme pi\u00f9 vicine alla cascata abbiano un valore pi\u00f9 elevato, il gioco d\u00e0 a tutti i colori delle gemme la stessa importanza.\nEspansioni.\nDiamond Joe.\nPresentato durante lo Spiel des Jahres del 2005, \"Diamond Joe\" introduce un'altra canoa che viene controllata indirettamente dai giocatori e che partecipa al commercio di gemme, rendendo pi\u00f9 difficile la raccolta delle gemme.\nThe Spirits of Niagara.\nDistribuito nel 2006, \"The Spirits of Niagara\" aggiunge delle canoe a capacit\u00e0 doppia, pezzi per un sesto giocatore, ulteriori carte pagaia con nuove azioni ed un mulinello che spinge a valle le canoe.\nVengono aggiunti due \"spiriti\" del fiume: \"Bathing Beaver\", che riporta il flusso del fiume alla normalit\u00e0, e \"Hurried Elk\", che permette ad un giocatore di muovere le proprie canoe pi\u00f9 velocemente se raggiungono le gemme sul bordo della cascata."}
{"id": "2237173", "revid": "729019", "url": "https://it.wikipedia.org/wiki?curid=2237173", "title": "T\u00f6m\u00f6rk\u00e9ny", "text": "T\u00f6m\u00f6rk\u00e9ny \u00e8 un comune dell'Ungheria di 1.981 abitanti (dati 2001). \u00c8 situato nella provincia di Csongr\u00e1d."}
{"id": "2237174", "revid": "135224", "url": "https://it.wikipedia.org/wiki?curid=2237174", "title": "Incanto dell'eloquenza", "text": ""}
{"id": "2237177", "revid": "767487", "url": "https://it.wikipedia.org/wiki?curid=2237177", "title": "Dent de Vaulion", "text": "La Dent de Vaulion (1.483\u00a0 ) \u00e8 una montagna del massiccio del Giura. Si trova nel Canton Vaud in Svizzera. Ai piedi del monte vi \u00e8 il comune di Vallorbe.\nDescrizione.\nDominante l'estremit\u00e0 nord del lago di Joux, offre, durante le belle giornate, una vista su almeno sette laghi importanti: a nord-est, i laghi di Neuch\u00e2tel, di Bienne e di Morat, a sud il Lemano e a sud-ovest i laghi di Brenet, di Joux e di Rousses.\nPresenta un versante nord scosceso ed un dolce versante a sud.\nCollegamenti esterni.\nLa Dent de Vaulion su randonnee-pedestre.ch"}
{"id": "2237178", "revid": "767487", "url": "https://it.wikipedia.org/wiki?curid=2237178", "title": "Zsomb\u00f3", "text": "Zsomb\u00f3 \u00e8 un comune dell'Ungheria di 3.331 abitanti (dati 2001). \u00c8 situato nella provincia di Csongr\u00e1d."}
{"id": "2237179", "revid": "277947", "url": "https://it.wikipedia.org/wiki?curid=2237179", "title": "L'incanto dell'eloquenza", "text": "L'incanto dell'eloquenza (\"Sihr al-bayan\") \u00e8 un poema romanzesco in urdu di Mir Ghulam Hasan (1727-87). \nQuest'opera, classificata come poema romantico, fu scritta dal grande maestro della Mathnawi (poema in distici monorima) Mir Hasan nel 1785. Il poema \u00e8 costituito da pi\u00f9 di 2000 distici, segue il metro classico arabo-persiano detto Mutaqarib (endecasillabo) e fu dedicato da Hasan al sovrano mecenate Asaf al-Dawla. In esso l'autore fa parlare i diversi personaggi in un linguaggio molto naturale, che \u00e8 coerente con la loro posizione sociale e appartenenza religiosa. Fu stampato per la prima volta a Calcutta nel 1805. Fa parte del patrimonio culturale indiano, ma \u00e8 conosciuto in tutto il Medio Oriente.\nTrama.\nNarra la storia d'amore tra il principe Benazir, figlio unico di un grande re, e la principessa Badr-i Munir. La notte precedente il suo dodicesimo compleanno, Benazir venne rapito nel palazzo reale dalla fata Mahrukh, figlia del sovrano dei geni, la quale aveva perso il senno al vedere il bel giovane, tanto che, dopo il rapimento, lo condusse nel proprio regno.\nQui il fanciullo era infelice a causa dell'esilio forzato, e di ci\u00f2 si accorse anche la fata, che gli don\u00f2 un cavallo magico, sul quale il bel principe poteva volare ogni notte per tre ore, ovunque il suo cuore desiderasse. Durante una di queste uscite notturne, il giovane Benazir giunse in un giardino in cui scorse l'incantevole principessa Badr-i Munir. &lt;br&gt;\nInevitabilmente i due iniziarono ad incontrarsi sempre pi\u00f9 assiduamente, fino ad innamorarsi perdutamente l'uno dell'altra; da quel momento in poi, il principe usufru\u00ec delle ore notturne di libert\u00e0 solo per andare dalla sua amata. Un giorno per\u00f2 la fata scopr\u00ec il tradimento del suo amato principe e lo fece gettare in fondo ad un pozzo situato fra le montagne del Caucaso.\nBadr-i Munir, disperata per la scomparsa improvvisa del suo bell'amato, una notte, in un sogno ud\u00ec la voce del suo principe che la chiamava dal fondo del pozzo. Najm al-Nisa, la fedele ancella della principessa, mossa dal dolore della sua padrona, decise di andare alle ricerca del principe perduto e, assumendo le vesti di una suonatrice di liuto, part\u00ec affascinando con il suo dolce canto ogni creatura che incontr\u00f2 nel cammino. \nUna notte pass\u00f2 di l\u00ec il giovane Firoz Shah, figlio del re dei geni (e quindi fratello della fata Mahrukh), il quale, rapito dalla bellezza del sublime canto della giovane ancella, decise di portarla nel suo palazzo reale. L'astuta Najm al-Nisa, sedusse il giovane a tal punto da indurlo a comandare a sua sorella l'immediata liberazione del principe Benazir. \nNel frattempo Najm al-Nisa dichiar\u00f2 il proprio amore a Firoz Shah, cos\u00ec tutti gli amati furono riuniti felicemente. Infine, le loro unioni vennero sancite dal matrimonio celebrato sfarzosamente presso la corte del sovrano padre di Benazir."}
{"id": "2237185", "revid": "767487", "url": "https://it.wikipedia.org/wiki?curid=2237185", "title": "Z\u00e1k\u00e1nysz\u00e9k", "text": "Z\u00e1k\u00e1nysz\u00e9k \u00e8 un comune dell'Ungheria di 2.800 abitanti (dati 2001). \u00c8 situato nella provincia di Csongr\u00e1d."}
{"id": "2237190", "revid": "119414021", "url": "https://it.wikipedia.org/wiki?curid=2237190", "title": "\u00d3pusztaszer", "text": "\u00d3pusztaszer \u00e8 un comune dell'Ungheria di 2.290 abitanti (dati 2001). \u00c8 situato nella provincia di Csongr\u00e1d. \u00c8 particolarmente noto per essere la sede di un parco nazionale."}
{"id": "2237191", "revid": "773636", "url": "https://it.wikipedia.org/wiki?curid=2237191", "title": "Pieve di San Biagio a Lattaia", "text": "La pieve di San Biagio a Lattaia era un edificio religioso situato nel comune di Roccastrada. La sua esatta ubicazione era nei pressi della Fattoria di Lattaia, nella parte meridionale del territorio comunale.\nStoria e descrizione.\nDi origini medievali, la chiesa \u00e8 ricordata per la prima volta in una bolla papale del 1188, in cui viene indicata l'appartenenza alla diocesi di Grosseto. L'edificio religioso raggiunse il suo apice di gloria e di prestigio durante il Duecento, epoca in cui finanziava le spedizioni crociate in Terrasanta. In epoca rinascimentale la chiesa venne quasi interamente ricostruita nei pressi della preesistente pieve medievale, di cui gi\u00e0 in epoca seicentesca rimanevano soltanto i ruderi. In epoca ottocentesca fu deciso l'abbattimento anche del nuovo edificio religioso e la costruzione di un nuovo luogo di culto, la cappella di San Biagio a Lattaia, che da allora divenne la cappella gentilizia del complesso rurale fortificato.\nNel luogo in cui sorgeva l'originaria pieve di San Biagio a Lattaia fu realizzato, in epoca moderna, un annesso agricolo a pianta rettangolare, che sorge proprio sulle rovine dell'antica chiesa medievale. Lungo il paramento murario del fabbricato sono distinguibili alcuni conci squadrati e i punti dai quali si articolava l'abside semicircolare della pieve medievale."}
{"id": "2237195", "revid": "767487", "url": "https://it.wikipedia.org/wiki?curid=2237195", "title": "\u00d6tt\u00f6m\u00f6s", "text": "\u00d6tt\u00f6m\u00f6s \u00e8 un comune dell'Ungheria di 813 abitanti (dati 2001). \u00c8 situato nella provincia di Csongr\u00e1d."}
{"id": "2237197", "revid": "400694", "url": "https://it.wikipedia.org/wiki?curid=2237197", "title": "Suspiria (colonna sonora)", "text": ""}
{"id": "2237200", "revid": "1318658", "url": "https://it.wikipedia.org/wiki?curid=2237200", "title": "Chinampa", "text": "La chinampa (pron. \"cin\u00e0mpa\", dallo spagnolo; in nahuatl: \"chin\u0101mitl\", ) \u00e8 una tecnica di agricoltura mesoamericana che utilizza piccole aree rettangolari di terra arabile e fertile per la coltivazione di aree coperte da acqua a basso livello nella Valle del Messico.\nL'UNESCO ha proclamato le chinampa residue di Xochimilco patrimonio dell'umanit\u00e0 nel 1987.\nDescrizione.\nChiamate spesso \"giardini galleggianti\", le \"chinampa\" sono isole artificiali che misuravano circa 30 metri di lunghezza e 2,5 di larghezza, anche se a volte erano pi\u00f9 lunghe. Vengono create puntellando il fondo del basso lago con dei paletti, creando una forma rettangolare. L'area cos\u00ec delimitata viene poi riempita con fango, sedimenti del lago e vegetazione in decomposizione, portandone il livello oltre a quello del lago. Spesso vengono piantati sugli angoli alberi quali i salici per rinforzare la struttura. Le \"chinampa\" sono separate da una rete di canali e fossati, che non solo regolano il livello dell'acqua in modo da bagnare le colture, ma costituiscono una facile via di comunicazione tra i campi e i ricchi mercati mediante il passaggio delle canoe.\nStoria.\nIl termine \"chinampa\" deriva dal termine nahuatl \"chin\u0101mitl\", che significa \"quadrato fatto di canne\".\nGli esemplari pi\u00f9 antichi risalgono al medio periodo postclassico, 1150 - 1350. I primi chinampa furono usati nei laghi Xochimilco e Chalco, nei pressi delle sorgenti che costellavano la riva meridionale di questi laghi. Gli Aztechi non solo conducevano campagne militari per ottenere il controllo delle regioni ma, secondo alcuni ricercatori, fecero molti sforzi per aumentare l'estensione. Le \"chinampa\" circondavano anche Tenochtitl\u00e1n, la capitale azteca, la cui estensione aument\u00f2 notevolmente nel tempo a causa di queste coltivazioni. Un'agricoltura su piccola scala \u00e8 stata trovata anche presso l'isola-citt\u00e0 di Xaltocan, e sulla sponda orientale del Lago Texcoco. Con la distruzione delle dighe e delle chiuse durante la conquista spagnola, molte \"chinampa\" furono abbandonate, anche se quelle rimaste vengono tuttora usate sul lago Xochimilco.\nLe coltivazioni.\nLe coltivazioni pi\u00f9 presenti nelle \"chinampa\" erano mais, fagioli, amaranto, pomodori e peperoni, anche se a volte venivano usate per la coltivazione di fiori. Si stima che il cibo proveniente dalle \"chinampa\" coprisse una cifra compresa tra la met\u00e0 e i due terzi del fabbisogno di Tenochtitl\u00e1n. Le \"chinampa\" venivano fertilizzate con i sedimenti del lago e con escrementi umani della citt\u00e0 riutilizzati.\nTecniche simili nel mondo.\nLa tecnica di coltivazione sull'acqua \u00e8 presente tradizionalmente anche in altre zone del mondo con altri nomi( ad esempio sul lago Inle ) , una tecnica di coltivazione idroponica \"ante litteram\"."}
{"id": "2237203", "revid": "767487", "url": "https://it.wikipedia.org/wiki?curid=2237203", "title": "\u00dajszentiv\u00e1n", "text": "\u00dajszentiv\u00e1n \u00e8 un comune dell'Ungheria di 1.578 abitanti (dati 2001). \u00c8 situato nella provincia di Csongr\u00e1d."}
{"id": "2237208", "revid": "1305772", "url": "https://it.wikipedia.org/wiki?curid=2237208", "title": "Pieve di San Biagio", "text": ""}
{"id": "2237210", "revid": "767487", "url": "https://it.wikipedia.org/wiki?curid=2237210", "title": "\u00dcll\u00e9s", "text": "\u00dcll\u00e9s \u00e8 un comune dell'Ungheria di 3.206 abitanti (dati 2001). \u00c8 situato nella provincia di Csongr\u00e1d."}
{"id": "2237218", "revid": "1543377", "url": "https://it.wikipedia.org/wiki?curid=2237218", "title": "Silvio Alver\u00e0", "text": "Era fratello di Albino, anche lui sciatore alpino di alto livello.\nBiografia.\nCarriera sciistica.\nSciatore attivo negli anni quaranta e cinquanta, prese parte a due edizioni dei Giochi olimpici invernali: (6\u00ba nella discesa libera, 4\u00ba nello slalom speciale, 5\u00ba nella combinata) e (20\u00ba nella discesa libera, 22\u00ba nello slalom gigante, 19\u00ba nello slalom speciale). Si trov\u00f2 al comando al termine della prima manche dello slalom olimpico di Sankt Moritz 1948, prima di concludere al quarto posto finale.\nCarriera alpinistica.\nDetto \"Boricio\", fu socio fondatore del gruppo alpinistico Scoiattoli di Cortina, ."}
{"id": "2237229", "revid": "226458", "url": "https://it.wikipedia.org/wiki?curid=2237229", "title": "Governo Tha\u00e7i", "text": "Il governo Tha\u00e7i \u00e8 il primo esecutivo del Kosovo dalla proclamazione d'indipendenza dalla Serbia (parzialmente riconosciuta). \nIl governo si \u00e8 insediato il 17 febbraio 2008, presieduto da Hashim Tha\u00e7i e costituito in larga parte da ministri di cultura albanese, con la presenza di alcuni ministri serbi, bosniaci e turchi.\nPartiti.\nI partiti rappresentati nel governo:"}
{"id": "2237239", "revid": "320578", "url": "https://it.wikipedia.org/wiki?curid=2237239", "title": "Il Bordello Galleggiante", "text": ""}
{"id": "2237246", "revid": "8660", "url": "https://it.wikipedia.org/wiki?curid=2237246", "title": "Nazionale di rugby a 15 del Ciad", "text": "La nazionale di rugby XV del Ciad \u00e8 inclusa nel terzo livello del rugby internazionale."}
{"id": "2237249", "revid": "287204", "url": "https://it.wikipedia.org/wiki?curid=2237249", "title": "Skinwalkers", "text": ""}
{"id": "2237258", "revid": "1748167", "url": "https://it.wikipedia.org/wiki?curid=2237258", "title": "Mountain Wilderness", "text": "Mountain Wilderness (MW) \u00e8 un'organizzazione internazionale fondata nell'autunno del 1987 da un gruppo di alpinisti di ogni parte del mondo riuniti su sollecitazione del Club Alpino Accademico Italiano e della Fondazione Sella per individuare e definire le strategie di contrasto alla progressiva degradazione delle montagne del mondo e degli ultimi grandi spazi deserti.\nIn quella occasione \u00e8 stato approvato il documento \"Le Tesi di Biella\" in cui \u00e8 sancita la costituzione di un movimento organizzato di carattere internazionale, cui viene dato il nome \"Mountain Wilderness \u2013 alpinisti di tutto il mondo in difesa della montagna\".\nMountain Wilderness \u00e8 nata per difendere l'ambiente montano fisico e il patrimonio di esperienze che in esso \u00e8 possibile vivere, per salvaguardare i grandi spazi incontaminati.\nL'Associazione \u00e8 presente in Italia, Francia, Spagna, Svizzera, Slovenia, Germania, Belgio, Pakistan, e Stati Uniti. Annovera tra i soci fondatori ed i \"garanti\" alcuni dei pi\u00f9 famosi alpinisti del mondo.\nPrincipali iniziative:\nL'attivit\u00e0 di informazione di MW avviene con: proiezioni, convegni, pubblicazioni, campagne stampa."}
{"id": "2237262", "revid": "1566286", "url": "https://it.wikipedia.org/wiki?curid=2237262", "title": "Art LaFleur", "text": "Biografia.\nInterprete cinematografico e televisivo, apparve in numerosi film, tra i quali \"Wargames - Giochi di guerra\" (1983) di John Badham, dove interpret\u00f2 la parte di una guardia, e \"Oscar - Un fidanzato per due figlie\" (1991) di John Landis, dove interpret\u00f2 il ruolo dell'ufficiale Quinn. Partecip\u00f2 ad altri film come \"Che fine ha fatto Santa Clause?\" (2002) e \"Ace Ventura 3\" (2009).\nLaFleur \u00e8 morto il 17 novembre 2021, all'et\u00e0 di 78 anni, per le conseguenze della malattia di Parkinson."}
{"id": "2237265", "revid": "106653539", "url": "https://it.wikipedia.org/wiki?curid=2237265", "title": "Carlo Gartner", "text": "Biografia.\nCarriera sciistica.\nAttivo negli anni quaranta-cinquanta, prese parte ai V Giochi olimpici invernali di (6\u00ba nella discesa libera) e ai VI di (8\u00ba nella discesa libera vinta da Zeno Col\u00f2, 18\u00ba nello slalom gigante). Partecip\u00f2 anche ai Mondiali di Aspen 1950, piazzandosi 6\u00ba nella gara di slalom gigante vinta sempre da Col\u00f2.\nCarriera di allenatore.\nDopo i ritiro dalle competizioni, negli anni sessanta fu allenatore di sci alpino presso lo sci club di Sauze d'Oulx."}
{"id": "2237270", "revid": "211345", "url": "https://it.wikipedia.org/wiki?curid=2237270", "title": "Mountain wilderness", "text": ""}
{"id": "2237271", "revid": "223320", "url": "https://it.wikipedia.org/wiki?curid=2237271", "title": "MediaShopping S.p.a.", "text": ""}
{"id": "2237273", "revid": "22187278", "url": "https://it.wikipedia.org/wiki?curid=2237273", "title": "Grumman F1F", "text": ""}
{"id": "2237278", "revid": "96994590", "url": "https://it.wikipedia.org/wiki?curid=2237278", "title": "Nazionale di rugby a 15 delle Samoa Americane", "text": "La nazionale di rugby XV delle Samoa Americane \u00e8 inclusa nel terzo livello del rugby internazionale."}
{"id": "2237279", "revid": "100643195", "url": "https://it.wikipedia.org/wiki?curid=2237279", "title": "Il Volo (album 1974)", "text": "Il Volo \u00e8 il primo album del gruppo musicale Il Volo, pubblicato nel 1974 dalla Numero Uno in LP e Stereo8.\nL'album.\nIl titolo del disco doveva in origine essere \"Sinfonia delle scarpe da tennis\" (da uno dei brani inclusi) , ma fu modificato durante la lavorazione.\nLa canzone \"Il canto della preistoria (molecole)\" venne incisa nello stesso anno da Bruno Lauzi su 45 giri.\nIl disco fu registrato negli studi \"Fono \u2013 Roma Sound Recordings\" di Cologno Monzese nel marzo 1974, con i tecnici del suono: Piero Bravin e Ambrogio Ferrario.\nLe matrici dell'album sono DKAY 27782 per il lato 1 e DKAY 27783 per il lato 2."}
{"id": "2237282", "revid": "585241", "url": "https://it.wikipedia.org/wiki?curid=2237282", "title": "Zelenikovo (Macedonia del Nord)", "text": " \nZelenikovo (in macedone \"\u0417\u0435\u043b\u0435\u043d\u0438\u043a\u043e\u0432\u043e\") \u00e8 un comune urbano della Repubblica di Macedonia. Il comune confina con Studeni\u010dani a ovest, Petrovec a nord-est, \u010ca\u0161ka a sud e Veles a sud-est.\nSociet\u00e0.\nEvoluzione demografica.\nSecondo il censimento nazionale del 2002, Zelenikovo conta 4.077 abitanti. I principali gruppi etnici sono:\nElenco localit\u00e0.\nIl comune \u00e8 formato dalle seguenti localit\u00e0:"}
{"id": "2237286", "revid": "6923", "url": "https://it.wikipedia.org/wiki?curid=2237286", "title": "DKNY", "text": "DKNY (Donna Karan New York) \u00e8 il marchio di abbigliamento della stilista statunitense Donna Karan.\nStoria.\nLa \"DKNY\" \u00e8 stata fondata nel 1985 a New York da Donna Karan e dal suo defunto marito Stepehen Weiss. L'obiettivo della stilista era quello di creare un brand che combinasse il comfort dell'abbigliamento sportivo (Karan, proveniva dall'esperienza di Anne Klein, noto brand di sportwear), all'eleganza del pr\u00eat-\u00e0-porter, pur rimanendo collocati in una fascia di medio prezzo.\nCon il tempo la produzione del brand si \u00e8 allargata, coprendo numerosi settori del mondo della moda, producendo accessori, biancheria intima, scarpe, abbigliamento per l'infanzia, e producendo linee di abbigliamento maschili.\nLe prime boutique DKNY sono state aperte a Londra nel 1997 ed a New York nel 1999. Si contano circa settanta negozi DKNY in tutto il mondo, compresi venti centri in Cina, due in Canada e quattro a Dubai. Dal 2005 inoltre la DKNY opera anche tramite internet, attraverso il sito ufficiale del marchio.\nNel 2001 il marchio \u00e8 stato acquistato dalla LVMH.\nSuccessivamente, il marchio \u00e8 stato poi acquisito dal Gruppo GIII Apparel Group, Ltd.\nMarchi DKNY.\nL'originale marchio DKNY ha generato numerosi sottomarchi che comprendono \"DKNY Jeans\", \"pure\", \"DKNY Active\", \"DKNY Underwear\", \"DKNY Juniors\", \"DKNY Kids\", e \"DKNY Baby\". Dopo otto anni di realizzazione di abbigliamento esclusivamente femminile. Donna Karan ha avviato la produzione della linea \"DKNY men\" nel 1992, che produce abbigliamento formale, casual e sportivo, scarpe e accessori per uomo. La linea \"DKNY beauty\", nata nel 1992 invece produce cosmetici (licenziati dalla Est\u00e9e Lauder Companies) e profumi. Nel 2001 tramite i marchi \"DKNY Home collection\" e \"DKNY LIFE\", vengono prodotti anche accessori per la casa e complementi di arredo."}
{"id": "2237287", "revid": "550776", "url": "https://it.wikipedia.org/wiki?curid=2237287", "title": "Albi fuori serie di Legs Weaver", "text": "Gli albi fuori serie di Legs Weaver sono pubblicazioni che esulano dalla serie regolare di Legs Weaver, che la Sergio Bonelli Editore ha affiancato alle storie inedite con cadenza perlopi\u00f9 annuale. L'elenco comprende i seguenti:\n\"Speciale Legs Weaver\".\nAgli speciali sono stati allegati i seguenti volumetti:"}
{"id": "2237289", "revid": "76963", "url": "https://it.wikipedia.org/wiki?curid=2237289", "title": "Bahar Soomekh", "text": "Biografia.\nSoomekh nasce a Teheran, in Iran, il 30 marzo del 1975 da una famiglia ebraica. Suo padre \u00e8 originario di Hamadan mentre sua madre di Teheran. Il cognome \"Soomekh\" \u00e8 piuttosto diffuso nella comunit\u00e0 ebraico-iraniana mentre il suo nome, \"Bahar\", in persiano significa \"primavera\", e simboleggia \"una nuova vita\". Nel 1979, quando Bahar non ha che quattro anni, la sua famiglia emigra negli Stati Uniti, a Los Angeles (in California), per sfuggire alla Rivoluzione iraniana scatenatasi nel paese. Nel nuovo paese frequenta la Sinai Akiba Academy a Yeshiva e la Beverly Hills High School, dove impara a suonare il violino in una scuola d'orchestra per un periodo di 13 anni. Attualmente parla un fluente inglese, persiano, spagnolo e un discreto ebraico. Dopo aver approfondito gli studi nella University of California di Santa Barbara (California), ottiene nel 1993 il diploma della Beverly Hills High School, intraprendendo numerosi viaggi in Europa. Ritornata a Los Angeles, \u00e8 costretta a trovare un lavoro per coprire il debito del viaggio. Non soddisfatta del nuovo lavoro, inizier\u00e0 il mestiere dell'insegnante in scuole serali."}
{"id": "2237303", "revid": "1543377", "url": "https://it.wikipedia.org/wiki?curid=2237303", "title": "Nazionale di rugby a 15 delle Isole Vergini britanniche", "text": "La nazionale di rugby XV delle Isole Vergini britanniche \u00e8 la nazionale di rugby delle Isole Vergini britanniche, inclusa nel terzo livello del rugby internazionale."}
{"id": "2237309", "revid": "100643183", "url": "https://it.wikipedia.org/wiki?curid=2237309", "title": "Essere o non essere? Essere! Essere! Essere!", "text": "Essere o non essere? Essere! Essere! Essere! \u00e8 il secondo ed l'ultimo album del gruppo musicale Il Volo, pubblicato nel 1975 dalla Numero Uno in LP e Stereo8."}
{"id": "2237311", "revid": "830939", "url": "https://it.wikipedia.org/wiki?curid=2237311", "title": "Dialogo tra un impegnato e un non so", "text": "Dialogo tra un impegnato e un non so \u00e8 un album di Giorgio Gaber pubblicato nel 1972.\nIl disco.\nRaccoglie le canzoni dell'omonimo spettacolo scritto da Gaber e Sandro Luporini, registrato al Politeama Genovese di Genova nei giorni 6-7-8 novembre 1972.\nLe matrici hanno la data del 13 novembre.\nI tecnici del suono sono Gianfranco Soldo e Mario Carulli; il soggetto della copertina \u00e8 di Nadia Pazzaglia, mentre le note di copertina sono di Franco Lorenzo Arruga, (dalla Presentazione all'interno del programma dello spettacolo).\nTracce.\nDisco 1.\nLATO A\nLATO B\nDisco 2.\nLATO A\nLATO B"}
{"id": "2237312", "revid": "79520", "url": "https://it.wikipedia.org/wiki?curid=2237312", "title": "Libri ad Marcum filium", "text": "I Libri ad Marcum Filium (\"Libri per il figlio Marco\") o Praecepta ad Marcum filium (\"Precetti per il figlio Marco\") sono una raccolta di tutti i manuali e i trattati scritti dall'autore latino Marco Porcio Catone. Essi, portatori di un sapere pratico e funzionale, affrontavano numerosi argomenti, tra cui la retorica, il diritto, la medicina, l'agricoltura e l'arte militare: formavano dunque una raccolta enciclopedica delle informazioni necessarie all'educazione del buon \"civis Romanus\", fondata sui valori tradizionali del \"mos maiorum\", contrapposti alle tendenze ellenizzanti la cui diffusione era favorita in Roma dall'opera del circolo degli Scipioni: si andava infatti diffondendo, tra le famiglie della \"nobilitas\", il costume di affidare l'istruzione dei figli a pedagoghi di origine e cultura greca, e di inviare pi\u00f9 tardi i giovani a perfezionarsi presso le scuole di retorica in Grecia.\nDi tali trattati, dedicati al figlio omonimo di Catone, nato probabilmente nel 192 a.C., restano pochi frammenti e un solo trattato integro, il \"De agri cultura\", dedicato alla coltivazione dei campi e all'attivit\u00e0 agreste. I singoli manuali, a carattere sentenzioso e precettistico, avevano probabilmente carattere miscellaneo e disorganico, cos\u00ec come traspare dai frammenti e dal \"De agri cultura\".\nEsemplare dell'argomento e della tendenza dell'opera \u00e8 il frammento 1 Jordan:"}
{"id": "2237313", "revid": "1064007", "url": "https://it.wikipedia.org/wiki?curid=2237313", "title": "Jakup Krasniqi", "text": "Biografia.\nNato in un piccolo villaggio del Kosovo, nella municipalit\u00e0 di Glogovac \u00e8 stato portavoce dell'Esercito di Liberazione del Kosovo e presidente dell'Assemblea della Repubblica del Kosovo.\nIn qualit\u00e0 di presidente dell'Assemblea, \u00e8 stato per due periodi Presidente \"ad interim\" della Repubblica del Kosovo, ovvero dal 27 settembre 2010 al 22 febbraio 2011 e dal 4 al 7 aprile 2011."}
{"id": "2237317", "revid": "767487", "url": "https://it.wikipedia.org/wiki?curid=2237317", "title": "Una matta, matta, matta corsa in Russia", "text": "Una matta, matta, matta corsa in Russia (, tradotto: \"Le incredibili avventure degli italiani in Russia\") \u00e8 un film commedia del 1973 diretto da Franco Prosperi, pseudonimo di Francesco Prosperi, e da El'dar Rjazanov.\nTrama.\nUn'anziana signora russa emigrata in Italia, in cura presso un ospedale di Roma, rivela in punto di morte alla sua unica nipote di avere nascosto un immenso tesoro sotto un leone a Leningrado. Gli infermieri nella sala, insieme a un mafioso, a un dottore dell'ospedale e a un paziente, sentono il testamento dell'anziana morente.\nTutti partono separatamente per l'Unione Sovietica, per trovarsi inaspettatamente sullo stesso aereo per Mosca. Decidono di non nascondere la motivazione del loro viaggio.\nI sei protagonisti iniziano rocambolesche avventure per raggiungere Leningrado. Una volta l\u00e0, scavano sotto ogni statua di leone, dando risvolti comici alla storia, e trovando infine il tesoro difeso ardentemente da \"King\", un leone in carne e ossa allo zoo."}
{"id": "2237318", "revid": "147575", "url": "https://it.wikipedia.org/wiki?curid=2237318", "title": "Unbelievable Adventures of Italians in Russia", "text": ""}
{"id": "2237321", "revid": "123542879", "url": "https://it.wikipedia.org/wiki?curid=2237321", "title": "I Want You Back (The Jackson 5)", "text": "I Want You Back \u00e8 un brano del 1969 interpretato dal gruppo musicale statunitense The Jackson 5. \u00c8 uno dei pi\u00f9 popolari del gruppo e il primo con la Motown, preceduto un paio d'anni prima da \"Big Boy\" con l'etichetta Steeltown, che al contrario non aveva riscosso molto successo.\nLa canzone apr\u00ec una stagione fortunata per la band, che riusc\u00ec a piazzare al primo posto della classifica di \"Billboard\" una serie di singoli, tra i quali \"ABC\", \"The Love You Save\" e \"I'll Be There\".\nNella settimana d'esordio \"I Want You Back\" balz\u00f2 in testa alla classifica generale di \"Billboard\" e conquist\u00f2 il secondo posto nel Regno Unito.\nNel 1999 il brano fu premiato con un Grammy Hall of Fame Award.\nAltre versioni e utilizzi.\nLa canzone \u00e8 stata interpretata da vari artisti tra cui la cantante britannica Dusty Springfield nel 1970 nel programma della BBC \"The Young Generation\", la cantautrice britannica KT Tunstall nel 2007 nel programma \"Later... with Jools Holland\", la cantautrice statunitense Sheryl Crow, che ne ha fatta una cover come bonus track per l'album \"100 Miles from Memphis\" nel 2010.\nIl cast del telefilm \"Victorious\" di Nickelodeon la canta nella puntata \"Al fresco\" della seconda stagione della serie. \u00c8 presente nella colonna sonora del film \"Guardiani della Galassia\" del 2014. \u00c8 il tema di una pubblicit\u00e0 della Nutella del 2015."}
{"id": "2237325", "revid": "1543377", "url": "https://it.wikipedia.org/wiki?curid=2237325", "title": "Nazionale di rugby a 15 delle Isole Cayman", "text": "La nazionale di rugby XV delle Isole Cayman \u00e8 inclusa nel terzo livello del rugby internazionale."}
{"id": "2237326", "revid": "110157", "url": "https://it.wikipedia.org/wiki?curid=2237326", "title": "Regione di Skopje", "text": "La Regione di Skopje (macedone: \u0421\u043a\u043e\u043f\u0441\u043a\u0438 P\u0435\u0433\u0438\u043e\u043d, \"Skopski Region\") \u00e8 una delle regioni di sviluppo della Macedonia del Nord. Comprende 7 comuni oltre alla Grande Skopje. La popolazione della regione era nel 2002 di 571.040 abitanti.\nSociet\u00e0.\nEvoluzione demografica.\nDal censimento del 2002 la popolazione risulta cos\u00ec suddivisa in base all'etnia:"}
{"id": "2237328", "revid": "2110845", "url": "https://it.wikipedia.org/wiki?curid=2237328", "title": "Adriano Guarnieri (sciatore)", "text": "Biografia.\nOriginario di Feltre e attivo negli anni trenta, vinse i Littoriali dello Sport, una sorta di campionato nazionale universitario dell'epoca fascista, e prese parte ai IV Giochi olimpici invernali di piazzandosi 17\u00ba nella gara di combinata, l'unica nel programma dello sci alpino. \nAi Campionati italiani conquist\u00f2 tre medaglie in slalom speciale."}
{"id": "2237330", "revid": "110157", "url": "https://it.wikipedia.org/wiki?curid=2237330", "title": "Campionato bulgaro di calcio a 5 2003-2004", "text": "Il Campionato bulgaro di calcio a 5 2003-2004 \u00e8 stata la seconda edizione del massimo campionato di calcio a 5 della Bulgaria, giocato nella stagione 2003-04 con la formula del girone unico, e che ha visto la vittoria finale del MAG Varna, al suo primo titolo di Bulgaria."}
{"id": "2237334", "revid": "125186567", "url": "https://it.wikipedia.org/wiki?curid=2237334", "title": "La Juive", "text": "La Juive \u00e8 un grand op\u00e9ra in cinque atti di Jacques Fromental Hal\u00e9vy, su libretto di Eug\u00e8ne Scribe.\nLa prima rappresentazione ebbe luogo all'Op\u00e9ra di Parigi nel 1835.\nL'opera.\n\"La Juive\" (in italiano \"L'ebrea\") \u00e8 una delle opere pi\u00f9 rappresentative del \"Grand Op\u00e9ra \u00e0 la fran\u00e7aise\" Il libretto \u00e8 di Eug\u00e8ne Scribe. Risponde all'estetica allora in voga all'Op\u00e9ra di Parigi, per cui l'opera fu creata: un'azione dispiegata in cinque atti che presentano situazioni spettacolari (come il concilio di Costanza del 1414), trattando altres\u00ec il tema delle grandi passioni, combinate a interessi storici, la possibilit\u00e0 di includere grandi \"tableau\" e un balletto in decorazioni variate e in mezzo a molti effetti speciali e comparse.\nSul piano musicale, \"La Juive\" \u00e8 soprattutto conosciuta per l'aria \"Rachel, quand du Seigneur\", scritta per il tenore Adolphe Nourrit, che alla prima interpretava il ruolo di El\u00e9azar. Il ruolo di Rachel, sua figlia, era interpretato da Marie-Corn\u00e9lie Falcon.\nTrama.\nAtto 1.\nA Costanza, il giorno di Pasqua si apre il Grande Concilio: la folla uscita dalla funzione religiosa, viene istigata da Ruggiero a scagliarsi contro \u00c9l\u00e9azar, un gioielliere ebreo che invece di riposare nel giorno di festa dei cristiani sta ancora lavorando. L'uomo viene condotto sulla pubblica piazza, con la figlia Rachel, per essere condannato a morte. Il linciaggio viene bloccato in tempo dal Cardinale Brogni, presidente del Concilio: il prelato riconosce \u00c9l\u00e9azar, che aveva gi\u00e0 conosciuto nel periodo in cui viveva a Roma, prima ancora di prendere i voti in seguito alla morte della moglie e della figlia in un incendio. Nonostante l'ostilit\u00e0 e la diffidenza di \u00c9l\u00e9azar, il cardinale ordina la liberazione dei due prigionieri che ritornano in casa.&lt;br&gt;\nSgomberata la scena, torna a Costanza il principe L\u00e9opold, sotto le mentite spoglie di Samuel, pittore ebreo. Egli ama, riamato, Rachel, ed \u00e8 giunto per chiederle un colloquio da solo a sola: la ragazza gli propone di partecipare la sera stessa alla celebrazione della Pasqua ebraica in casa del padre.&lt;br&gt;Un'ulteriore aggressione ai danni di \u00c9l\u00e9azar e Rachel viene bloccata da L\u00e9opold stesso, nel momento in cui la folla si accalcava sulla pubblica piazza per assistere alla sfilata del corteo dell'Imperatore: il suo capo delle guardie, Albert, lo riconosce e arresta la furia della folla. Rachel inizia a sospettare qualcosa sulla vera identit\u00e0 dell'amato.\nAtto 2.\nA casa di \u00c9l\u00e9azar si sta festeggiando la Pasqua ebraica: i presenti sussultano quando sentono qualcuno bussare alla porta, e, temendo ritorsioni dei cristiani, alcuni si nascondono o fuggono. \u00c9l\u00e9azar tuttavia si tranquillizza: si tratta di una visita notturna della principessa Eudoxie, sua cliente, nonch\u00e9 promessa sposa di L\u00e9opold, venuta a chiedere al gioielliere di incidere le loro iniziali su un monile che intende offrirgli come pegno di nozze. L\u00e9opold rimane ad origliare il colloquio tra i due, e sente il rimorso per il tradimento nei confronti della promessa sposa.&lt;br&gt;\nCongedata la principessa, \u00c9l\u00e9azar si accorge del turbamento del finto Samuel, e conclusa la preghiera, lo congeda e rientra nelle sue stanze. Rachel, che aveva tuttavia dato a L\u00e9opold appuntamento la sera stessa, rimane sveglia in sua attesa: i dubbi della ragazza sono confermati dalla confessione dell'amato, che le rivela la sua vera religione. L\u00e9opold tuttavia le propone di fuggire con lei da Costanza, ma il loro colloquio \u00e8 interrotto dal risveglio di \u00c9l\u00e9azar, e anche il gioielliere viene messo al corrente della verit\u00e0: dapprima irato, \u00c9l\u00e9azar si placa alle suppliche della figlia, fino a consentire alle nozze tra i due, ma L\u00e9opold rifiuta il matrimonio, rifiutando di fornire spiegazioni, e fugge, inseguito da Rachel mentre \u00c9l\u00e9azar cade privo di sensi.\nAtto 3.\nNel palazzo della principessa, Eudoxie attende sia il gioiello da \u00c9l\u00e9azar sia il ritorno di L\u00e9opold: nel frattempo, un maggiordomo le annuncia che una donna ha chiesto un colloquio privato con lei. La donna \u00e8 Rachel che, dopo aver spiato l'ingresso di L\u00e9opold nel palazzo, chiede alla principessa di poterla assistere come damigella in occasione della festa che ha preparato per la vittoria di L\u00e9opold sui seguaci di Jan Hus. Eudoxie, seppur perplessa, accetta la richiesta della sconosciuta.&lt;br&gt;\nDurante i festeggiamenti, cui presenzia anche il cardinale Brogni, Eudoxie riceve finalmente da \u00c9l\u00e9azar il gioiello commissionato, e lo dona come offerta matrimoniale a L\u00e9opold: a quel punto Rachel si rivela, afferrando il gioiello, e rivelando a tutti la sua relazione con il finto Samuel. L\u00e9opold, colto dal rimorso, non si difende, causando lo sdegno di tutti: le leggi di Costanza infatti vietano una relazione tra ebrei e cristiani, pena la morte. Il cardinale Brogni quindi ordina l'arresto di L\u00e9opold, Rachel e dello stesso \u00c9l\u00e9azar, che difende la figlia e accusa i cristiani di essere pronti a punire solamente gli ebrei e non i loro correligionari anche nei casi di manifesta colpevolezza.\nAtto 4.\nIn carcere, Rachel riceve la visita di Eudoxie: bench\u00e9 tradita, la donna le chiede piet\u00e0 per L\u00e9opold. Dapprima vendicativa, Rachel si lascia ammansire dalle preghiere di Eudoxie, e le promette che scagioner\u00e0 l'amato a costo della sua stessa vita. &lt;br&gt;Uscita Eudoxie, Rachel riceve questa volta la visita del Cardinale, cui anticipa gi\u00e0 la sua volont\u00e0 di morire pur di salvare L\u00e9opold. Il Cardinale ne rimane profondamente impressionato, e, congedata Rachel, si dimostra intenzionato a salvarle la vita, chiedendo un colloquio ad \u00c9l\u00e9azar: al gioielliere, il cardinale Brogni propone la salvezza in cambio dell'abiura della religione ebraica. \u00c9l\u00e9azar rifiuta, sdegnoso, e per far soffrire l'odiato nemico gli rivela di aver assistito personalmente all'incendio che ha ucciso la moglie e la figlia a Roma: tuttavia, il gioielliere si lascia sfuggire che in realt\u00e0 la figlia \u00e8 ancora viva, affermando di conoscere il nome dell'ebreo che l'ha salvata ecresciuta. Il Cardinale lo supplica di rivelargli il nome, ma \u00c9l\u00e9azar rifiuta; uscito il Cardinale, l'ebreo si dimostra dapprima impietosito e sta per rivelargli la verit\u00e0, ma le grida dei cristiani che invocano la morte dei due prigionieri fa riaccendere il suo odio.\nAtto 5.\nSulla pubblica piazza di Costanza, la folla \u00e8 radunata per assistere alla morte dei due prigionieri ebrei, per cui \u00e8 preparata una caldaia contenente acqua bollente: solo sul luogo del supplizio \u00c9l\u00e9azar apprende che L\u00e9opold \u00e8 stato graziato e inviato altrove dall'Imperatore. Rachel, prima di salire al patibolo, saluta per l'ultima volta il padre, il quale le chiede se preferirebbe morire per la sua fede o salvarsi in cambio del battesimo: la ragazza, risoluta, rifiuta di abiurare, e sale sul patibolo. Il momento della vendetta \u00e8 finalmente arrivato, ed \u00c9l\u00e9azar rivela a Brogni la verit\u00e0, dicendo che sa dove si trova sua figlia sopravvissuta all'incendio. Alle domande del Cardinale, \u00c9l\u00e9azar indica Rachel che viene buttata nella caldaia, e si appresta a seguire la sua sorte salendo al patibolo."}
{"id": "2237335", "revid": "110157", "url": "https://it.wikipedia.org/wiki?curid=2237335", "title": "Campionato bulgaro di calcio a 5 2004-2005", "text": "Il Campionato bulgaro di calcio a 5 2004-2005 \u00e8 stata la terza edizione del massimo campionato di calcio a 5 della Bulgaria, giocato nella stagione 2004-05 con la formula del girone unico disputato in tre sedi (Sofia, Veliko T\u0103rnovo e Varna), e che ha visto la vittoria finale del , al suo primo titolo di Bulgaria."}
{"id": "2237339", "revid": "1573940", "url": "https://it.wikipedia.org/wiki?curid=2237339", "title": "Libro dei Tang", "text": "Il Libro dei Tang (cinese tradizionale: \u5510\u66f8; cinese semplificato: \u5510\u4e66; pinyin: T\u00e1ngsh\u016b; Wade-Giles: T'angshu) o Vecchio libro dei Tang (\u820a\u5510\u66f8/\u65e7\u5510\u4e66) \u00e8 la prima opera classica sulla Dinastia Tang. Il libro incominci\u00f2 quando Gaozu dei Jin posteriori ordin\u00f2 il suo inizio nel 941. Il suo principale estensore, Liu Xu (\u5289\u662b), il capo dei ministri e direttore della storia nazionale, lo redasse durante gli ultimi anni della sua vita, e lo present\u00f2 all'imperatore Chudi nel 945.\n\u00c8 una compilazione di annali anteriori, ora andati perduti; esso inoltre incorpora altre monografie e biografie, usando come fonti, ad esempio, il \"Tongdian\" di Du You.\nDopo che quest'ultima fu modificata durante la Dinastia Song nel \"Nuovo libro dei Tang\", l'opera di Liu Xu continu\u00f2 ad essere preservata come \"Vecchio libro dei Tang\". \u00c8 stata inserita nel canone delle \"Ventiquattro Storie\"."}
{"id": "2237345", "revid": "104265", "url": "https://it.wikipedia.org/wiki?curid=2237345", "title": "Nazionale di rugby a 15 di Taipei Cinese", "text": "La nazionale di rugby XV di Taiwan \u00e8 inclusa nel terzo livello del rugby internazionale."}
{"id": "2237349", "revid": "110157", "url": "https://it.wikipedia.org/wiki?curid=2237349", "title": "Camici e pigiami", "text": "Camici e pigiami \u00e8 un libro scritto dal medico Paolo Cornaglia Ferraris che esplora il vasto e variegato mondo della sanit\u00e0 italiana e descrive una lunga serie di anomalie e disfunzioni riscontrate direttamente dallo stesso autore. Vengono focalizzate le problematiche indotte da una cattiva gestione della sanit\u00e0, che vanno dalle strutture fatiscenti, alla sporcizia, ai cibi scadenti, ai mancati investimenti, all'aumento della disoccupazione, agli abusi e privilegi che scandiscono le varie fasi della carriera medica, alle mancanze della classe medica dirigente, alle contraddizioni della ricerca e cos\u00ec via."}
{"id": "2237351", "revid": "149485", "url": "https://it.wikipedia.org/wiki?curid=2237351", "title": "FC Grand Pro Varna", "text": "Il Grand Pro Varna \u00e8 una squadra bulgara di calcio a 5, fondata nel 2003 con sede a Varna.\nStoria.\nIl club \u00e8 stato fondato ufficialmente nel 2003 con il nome di \"Piccadilly\", nel 2007 ha cambiato denominazione in \"MFC Varna\". Dopo la fusione nel 2011 con la \"Grand Pro\" ha assunto l'attuale denominazione."}
{"id": "2237352", "revid": "72396", "url": "https://it.wikipedia.org/wiki?curid=2237352", "title": "Drake e Josh", "text": ""}
{"id": "2237355", "revid": "110157", "url": "https://it.wikipedia.org/wiki?curid=2237355", "title": "Campionato bulgaro di calcio a 5 2005-2006", "text": "Il Campionato bulgaro di calcio a 5 2005-2006 \u00e8 stata la quarta edizione del massimo campionato di calcio a 5 della Bulgaria, giocato nella stagione 2005/2006 con la formula del girone unico, e che ha visto la vittoria finale del Mladost Sofia, al suo primo titolo di Bulgaria."}
{"id": "2237356", "revid": "125682901", "url": "https://it.wikipedia.org/wiki?curid=2237356", "title": "Franz Liszt", "text": "Uno dei pi\u00f9 grandi virtuosi del pianoforte di tutti i tempi, Franz Liszt inizi\u00f2 la sua carriera pianistica a Vienna, dove studi\u00f2 pianoforte con Carl Czerny. Si trasfer\u00ec poi a Parigi, dove inizi\u00f2 una fortunatissima carriera concertistica, che lo port\u00f2 a esibirsi in tutt'Europa. \nIl suo contributo allo sviluppo della tecnica pianistica \u00e8 stato cruciale nella storia dello strumento. Inoltre, a lui si deve l'invenzione della forma concertistica del recital-pianistico.\nDurante la sua carriera, Liszt contribu\u00ec a diffondere la musica di molti compositori a lui contemporanei. Importanti sono state al riguardo le sue trascrizioni ed esecuzioni di musiche di Beethoven e Schubert. Legato a Fryderyk Chopin e a Robert Schumann da amicizia e stima, fu particolarmente legato a Richard Wagner, di cui era suocero, avendo questi sposato la figlia Cosima, e di cui fu ardente sostenitore, contribuendo alle sue prime affermazioni.\nNel 1865 divenne accolito della Chiesa Cattolica. Inoltre, fu terziario francescano e canonico nella cattedrale di Albano Laziale (Roma).\nBiografia.\nFranz Liszt nacque il 22 ottobre 1811, a Raiding, da Adam Liszt e Anna Liszt. Il padre, funzionario al servizio del Principe Nicola Esterhazy di Galantha, era un musicista e cantante dilettante, che durante i suoi anni alla corte Esterhazy aveva conosciuto Franz Joseph Haydn e Johann Nepomuk Hummel. Liszt fu avviato allo studio della musica dal padre. \nDimostrato un precoce talento musicale, a undici anni Liszt si trasfer\u00ec con la famiglia a Vienna, dove studi\u00f2 composizione con Salieri e pianoforte con Czerny. Nel 1822, a Parigi, studi\u00f2 teoria e composizione con Paer, ma non fu accettato al Conservatorio della capitale da Cherubini, perch\u00e9 non erano ammessi studenti stranieri. Durante il soggiorno parigino, debutt\u00f2 con l'opera lirica \"Don Sanche\", che per\u00f2 non ebbe successo. Nel 1825, quando era gi\u00e0 conosciuto come pianista, suon\u00f2 a Londra al cospetto di re Giorgio IV. Nel 1826 fu in tourn\u00e9e in Francia e Svizzera, pur proseguendo gli studi con Reicha.\nDopo la morte del padre, avvenuta nel 1827, Liszt interruppe l'attivit\u00e0 concertistica e si stabil\u00ec a Parigi, dove si dedic\u00f2 all'insegnamento. Nel 1830 assistette alla prima esecuzione della \"Sinfonia Fantastica\" di Hector Berlioz; conobbe Felix Mendelssohn e Fryderyk Chopin. Nel 1832, assistette a un concerto di Niccol\u00f2 Paganini, da cui trasse ispirazione per riprendere l'attivit\u00e0 pianistica e dedicarsi allo studio approfondito dei problemi della tecnica pianistica. Nel 1833 incontr\u00f2 la contessa Marie d'Agoult e l'anno seguente George Sand. Sono di questi anni le prime stesure dei \"12 Studi d'esecuzione trascendentale\", dei \"Grandes \u00e9tudes de Paganini\" e la trascrizione della \"Sinfonia fantastica\". \nTra il 1835 e il 1839 Liszt intraprese un lungo viaggio-fuga con Marie d'Agoult, che abbandon\u00f2 il marito e le due figlie. Inizialmente giunsero in Svizzera, che ispirer\u00e0 al musicista l'\"Album d'un voyageur\" e il primo libro delle \"Ann\u00e9es de p\u00e8lerinage\". Nel dicembre 1835 nacque la loro prima figlia Blandine. Nel frattempo Liszt non trascur\u00f2 la sua attivit\u00e0 di pianista (andando a costruire per tentativi l'archetipo del recital moderno) e torn\u00f2 a Parigi per difendere la sua notoriet\u00e0, specie nei confronti di Thalberg, con il quale ingaggi\u00f2 una sfida musicale organizzata dalla principessa di Belgiojoso.\nNel 1837 Liszt e Marie d'Agoult giunsero in Italia, dove nasceranno Cosima e Daniel. Soggiornarono in particolare sul Lago di Como, a Venezia e a Milano (dove si avvier\u00e0 una pesante polemica con il pubblico italiano, assolutamente digiuno di musica strumentale), Firenze, Roma e San Rossore. Gli incontri e le amicizie che si intrecciarono furono molti e fecondi (Rossini, Bartolini, Ingres, Sainte-Beuve). A questa esperienza si rifanno moltissime pagine musicali, tra le quali il secondo libro delle \"Ann\u00e9es de p\u00e8lerinage\". Molti sono anche gli scritti che Liszt pubblic\u00f2 in relazione a questo viaggio e alla condizione musicale dell'epoca (soprattutto le \"Lettres d'un Bachelier \u00e8s Musique\"). Tuttavia, secondo alcuni studiosi, questi articoli, pur esprimendo il pensiero del musicista, erano frutto della penna di Marie d'Agoult.\nNel 1840 incontr\u00f2 due persone che si riveleranno fondamentali: Robert Schumann e Richard Wagner. Con quest'ultimo, il sodalizio, in nome del progetto di una musica per l'avvenire, fu immediato e trasform\u00f2 il Liszt pianista, ormai idolo delle folle in senso pienamente moderno, in uno dei pi\u00f9 accesi sostenitori dell'arte totale wagneriana. Di questo scambio di idee \u00e8 testimonianza il carteggio tra i due compositori.\nI concerti in giro per il mondo si susseguirono frenetici. Nel 1844 interruppe il rapporto con Marie d'Agoult e, nel 1847, conobbe a Kiev la principessa Carolyne zu Sayn-Wittgenstein, con la quale si trasfer\u00ec in Polonia. Insediatosi a Weimar, nel 1848 inizi\u00f2 la composizione del poema sinfonico Les pr\u00e9ludes e del poema sinfonico \nCe qu'on entend sur la montagne. \nA Weimar fu molto attivo anche come insegnante di musica; fra i suoi allievi vi furono diversi celebri musicisti e compositori come Hans von B\u00fclow, Emil von Sauer, Wendelin Wei\u00dfheimer, Carl Tausig, Franz Bendel, Peter Cornelius, Hans von Bronsart, August Stradal, Karl Klindworth, Conrad Ansorge, Julius Reubke, Adele aus der Ohe, Rudolph Viole, Josef Wei\u00df, Laura Rappoldi, Antal Siposs, K\u00e1roly Aggh\u00e1zy, Eduard Lassen, Joseph Joachim e molti altri.\nDurante la rivolta di Dresda del 1849, Liszt aiut\u00f2 il rivoluzionario Wagner a fuggire in Svizzera. Furono anni di febbrile creativit\u00e0. Tra i moltissimi capolavori cui diede vita, figurano il poema sinfonico \"Mazeppa\", la \"Sonata\", i due \"concerti per pianoforte ed orchestra\", il \"Totentanz\" e centinaia di pezzi pianistici.\nNel 1861, durante un viaggio a Parigi, suon\u00f2 per Napoleone III e conobbe Georges Bizet. Lo stesso anno a Roma non pot\u00e9 sposare la zu Sayn-Wittgenstein perch\u00e9 quest'ultima non era riuscita ad ottenere l'annullamento del precedente matrimonio. In questo periodo Liszt tuttavia inizi\u00f2 a manifestare un forte impulso religioso.\nNel 1862 compose il \"Cantico del sol di san Francesco d'Assisi\"; nello stesso anno mor\u00ec la primogenita Blandine. Decise di entrare nel monastero della Madonna del Rosario di Roma, certo che solo la fede avrebbe potuto essergli di vero conforto. La relazione tra la figlia Cosima e Wagner (nel 1865 ebbero una figlia, Isolde, cui seguirono Eva nel 1867, e Siegfried Wagner nel 1869) minarono i rapporti con quest'ultimo. Nel 1864, in memoria di Blandine, scrisse \"La Notte\".\nNel 1865 ricevette in Vaticano la tonsura e gli ordini minori. Spesso viene indicato d'ora in poi come \"Abb\u00e9 Liszt\", ma ovviamente il titolo \u00e8 meramente onorifico, data la personalit\u00e0 dell'uomo che vestiva quell'abito talare, poich\u00e9 gli ordini minori non danno diritto di per s\u00e9 al titolo di \"Abb\u00e9\" (che in francese trova un uso analogo all'italiano \"Padre\" o \"Don\"). La sua vena compositiva si volse sempre pi\u00f9 verso la musica sacra: compose la \"Missa Choralis\" e il \"Christus\" (1867). Nell'ultimo periodo della sua vita, Franz Liszt lavor\u00f2 incessantemente come compositore e organizzatore di eventi musicali a Weimar e Lipsia insieme al pianista russo Alexander Ilyich Siloti. Apprezz\u00f2 moltissimo la musica russa, ammir\u00f2 il Gruppo dei Cinque e conobbe personalmente Aleksandr Porfir'evi\u010d Borodin, che and\u00f2 a trovarlo due volte a Weimar.\nIn Germania, durante il Festival di Bayreuth del 1886, chiamato anche \"festival wagneriano\" in quanto ideato da Wagner, Liszt si ammal\u00f2 gravemente di polmonite e mor\u00ec il 31 luglio dello stesso anno.\nIl suo catalogo include numerosi lavori sinfonici a programma, tre concerti per pianoforte e orchestra, un numero elevato di pezzi per pianoforte, oltre a un repertorio di pezzi per organo che cambieranno il volto organistico tedesco per sempre.\nVari dei suoi pezzi sono entrati nel repertorio della musica classica e sono conosciuti da un vasto pubblico; tra essi la celeberrima \"Rapsodia ungherese n. 2\" in Do Diesis Minore, il \"Sogno d'amore\" n. 3, il \"Mefisto valzer\", la \"Ballata in Si minore\", il \"Concerto in Mi Bemolle Maggiore\" e la \"Sonata in Si Minore\".\nLiszt come pianista.\nStile interpretativo.\nLe fonti affidabili che possano dare un'idea dello stile pianistico di Liszt negli anni '20 del 1800 sono poche. Secondo la testimonianza di Carl Czerny, Liszt era dotato di un talento pianistico naturale e nelle sue interpretazioni si lasciava guidare dal coinvolgimento emotivo. Nelle recensioni dei suoi concerti erano elogiate la brillantezza, la forza e la precisione del suo stile pianistico. Il suo repertorio consisteva principalmente in pezzi della scuola Viennese brillante, come i concerti di Johann Nepomuk Hummel e le opere del suo ex insegnante Carl Czerny. Le parti dedicate all'improvvisazione erano spesso presenti nei suoi concerti.\nFranz Liszt \u00e8 considerato uno dei pi\u00f9 grandi virtuosi dell'800, se non di tutti i tempi.\nCon le sue composizioni, Liszt ha contribuito a espandere il repertorio tecnico del pianoforte. Sono, infatti, da ricordursi a lui importanti sviluppi nella tecnica delle ottave e degli arpeggi, e lo sviluppo di diteggiature originali, come per esempio l'impiego dei pollici nelle melodie per creare un effetto di cantabile. \nPrima dell'interruzione della carriera concertistica seguita alla morte del padre nel 1827, Liszt si concedeva spesso delle stravaganti libert\u00e0 nelle interpretazioni delle partiture per compiacere il pubblico dei salotti parigini. Le sue espressioni facciali e la sua gestualit\u00e0 riflettevano ci\u00f2 che stava suonando, tanto da essere preso spesso in giro dalla stampa del tempo. Si suppone che Hector Berlioz raccont\u00f2 di come Liszt aggiunse cadenze, tremoli e trilli quando interpret\u00f2 la \"Sonata per pianoforte n. 14 (Beethoven)\", creando una scena drammatica, cambiando il tempo da \"Largo\" in \"Presto\"; come lo stesso Liszt asserisce in una lettera a George Sand del 1837, il pianista ungherese ben presto prese le distanze da tali pratiche, in favore di un approccio interpretativo assai pi\u00f9 filologico e rispettoso della partitura. \nRepertorio.\nDurante i suoi anni come un virtuoso itinerante, Liszt tenne una serie di concerti in tutta Europa, il cui repertorio era centrato sulle sue composizioni, parafrasi e trascrizioni. Analizzando i concerti che tenne tra il 1840 e il 1845, si osserva che i cinque brani pi\u00f9 eseguiti furono il \"Grand Galop Chromatique\", \"Der Erlk\u00f6nig\" da Franz Schubert (trascrizione a cura di Liszt stesso), \"R\u00e9miniscences de Don Juan\", \"R\u00e9miniscences de Robert le Diable\" e \"R\u00e9miniscences de Lucia de Lammermoor\". Tra le opere di altri compositori, si incontrano composizioni come \"Invito alla danza\" di Carl Maria von Weber, le \"Mazurche\" di Fr\u00e9d\u00e9ric Chopin, studi di compositori come Ignaz Moscheles, Chopin e Ferdinand Hiller, oltre alle opere maggiori di compositori come Beethoven, Weber, Hummel e, di tanto in tanto, includeva opere di Bach, H\u00e4ndel e Domenico Scarlatti.\nLa maggior parte dei concerti a quell'epoca erano condivisi tra vari artisti, perci\u00f2 Liszt suon\u00f2 spesso accompagnando cantanti o come solista insieme ad un'orchestra. Le opere che interpret\u00f2 con maggior frequenza furono il \"Konzertst\u00fcck\" di Weber, il Concerto \"Imperatore\", la Fantasia corale di Beethoven e la revisione del suo Hexam\u00e9ron, per piano e orchestra. Il suo repertorio di musica da camera includeva il \"Septeto\" di Hummel, il Trio \"Arciduca \" e la \"Sonata \"a Kreutzer\"\" di Beethoven, oltre a una grande selezione di brani di compositori come Gioachino Rossini, Gaetano Donizetti, ancora Beethoven e, in special modo, Schubert. In alcuni concerti Liszt non riusciva a trovare musicisti con cui condividere il programma ed \u00e8 stato pertanto il primo musicista ad eseguire un \"recital\" per pianoforte solista. Il termine fu coniato dalla casa editrice Frederick Beale, che lo sugger\u00ec per il concerto di Liszt all'Hanover Square Rooms di Londra il 9 giugno 1840, anche se Liszt aveva dato i primi concerti solistici nel marzo 1839.\nStrumenti.\n\u00c8 noto che Franz Liszt durante il suo tour in Portogallo usasse pianoforti Boisselot, cos\u00ec come anche dopo, nel 1847, durante un tour a Kiev e Odessa. Liszt teneva il Boisselot nella sua residenza di Villa Altenburg a Weimar. Liszt espresse la sua predilezione per questo strumento nella sua lettera a Xavier Boisselot nel 1862: \"\"Sebbene i tasti siano quasi consumati dalle battaglie combattute contro di loro dalla musica del passato, del presente e del futuro, non accetter\u00f2 mai di cambiarlo, e ho deciso di tenerlo fino alla fine dei miei giorni, come collaboratore di lavoro privilegiato\".\" Questo strumento ora non \u00e8 pi\u00f9 nelle condizioni di essere utilizzato. Nel 2011, su richiesta della Klassik Stiftung Weimar, il pianista Paul McNulty, esperto nel ricostruire pianoforti d'epoca, ha realizzato una copia di questo pianoforte Boisselot, che ora \u00e8 in mostra accanto allo strumento di Liszt. A Weimar tra i pianoforti del compositore c'erano anche un \u00c9rard, il \"piano-organo\" Alexandre, un pianoforte Bechstein e il pianoforte a coda Broadwood di Beethoven.\nLiszt nella cultura di massa.\nI riferimenti alla figura di Liszt non si limitano solamente agli ambienti musicali, ma si trovano anche in letteratura e nel cinema. Ad esempio, nel racconto \"Edward the Conqueror\" (1953), di Roald Dahl, una donna crede che Franz Liszt si sia reincarnato nel suo gatto. Questa storia fa parte della serie televisiva \"Tales of the Unexpected\", trasmessa per la prima volta nel 1979.\nSpesso si \u00e8 usata la sua immagine per coniare monete o nell'emissione di francobolli, in molti casi, per segnare gli anniversari di nascita o di morte. In Ungheria fu coniata una moneta da due peng\u0151 in uso dal 10 agosto 1936 fino al 31 gennaio 1942, dove si pu\u00f2 leggere il motto \u00abLISZT FERENC A NAGY MAGYAR ZENEK\u00d6LTO EML\u00c9K\u00c9RE, 1811-1886\u00bb, traducibile come \"In memoria di Franz Liszt, il grande compositore ungherese.\".\nLa sua immagine \u00e8 stata utilizzata anche per fare statue o busti commemorativi in varie citt\u00e0 d'Europa, come ad esempio Eisenstadt, Vienna, Weimar, Raiding, Bayreuth, Kalocsa, Budapest, Mecsekn\u00e1dasd e Kiev, tra le altre.\nDal 1986, cento anni dopo la morte del compositore, si svolge ogni tre anni il prestigioso Concorso Pianistico Internazionale Franz Liszt a Utrecht.\nL'asteroide 3910 Liszt, scoperto il 16 settembre del 1988 da Eric Walter Elst, ha questo nome in onore del compositore ungherese.\nNel 1999, dopo quindici anni, l'etichetta di casa \"Hyperion\" ha concluso la registrazione dell'opera completa per pianoforte solo di Liszt in un totale di novantaquattro CD, riunita in cinquantasette volumi. Tutti i lavori sono stati registrati dal pianista australiano Leslie Howard.\nLe sue composizioni fanno da sfondo anche ad un romanzo di Haruki Murakami, ovvero L'incolore Tazaki Tsukuru e i suoi anni di pellegrinaggio, in particolare per \"Le Mal du pays\".\nCinema, televisione e radio.\nSulla vita di Franz Liszt sono stati girati vari film in molteplici occasioni. Nel 1955, nel film francese \"Lola Mont\u00e8s\", regia di Max Oph\u00fcls, Liszt appare impersonato dall'attore tedesco Will Quadflieg. Nel 1960 \u00e8 stato girato \"Sogno d'amore\" (il titolo originale era\" Song Without End\"), che si basava sulla vita del compositore ed \u00e8 stato diretto da Charles Vidor, prima di essere sostituito a met\u00e0 ripresa da George Cukor, dopo la morte del primo; l'attore Dirk Bogarde interpretava il ruolo di Liszt. La vita di Liszt fu nuovamente la trama di un film nel 1975 nelle mani del regista inglese Ken Russell. Il film \u00e8 stato chiamato \"Lisztomania\" e i personaggi sono stati interpretati da Roger Daltrey, nel ruolo del compositore ungherese, e da Paul Nicholas, in quello di Richard Wagner.\nInoltre, le sue composizioni sono state utilizzate come parte della colonna sonora di pi\u00f9 di 170 film, tra cui:\nInoltre la \"Rapsodia ungherese n. 2\" \u00e8 stata utilizzata in diversi film, come:\nIl \"Liebestraum n \u00ba 3\" (\"Sogno d'amore\") \u00e8 un altro brano che \u00e8 stato ampiamente utilizzato e pu\u00f2 essere ascoltato in:\nUn brano che \u00e8 stato utilizzato nel cinema, \u00e8 Il poema sinfonico \"Les pr\u00e9ludes\" che si pu\u00f2 sentire in sette episodi di \"Tiny Toon Adventures \"\nLisztomania.\nLisztomania \u00e8 un termine usato per descrivere il furore dei \"fan\" verso il pianista ungherese durante le sue \"performance\" nel diciannovesimo secolo. Tale furore per la prima volta si manifest\u00f2 a Berlino (1841); il termine \u00e8 stato successivamente coniato da Heinrich Heine il 25 aprile del 1844, analizzando la stagione concertistica dell'anno a Parigi. La Lisztomania \u00e8 stata caratterizzata dagl'intensi livelli di isteria dimostrata dai fan.\nNon ci fu nessuna causa nota per Lisztomania, ma ci sono stati dei tentativi di spiegare la condizione. Heine ha cercato di spiegare la causa della Lisztomania nella stessa lettera in cui per primo us\u00f2 il termine.\nDana Gooley sostiene che diverse persone hanno attribuito la causa della Lisztomania nel pubblico di Berlino a diversi fattori, in base alle loro inclinazioni politiche ed al momento; inoltre, coloro che hanno avuto una visione progressiva della cosa, pensavano che lo sfogo di emozioni da parte del pubblico di Berlino fosse in gran parte un effetto collaterale del loro stato repressivo e censorio. L'opposta visione, positiva verso la Lisztomania, sosteneva che era una risposta alla grande benevolenza e carit\u00e0 di Liszt.\nIn memoria.\nA Liszt sono intitolati il cratere Liszt su Mercurio, l'Aeroporto Internazionale di Budapest e l\u2019asteroide 3910 Liszt"}
{"id": "2237359", "revid": "115835410", "url": "https://it.wikipedia.org/wiki?curid=2237359", "title": "Laraine Day", "text": "Biografia e carriera.\nDiscendente di un importante leader dei Mormoni, si trasfer\u00ec con la famiglia da Roosevelt nello Utah, suo luogo di nascita, in California dove diede inizio alla sua carriera di attrice con i \"Long Beach Players\". Nel 1937 debutt\u00f2 sul grande schermo con una piccola parte nel film \"Amore sublime\" di King Vidor, passando successivamente a ruoli pi\u00f9 importanti in alcuni western prodotti dalla RKO Pictures e interpretati da George O'Brien, in cui recit\u00f2 prima con il nome d'arte di Laraine Hays e quindi con quello di Laraine Johnson.\nNel 1939 firm\u00f2 un contratto con la MGM, avviandosi a divenire assai popolare e famosa anche grazie al ruolo dell'infermiera Mary Lamont nei sette film della serie Dottor Kildare cui prese parte. Alfred Hitchcock la chiam\u00f2 per il ruolo di Carol nel giallo \"Il prigioniero di Amsterdam\" (1940), accanto a Joel McCrea. Nel 1943 fu la volta della commedia \"La dama e l'avventuriero\" (1943), accanto a Cary Grant e, negli anni successivi, l'attrice recit\u00f2 a fianco di altri importanti divi dell'epoca, come Robert Mitchum e Brian Aherne ne \"Il segreto del medaglione\" (1946) di John Brahm, John Wayne in \"La grande conquista\" (1947), Clark Gable e Lana Turner in \"La lunga attesa\" (1948).\nNel 1951 fu protagonista dello show televisivo \"Daydreaming with Laraine\" (poi chiamato \"The Laraine Day Show\"), mentre negli anni sessanta le sue apparizioni cinematografiche e televisive si diradarono, anche dopo il suo secondo matrimonio e la nascita dei due figli; l'attrice si dedic\u00f2 alla famiglia e alla Chiesa di Ges\u00f9 Cristo dei santi degli ultimi giorni, di cui era devota.\nMor\u00ec il 10 novembre 2007, all'et\u00e0 di 87 anni, per cause naturali."}
{"id": "2237365", "revid": "1543377", "url": "https://it.wikipedia.org/wiki?curid=2237365", "title": "Assemblea della Repubblica del Kosovo", "text": "L'Assemblea della Repubblica del Kosovo (in albanese: \"Kuvendi i Republik\u00ebs s\u00eb Kosov\u00ebs\"; in serbo: \"\u0421\u043a\u0443\u043f\u0448\u0442\u0438\u043d\u0430 \u0420\u0435\u043f\u0443\u0431\u043b\u0438\u043a\u0435 \u041a\u043e\u0441\u043e\u0432\u043e\") \u00e8 stata originariamente istituita dall'UNMIK (ONU) nel 2001 per fornire \"un autogoverno provvisorio e democratico\".\nIl 17 febbraio 2008 i rappresentanti della popolazione kosovara hanno dichiarato che il Kosovo sarebbe diventato indipendente dalla Serbia e che successivamente avrebbero adottato una costituzione che \u00e8 entrata in vigore il 15 giugno 2008.\nL'Assemblea della Repubblica del Kosovo \u00e8 regolata dalla costituzione del Kosovo e dispone di 120 membri. Di questi, 100 sono votati direttamente, mentre i restanti sono riservati come segue:\nCommissioni.\nL'Assemblea della Repubblica del Kosovo ha 19 commissioni:"}
{"id": "2237376", "revid": "599013", "url": "https://it.wikipedia.org/wiki?curid=2237376", "title": "Burgl F\u00e4rbinger", "text": "Biografia.\n e attiva negli anni 1960, ottenne i primi piazzamenti in campo internazionale ai IX Giochi olimpici invernali di , validi anche come Mondiali 1964, dove si classific\u00f2 12\u00aa nella discesa libera, 18\u00aa nello slalom gigante e non complet\u00f2 lo slalom speciale. Due anni dopo ai Mondiali di Portillo vinse la medaglia di bronzo nella discesa libera e chiuse 4\u00aa nella combinata.\nPrese parte alle prime tre edizioni della Coppa del Mondo, andando a punti in tredici gare; ottenne il primo piazzamento nella gara inaugurale del circuito femminile, il 7 gennaio 1967 a Oberstaufen (9\u00aa in slalom speciale), e il primo podio il giorno dopo nella medesima localit\u00e0, quando si piazz\u00f2 2\u00aa in slalom gigante. Nella stessa stagione conquist\u00f2 anche la sua unica vittoria in carriera nel circuito, nonch\u00e9 ultimo podio, nello slalom speciale di Monte Bondone del 1\u00ba febbraio.\nAi X Giochi olimpici invernali di , validi anche come Mondiali 1968, si classific\u00f2 14\u00aa nella discesa libera, 10\u00aa nello slalom gigante e 6\u00aa nello slalom speciale. L'ultimo piazzamento della sua carriera agonistica fu il 6\u00ba posto ottenuto nello slalom gigante di Coppa del Mondo disputato a Val-d'Is\u00e8re l'11 dicembre 1968.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale"}
{"id": "2237378", "revid": "287204", "url": "https://it.wikipedia.org/wiki?curid=2237378", "title": "Gran Premio di Gran Bretagna 2004", "text": "Il Gran Premio di Gran Bretagna 2004 \u00e8 stato un Gran Premio di Formula 1 disputato l'11 luglio 2004 sul circuito di Silverstone. La gara \u00e8 stata vinta da Michael Schumacher su Ferrari, davanti a Kimi R\u00e4ikk\u00f6nen su McLaren - Mercedes e al compagno di squadra Rubens Barrichello.\nVigilia.\nAspetti sportivi.\nIl collaudatore della , Marc Gen\u00e9, sostitu\u00ec nuovamente Ralf Schumacher, infortunatosi alla schiena nel precedente Gran Premio degli Stati Uniti; per il pilota spagnolo fu l'ultima apparizione in un Gran Premio di Formula 1.\nNella settimana precedente il Gran Premio, la annunci\u00f2 di aver ingaggiato per tre anni lo stesso Ralf Schumacher; il pilota tedesco era alla Williams dal 1999.\nNelle prove di pit stop della mattina precedente il Gran Premio, le squadre equipaggiate Bridgestone (, , e ) montarono degli speciali pneumatici di colore rosso, realizzati in edizione limitata e poi battuti all'asta per sostenere l'iniziativa benefica Sport Relief.\nLa Minardi decise di far correre le monoposto PS04B con una livrea priva di sponsor, in segno di lutto per l'improvvisa scomparsa del proprio direttore sportivo John \"Boy\" Walton avvenuta il venerd\u00ec precedente la gara.\nAspetti tecnici.\nDopo le corpose novit\u00e0 portate in pista nel precedente Gran Premio di Francia da McLaren, Williams e Renault, a Silverstone fu la Sauber a introdurre le modifiche pi\u00f9 consistenti sulle proprie monoposto. La scuderia elvetica mont\u00f2 una carrozzeria completamente rivista e molto pi\u00f9 compatta della precedente: in particolare fu ribassata la parte posteriore delle fiancate, modifica resa possibile dall'innovativa disposizione dei pacchi radianti, a forma di V e inclinati in avanti. Sempre la Sauber pot\u00e9 inoltre contare sulla versione evoluta dei motori Ferrari, introdotta dalla casa italiana nel precedente Gran Premio del Canada.\nAnche la BAR port\u00f2 alcune novit\u00e0, tra le quali un nuovo alettone anteriore e delle nuove appendici aerodinamiche nella parte terminale delle fiancate, ma entrambe le modifiche furono poi scartate per qualifiche e gara.\nProve libere.\nResoconto.\nCome di consueto nelle due sessioni di venerd\u00ec BAR, Jaguar, Toyota, Jordan e Minardi schierarono in pista una terza vettura, affidata rispettivamente a Anthony Davidson, Bj\u00f6rn Wirdheim, Ricardo Zonta, Timo Glock e Bas Leinders. Proprio Glock fu protagonista di un violento incidente durante la seconda sessione di prove, quando sulla sua monoposto si stacc\u00f2 improvvisamente la ruota posteriore sinistra.\nRisultati.\nI tempi migliori nella prima sessione di prove libere di venerd\u00ec furono i seguenti:\nI tempi migliori nella seconda sessione di prove libere di venerd\u00ec furono i seguenti:\nI tempi migliori nella prima sessione di prove libere di sabato furono i seguenti:\nI tempi migliori nella seconda sessione di prove libere di sabato furono i seguenti:\nQualifiche.\nResoconto.\nCome di consueto, le qualifiche furono divise in due sessioni di un'ora ciascuna, in entrambe delle quali i piloti disponevano di un singolo tentativo di giro lanciato. La griglia di partenza veniva determinata dai tempi della seconda sessione, nella quale i piloti scendevano in pista in ordine inverso alla classifica della prima sessione, disputata a serbatoi vuoti. In condizioni normali, effettuare il proprio tentativo per ultimi veniva considerato vantaggioso, perch\u00e9 permetteva di girare su un tracciato pulito e \"gommato\". A Silverstone, per\u00f2, diversi piloti ottennero volutamente dei tempi elevati nella prima sessione, rallentando sul traguardo o, nel caso dei piloti Ferrari, simulando degli errori di guida, per poter scendere in pista nelle prime fasi della sessione decisiva ed evitare la pioggia prevista nella seconda met\u00e0 della sessione stessa. In seguito a questo episodio Bernie Ecclestone torn\u00f2 a proporre delle modifiche al sistema di qualifica, gi\u00e0 messo in discussione nella prima parte della stagione.\nAlla fine la sessione di qualifiche vera e propria fu disputata interamente sull'asciutto. Kimi R\u00e4ikk\u00f6nen conquist\u00f2 la terza pole position in carriera, dimostrando la competitivit\u00e0 della versione B della McLaren MP4/19 introdotta dal team inglese nella gara precedente. Il finlandese precedette di appena sette centesimi di secondo Rubens Barrichello. Jenson Button fece segnare il terzo tempo, seguito da Michael Schumacher, Jarno Trulli e Fernando Alonso, retrocesso per\u00f2 di dieci posizioni per aver cambiato il motore. Scal\u00f2 quindi in sesta posizione David Coulthard, che accusava un consistente distacco nei confronti del compagno di squadra. Completarono il gruppo dei primi dieci Juan Pablo Montoya, Takuma Sat\u014d, Mark Webber e Felipe Massa. \nIn fondo alla griglia, Olivier Panis fu retrocesso in diciassettesima posizione perch\u00e9, mentre procedeva lentamente nel proprio giro di rientro ai box per risparmiare benzina, aveva ostacolato Felipe Massa, impegnato nel proprio giro lanciato. Giancarlo Fisichella invece non prese parte alle qualifiche, dovendo scontare una penalit\u00e0 di 10 posizioni sulla griglia di partenza per aver sostituito il motore.\nGara.\nResoconto.\nAl via scatt\u00f2 bene R\u00e4ikk\u00f6nen, che mantenne la testa della corsa. Alle sue spalle le posizioni rimasero pressoch\u00e9 invariate, con il solo Takuma Sat\u014d in grado di salire in classifica ai danni di Juan Pablo Montoya. Dopo un giro R\u00e4ikk\u00f6nen accumul\u00f2 gi\u00e0 tre secondi e mezzo di vantaggio sugli inseguitori, capitanati da Rubens Barrichello. Il finlandese sfrutt\u00f2 al meglio le gomme Michelin, pi\u00f9 rapide ad entrare in temperatura rispetto alle Bridgestone con cui era equipaggiata la Ferrari del brasiliano. Michael Schumacher, partito con una strategia sulle due soste contro le tre dei principali rivali (come anche Giancarlo Fisichella e Mark Webber), si accontent\u00f2 di seguire Jenson Button da vicino, senza mai attaccarlo. Dopo tre giri, Montoya super\u00f2 Sato, riprendendosi la settima posizione; in testa, dopo l'iniziale allungo di R\u00e4ikk\u00f6nen, la situazione si stabilizz\u00f2, con il finlandese che mantenne un vantaggio di circa tre secondi su Barrichello.\nIl primo a rifornire fu Alonso, che si ferm\u00f2 ai box gi\u00e0 nel corso dell'ottavo giro; un passaggio pi\u00f9 tardi tocc\u00f2 a Barrichello, mentre R\u00e4ikk\u00f6nen, Button e Montoya rientrarono tutti ai box all'undicesimo giro. Pass\u00f2 quindi in testa Michael Schumacher, che increment\u00f2 il proprio ritmo e, dopo aver effettuato a sua volta il rifornimento al 15\u00ba giro, torn\u00f2 in pista davanti a R\u00e4ikk\u00f6nen, rallentato anche da un difficile sorpasso a Sato. Il pilota della McLaren, disponendo di una vettura decisamente pi\u00f9 leggera di quella del rivale, cominci\u00f2 a tallonare Schumacher, senza per\u00f2 riuscire a insidiarlo. Alle loro spalle si inserirono Button, Barrichello, Fisichella (ultimo a rifornire), Montoya e Coulthard. Non ci furono avvenimenti di rilievo fino alla seconda serie di soste, aperta da Alonso al 25\u00ba passaggio, durante la quale Barrichello si riprese la terza posizione ai danni di Button. In testa alla corsa, Michael Schumacher prosegu\u00ec, senza pi\u00f9 R\u00e4ikk\u00f6nen a tallonarlo; la tattica delle due soste pag\u00f2 anche per Fisichella, che si ritrov\u00f2 in sesta posizione, alle spalle di Trulli e davanti a Montoya.\nIl pilota della Renault riforn\u00ec al 32\u00ba giro, imitato cinque passaggi pi\u00f9 tardi da Michael Schumacher, che rientr\u00f2 in pista agevolmente al comando. Come dopo il primo rifornimento del tedesco, R\u00e4ikk\u00f6nen si fece sotto al rivale, dovendo per\u00f2 ancora effettuare un'ulteriore sosta, al contrario del rivale. Nel corso del 39\u00ba giro, sulla vettura di Trulli cedette la sospensione posteriore sinistra, in una curva veloce; il pilota italiano perse il controllo della monoposto, che si schiant\u00f2 contro le barriere, distruggendosi. Trulli usc\u00ec illeso dall'incidente, ma la direzione gara mand\u00f2 in pista la safety car. Diversi piloti, tra cui Barrichello, Button, Fisichella e R\u00e4ikk\u00f6nen, ne approfittarono per rifornire; il distacco tra il finlandese e Schumacher fu quindi azzerato e R\u00e4ikk\u00f6nen pot\u00e9 contare sulla maggior efficacia delle gomme Michelin a freddo.\nTuttavia, tra il pilota della McLaren e quello della Ferrari vennero a trovarsi due doppiati; quando la safety car si fece da parte, al 45\u00ba giro, R\u00e4ikk\u00f6nen se ne sbarazz\u00f2 immediatamente, avvicinandosi in modo minaccioso a Schumacher. Il finlandese arriv\u00f2 anche a due decimi dal rivale, senza per\u00f2 riuscire a superarlo; esaurito il momento di superiorit\u00e0 delle gomme Michelin, a R\u00e4ikk\u00f6nen non rest\u00f2 che accodarsi al ferrarista, difendendosi dal recupero di Barrichello. Pi\u00f9 indietro, Fisichella insidi\u00f2 il quinto posto di Montoya, che per\u00f2 si difese efficacemente. Non ci furono altri avvenimento significativi e Michael Schumacher colse la decima vittoria stagionale davanti a R\u00e4ikk\u00f6nen, Barrichello, Button, Montoya, Fisichella, Coulthard e Webber.\nFonti.\nTutti i dati statistici sono tratti da Autosprint n.28/2004"}
{"id": "2237380", "revid": "287204", "url": "https://it.wikipedia.org/wiki?curid=2237380", "title": "Burgl Farbinger", "text": ""}
{"id": "2237387", "revid": "287204", "url": "https://it.wikipedia.org/wiki?curid=2237387", "title": "Campionato bulgaro di calcio a 5 2006-2007", "text": "Il Campionato bulgaro di calcio a 5 2006-2007 \u00e8 stata la quinta edizione del massimo campionato di calcio a 5 della Bulgaria, giocato nella stagione 2006-07 con la formula del girone unico con playoff finali, e che ha visto la vittoria finale del , al suo secondo titolo di Bulgaria.\nPlay-off.\nQuarti di andata.\n \n \nQuarti di ritorno.\n \n \nSemifinali di andata.\n \nSemifinali di ritorno.\n \nFinale.\n "}
{"id": "2237392", "revid": "287204", "url": "https://it.wikipedia.org/wiki?curid=2237392", "title": "Rafael Guizar y Valencia", "text": ""}
{"id": "2237396", "revid": "2083919", "url": "https://it.wikipedia.org/wiki?curid=2237396", "title": "Roberto Amadio", "text": "Professionista dal 1985 al 1989, fu campione del mondo nell'inseguimento a squadre nel 1985. Dal 2005 al 2014 \u00e8 team manager e direttore della Liquigas-Cannondale, poi diventata Cannondale Pro Cycling.\nCarriera.\nAmadio corse da dilettante vincendo un mondiale di inseguimento a squadre e tre titoli nazionali. Partecip\u00f2 ai Giochi della XXIII Olimpiade a Los Angeles nel 1984, arrivando quarto nella gara dell'inseguimento a squadre.\nTra il 1985 e il 1989 fu professionista sia su pista (vittoria della Sei giorni di Bassano) che su strada. Colse l'unica vittoria da professionista in Spagna, aggiudicandosi una tappa al Cintur\u00f3n Ciclista Internacional a Mallorca.\nNel 1992 inizi\u00f2 la carriera di dirigente nel ciclismo su strada con la Jolly Componibili-Club 88, squadra in seguito rinominata in Aki e Vini Caldirola, prima di giungere alla Liquigas."}
{"id": "2237402", "revid": "212348", "url": "https://it.wikipedia.org/wiki?curid=2237402", "title": "Niagara (Gioco da tavolo)", "text": ""}
{"id": "2237403", "revid": "339392", "url": "https://it.wikipedia.org/wiki?curid=2237403", "title": "RS3", "text": ""}
{"id": "2237405", "revid": "767487", "url": "https://it.wikipedia.org/wiki?curid=2237405", "title": "Pete Philly", "text": "Biografia.\nNasce nella citt\u00e0 arubana di Oranjestad, ma all'et\u00e0 di 15 anni si trasferisce con i genitori a L'Aia, nei Paesi Bassi, dove si interessa alla musica hip hop ascoltando gruppi come i De La Soul e gli A Tribe Called Quest. Dopo le superiori si iscrive all'accademia d'arte, che lascia dopo un anno. Nel frattempo comincia le sue prime esperienze musicali, prima nei Nicotine e poi nei Gotcha.\nNel 2002, a soli 22 anni, vince un importante premio musicale olandese, supportato dal dj PCM. Nel 2004 viene invitato a Glasgow durante il festival Musicworks Convention. In quell'anno incontra il musicista Perquisite con cui fonda il duo Pete Philly and Perquisite, nel 2005 esce l'album \"Mindstate\", in cui vengono mescolate sonorit\u00e0 hip hop con musica jazz e classica. All'album collaborano Senna, Cee-Major e Talib Kweli. Nel 2007 esce \"Remindstate\", album composto da remix dei brani presenti nell'album precedente. Nello stesso anno esce l'album in studio \"Mystery Repeats\", seguito l'anno successivo da una versione live. Nel 2007 collabora con il rapper italiano Ghemon Scienz all'album \"La rivincita dei buoni\" nella traccia \"Avrei bisogno di un divano\"."}
{"id": "2237406", "revid": "3829", "url": "https://it.wikipedia.org/wiki?curid=2237406", "title": "The Baader Meinhof Complex", "text": ""}
{"id": "2237407", "revid": "110157", "url": "https://it.wikipedia.org/wiki?curid=2237407", "title": "Q (rivista)", "text": "Q \u00e8 una rivista musicale edita mensilmente nel Regno Unito. Aveva una tiratura di 130.179 copie nel giugno 2007.\nI fondatori sono Mark Ellen e David Hepworth. Il magazine si ispira alla rivista statunitense \"Rolling Stone\" e fu pubblicato per la prima volta nel 1986.\nStoria.\n\"Q\" nacque nel 1986 poich\u00e9 Ellen e Hepworth erano scontenti della stampa musicale dell'epoca, che secondo loro ignorava tutta una generazione pi\u00f9 adulta di acquirenti di musica che compravano CD (all'epoca ancora una nuova tecnologia). La rivista fu dapprima pubblicata dalla EMAP Media Group nell'ottobre 1986, discostandosi subito da gran parte delle altre riviste musicali con una cadenza mensile e standard grafici qualitativi pi\u00f9 alti. Nei primi anni, il sottotitolo della rivista era \"The modern guide to music and more\". Ogni anno assegna i Q Awards.\nNel giugno 2008 \u00e8 stata attivata Q Radio, trasmessa sul network satellitare britannico e in streaming via Internet.\nLa rivista \u00e8 fallita nel 2020 a causa del declino delle vendite del formato cartaceo riscontrate soprattutto per via della pandemia da Covid-19.\nIl fallimento \u00e8 stato annunciato dall'editor Ted Kessler il 20 Luglio, l'ultimo numero della rivista \u00e8 stato pubblicato con interviste passate."}
{"id": "2237415", "revid": "54246697", "url": "https://it.wikipedia.org/wiki?curid=2237415", "title": "Graffietto", "text": "puzzi"}
{"id": "2237417", "revid": "287204", "url": "https://it.wikipedia.org/wiki?curid=2237417", "title": "Campionato bulgaro di calcio a 5 2007-2008", "text": "Il Campionato bulgaro di calcio a 5 2007-2008 \u00e8 stata la sesta edizione del massimo campionato di calcio a 5 della Bulgaria, giocato nella stagione 2007/2008 con la formula del girone unico con play-off finali, e che ha visto la vittoria finale del Nadin Sofia, al suo primo titolo di Bulgaria.\nPlayoff.\nQuarti di andata.\n \n \nQuarti di ritorno.\n \n \nQuarti - gara 3.\n \nSemifinali di andata.\n \nSemifinali di ritorno.\n \nFinale.\n "}
{"id": "2237431", "revid": "729019", "url": "https://it.wikipedia.org/wiki?curid=2237431", "title": "Rivoluzione di Ayutla", "text": "La rivoluzione di Ayutla fu un movimento rivoluzionario nato nel dipartimento di Guerrero, Messico, nel 1854. \nLe ragioni della sollevazione si devono ricercare nella dittatura di Antonio L\u00f3pez de Santa Anna, che approfittando dell'abolizione della costituzione federale dal 1824, governava dittatorialmente con il titolo di \"sua altezza serenissima\". La rivoluzione comprende tanto il conflitto armato propriamente detto come anche la presidenza di Juan N. \u00c1lvarez e Ignacio Comonfort.\nSotto la presidenza di quest'ultimo fu promulgata la Costituzione del 1857. Il periodo si conclude con la rinuncia di Comonfort alla presidenza e l'inizio della guerra della Riforma.\nIl dissenso contro Santa Anna crebbero per la vendita della mesilla e i liberali capitanati da Juan \u00c1lvarez e Florentino Villarreal diedero a conoscere il Piano di Ayutla.\nAttraverso questo i dissidenti disconoscevano Santa Anna come presidente, ne analizzavano le azioni e chiedevano l'elezione di un presidente provvisorio che creasse un congresso costituente.\nIl malcontento con la dittatura di Santa Anna.\nSanta Anna \u00e8 uno dei personaggi pi\u00f9 polemici della storia del Messico. In varie occasioni \u00e8 stato considerato un eroe, come quando sconfisse gli spagnoli nella battaglia di Pueblo Viejo quando questi cercarono di riconquistare il Messico.\nFu considerato un traditore durante la guerra messicano-statunitense, fu presidente del Messico in una decina di occasione e cambi\u00f2 schieramento politico una miriade di volte.\nIn realt\u00e0 la dittatura di Santa Anna non era nulla di nuovo, tempo addietro durante la separazione del Texas, si era autonominato dittatore del Messico. Comunque in questa seconda opportunit\u00e0 dittatoriale port\u00f2 le sue aspirazione a un estremo pericoloso. Il fatto di farsi chiamare \"sua altezza serenissima\" era senza dubbio di minor importanza. Per ottenere maggiori ricorsi finanziari, (visto che il suo governo si trovava sulla soglia della bancarotta), arriv\u00f2 a imporre tasse per ogni finestra e porta presente nelle abitazioni di Citt\u00e0 del Messico.\nIl malcontento rimase riflesso in vari detti popolari e in alcuni giochi di parole come questa filastrocca:\nLa dittatura era profondamente corrotta, non c'era nessuna chiarezza nella gestione dei fondi, (si deve ricordare che la guerra messicano-statunitense aveva lasciato, nonostante tutto, le casse dello stato piene d'oro); non esistevano garanzie personali e l'opposizione era schiacciata dal governo.\nSenza dubbio oltre al malcontento popolare contro il governo di Santa Anna, c'era un reale e profondo malessere tra la piccola borghesia liberale che si era formato nella prima met\u00e0 del XIX secolo in Messico.\nLa borghesia sottomessa.\nEffettivamente, la vocazione conservatrice del governo di Santa Anna aveva favorito certi gruppi dell'aristocrazia messicana del XIX secolo, inoltre i possessi della Chiesa erano cresciute in maniera scandalosa. Altri problemi erano dovuti alle comunit\u00e0 indigene che occupavano porzioni di terreno e che impedivano la speculazione e il processo di accumulazione capitalista.\nLa Chiesa era un'istituzione con grande potere politico e durante il tempo di Santa Anna poche decisione furono prese senza tener conto dell'opinione della gerarchia ecclesiastica. Inoltre rimanevano retaggi dell'antica organizzazione coloniale, come le adunanze interne, que impedivano la modernizzazione del paese e virtualmente lo tenevano frammentato in piccoli feudi dominati dai signori locali.\nOltre a tutto questo Santa Anna aveva esiliato vari liberali tra i quali, Melchor Ocampo, Benito Ju\u00e1rez, Ponciano Arriaga e molti altri, che si rifugiarono negli Stati Uniti. L'esperienza dell'esilio aveva obbligato questi uomini a confrontarsi con il potere politico dei vicini del nord, e a rendersi conto che l'unica maniera per portare il Messico sulla via del progresso era abbattere il potere di Santa Anna e instaurare un governo liberale.\nIl Piano di Ayutla.\nIl 1\u00ba marzo 1854 venne pronunciato il Piano di Ayutla, nella cittadina omonima dello stato di Guerrero. Promosso da Juan N. \u00c1lvarez e Ignacio Comonfort. Il primo era stato un rivoluzionario dell'indipendenza del Messico, e il secondo era un colonnello relativamente giovane. Il documento presentava la necessit\u00e0 di formare un fronte nazionale per far crollare il governo dittatoriale di Santa Anna, Alvarez e Comonfort si erano posti al fronte con una truppa di contadini. Al piano si unirono Benito Ju\u00e1rez, Melchor Ocampo e altri liberali esiliati da Santa Anna. Anche se non parteciparono direttamente alla lotta armata questi personaggi decisero il cammino politico della rivoluzione.\nIl piano contemplava la destituzione di Santa Anna, la nomina di un presidente ad interim di taglio liberale e la convocazione di un Congresso costituente che doveva riscrivere la costituzione del paese, (visto che era stata abolita da Santa Anna quella del 1824 sostituita dalle sette leggi).\nAnche se non si trattava di un documento radicale, fu capace di guadagnarsi un certo appoggio in tutto il paese e di far scoppiare la guerra civile in gran parte del paese.\nInizia la Guerra.\nAvuta la notizia dei sollevamenti nello stato di Guerrero, Santa Anna cerc\u00f2 di reprimere velocemente l'insurrezione. Per questo decret\u00f2 la pena di morte per coloro che possedendo una copia del Piano di Ayulta e che non l'avrebbero consegnata alle autorit\u00e0 governative. Con lo stesso obiettivo diede impulso alla leva forzata e aument\u00f2 le entrate del governo centrale da 6 a 17 milioni di pesos. Per raccogliere i fondi aument\u00f2 nuovamente le tasse e creo ulteriori dogane interne.\nIn secondo luogo Santa Anna si pose al comando di una forza di seimila uomini. Arriv\u00f2 ad Acapulco, centro dell'inssurrezione, il 19 aprile del 1854. L'esercito restauratore delle libert\u00e0, organizzato da Comonfort, comandato da Alvarez, si era arroccato nella fortezza di San Diego. I cinquecento soldati dell'esercito restauratore resistettero agli attacchi di Santa Anna, le truppe del dittatore erano state fortemente decimate e anche dalle malattie tropicali.\nFinalmente Santa Anna decise di togliere l'assedio e di ritornare alla capitale, nel cammino da Acapulco a Citt\u00e0 del Messico ridusse a polvere intere cittadine che avevano appoggiato il Piano di Ayutla.\nIl Piano di Ayutla fu proclamato rapidamente in altre parti della nazione. Il primo dipartimento a sommarsi alla rivoluzione fu Michoac\u00e1n, governato da Epitacio Huerta. Verso la met\u00e0 del 1854 il Piano era stato proclamato in Tamaulipas, San Luis Potos\u00ed, Jalisco, Messico e Guanajuato (appoggiato dal governatore Manuel Doblado). I rivoluzionari capitalizzavano non solo il malcontento della nascente borghesia, ma anche quello delle masse popolari che vivevano in condizioni di miseria che giorno dopo giorno peggiorava.\nPer contenere l'onda ribelle, il dittatore si appell\u00f2 al terrorismo di stato. Decret\u00f2 l'occupazione delle propriet\u00e0 dei ribelli, dichiarati o sospetti, iniziando dalle propriet\u00e0 di Alvarez. Nello stesso modo dispose che tutti gli abitati che avrebbero dato ospitalit\u00e0 ai ribelli sarebbero stati saccheggiati e incendiati. I civili in possesso di armi furono condannati a morte.\nLa strategia di Santa Anna contemplava inoltre una combinazione di forza e demagogia. Per questo motivo, durante la sua ultima tappa di governo, le celebrazioni patriottiche e religiose contarono con l'appoggio del governo, Di fatto convoc\u00f2 un concorso per l'elezione dell'inno nazionale, i cui risultati furono pubblicati l'11 settembre 1854. Non a caso una delle strofe della poesia eletta (scritta da Francisco Gonz\u00e1lez Bocanegra) faceva chiara allusione a Santa Anna come eroe nazionale. Alcuni anni dopo quella strofa verr\u00e0 soppressa.\nL'offensiva del governo unita alla bancarotta del movimento, fecero fuggire i rivoluzionari. Nel Giugno del 1854, Comonfort part\u00ec per gli Stati Uniti per raccogliere fondi per la rivoluzione. Ottenne un prestito da Gregorio Ajuria, un ricco spagnolo, amico di Alvarez e simpatizzante dei liberali. Torn\u00f2 ad Acapulco agli inizi di Dicembre dello stesso anno. Comonfort si diresse immediatamente a Michoac\u00e1n, dove la rivoluzione continuava con l'appoggio dei cittadini di Jalisco comandati da Santos Degollado.\nD'altra parte, nel fronte di Santa Anna, le cose non andavano per il meglio. Per simulare un ampio appoggio popolare alla dittatura, Sua Altezza Serenissima convoc\u00f2 un plebiscito nel quale i cittadini avrebbero potuto \"esprimere liberamente\" se desideravano che Santa Anna continuasse a guidare il paese o se preferivano che si dimettesse e consegnasse la presidenza della repubblica d un'altra persona.\nAlcuni dei votanti presero seriamente il plebiscito e si pronunciarono apertamente contro il dittatore e in favore della nomina di Alvarez. Ovviamente Santa Anna non avrebbe rinunciato al potere cos\u00ec fece arrestare e processare i simpatizzanti rivoluzionari che avevano partecipato al plebiscito. Il 1\u00ba febbraio 1855 fu pubblicato il risultato del plebiscito, che decretava la permanenza di Santa Anna alla presidenza del Messico. Subito dopo la pubblicazione dei risultati il dittatore par\u00ec per Michoacan per schiacciare definitivamente i ribelli. L'unica cosa che ottenne fu di spostare il centro ribelle verso la costa. Santa Anna ritorn\u00f2 comunque a Citt\u00e0 del Messico apparentemente vittorioso.\nIn ogni caso la ribellione si era estesa a varie parti del paese. Santiago Vdaurri aveva ottenuto vari trionfi nella zona di Nuevo Le\u00f3n. A Veracruz, Ignacio de la Llave aveva preso Orizaba, e i liberali di Oaxaca ormai controllavano Tehuantepec.\nDalla sua parte, l'aristocrazia messicana si mostrava restia a prestare denaro al governo. I conservatori consideravano Santa Anna un inetto, incapace di controllare il paese e si pronunciava a favore dell'instaurazione di una monarchia. Fu cos\u00ec che cominci\u00f2 la gestazione che sarebbe terminata con la creazione del Secondo Impero messicano."}
{"id": "2237438", "revid": "599013", "url": "https://it.wikipedia.org/wiki?curid=2237438", "title": "Christine Goitschel", "text": "In seguito al matrimonio assunse anche il cognome del coniuge e per questo \u00e8 anche indicata come Christine Goitschel-B\u00e9ranger o Christine B\u00e9ranger.\n\u00c8 sorella di Marielle e Patricia, a loro volta sciatrici alpine di alto livello.\nBiografia.\nAttiva negli anni sessanta, prese parte ai IX Giochi olimpici invernali di , validi anche come Mondiali 1964, dove vinse la medaglia d'oro in slalom e d'argento in gigante (rispettivamente precedendo e seguendo la sorella).\nPrese parte alle prime due edizioni della Coppa del Mondo, completando nove gare; migliore risultato fu la vittoria nel gigante di Franconia dell'11 marzo 1967. Si ritir\u00f2 al termine della stagione 1967-1968 a causa di un infortunio.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nGS = slalom gigante"}
{"id": "2237441", "revid": "290351", "url": "https://it.wikipedia.org/wiki?curid=2237441", "title": "Suddenly", "text": "Suddenly (\"improvvisamente\" in lingua inglese) pu\u00f2 riferirsi a:"}
{"id": "2237444", "revid": "729019", "url": "https://it.wikipedia.org/wiki?curid=2237444", "title": "Robert Spencer, IV conte di Sunderland", "text": "Biografia.\nLa madre, Anne Churchill, duchessa di Sunderland, era figlia di John Churchill, I duca di Marlborough e di sua moglie Sarah Churchill, duchessa di Marlborough. Alla morte del padre, avvenuta nel 1722, Robert eredit\u00f2 la contea di Sunderland e divenne pari del regno; tuttavia nel 1729 si spense, senza una discendenza. Il titolo pass\u00f2 cos\u00ec al fratello, Charles, quinto conte di Sunderland. Charles diede vita ad un nuovo ramo della famiglia, ottenendo anche il titolo di duca di Marlborough alla morte della zia Henrietta Godolphin; se Robert fosse sopravvissuto ed avesse avuto una discendenza, molti illustri membri della famiglia, come Winston Churchill, ne sarebbero stati esclusi nei secoli a venire."}
{"id": "2237445", "revid": "104458", "url": "https://it.wikipedia.org/wiki?curid=2237445", "title": "Christine Beranger", "text": ""}
{"id": "2237446", "revid": "188116", "url": "https://it.wikipedia.org/wiki?curid=2237446", "title": "Antonio Lippi", "text": "Biografia.\nNacque il 9 ottobre 1900 a Torremaggiore, all'interno di una famiglia benestante di agricoltori latifondisti. Complet\u00f2 gli studi presso l'Istituto Nautico da cui usc\u00ec con il grado di capitano di lungo corso nel 1918, e scartata la possibilit\u00e0 di seguire gli affari di famiglia decise di seguire la sua passione per il volo che lo indirizz\u00f2 alla vita militare iscrivendosi ad un corso per ufficiali di complemento nella Regia Marina. Consegu\u00ec il brevetto di pilota presso l'allora Scuola di Pilotaggio di 2\u00b0 Periodo sita sull'aeroporto di Foggia, oggi intitolato a Gino Lisa. Nominato guardiamarina nel 1921, tre anni dopo, nel novembre 1924, entr\u00f2 nella Regia Aeronautica e, successivamente assegnato alla 184\u00aa Squadriglia Idrovolanti, nel 1926 prese il brevetto di pilota idrovolantista su velivolo Macchi M.7ter. Prest\u00f2 poi servizio presso l'80\u00ba Gruppo Idrocaccia.\nCrociera del Mediterraneo Occidentale.\nFu selezionato ed inserito nel gruppo che di l\u00ec a poco avrebbe partecipato nel 1928 alla \"Crociera del Mediterraneo Occidentale\" (Orbetello-Los Alc\u00e1zares), come pilota di un Savoia-Marchetti S.59bis. Il sottosegretario al Ministero dell'Aeronautica, Italo Balbo, diede al generale di brigata Francesco De Pinedo l'incarico di programmare la crociera, che si svolse lungo il tragitto Orbetello, Elmas, Pollensa (nelle Baleari), Los Alc\u00e1zares, Puerto Alfaques, laguna di Berre (vicino a Marsiglia) e ritorno ad Orbetello. Tra il 1929 e il 1930 prest\u00f2 servizio presso il 2\u00b0 Centro Sperimentale.\nPilota d'alta velocit\u00e0.\nDal 1930 al 1932 prest\u00f2 servizio presso il Reparto Alta Velocit\u00e0 di Desenzano del Garda e fu ammesso al II Corso per piloti di idrovolanti da competizione e dall'aprile 1931 pertanto pot\u00e9 fregiarsi del distintivo dei Velocisti (V rossa) per aver superato la velocit\u00e0 orizzontale dei 500\u00a0km l'ora.\nFece parte di quei piloti addestrati che avrebbero dovuto gareggiare nella Coppa Schneider, con i famosi idrocorsa Macchi-Castoldi M.C.72, a cui per\u00f2 l'Italia dovette rinunciare per problemi ai motori.\nCrociera del Decennale.\nNell'agosto 1932 fu assegnato alla Scuola N.A.D.A.M. di Orbetello, e nel 1933 venne nuovamente selezionato da Balbo per prendere parte alla Crociera del Decennale, in occasione dell'Esposizione universale di Chicago. I velivoli alla partenza erano 25, suddivisi in 8 squadriglie. Il suo velivolo, facente parte della III Squadriglia, era un Savoia-Marchetti S.55X contrassegnato dalla scritta \"I-LIPP\" sotto le ali e sulla coda. Ogni squadriglia era formata da tre bimotori S.55X pi\u00f9 uno di riserva, ovvero l'I-MARI. I colori degli idrovolanti erano quelli dell'Italia dell'epoca: verde, bianco, rosso e nero. Le otto squadriglie erano identificate da un cerchio o da una stella in uno dei quattro colori della bandiera italiana. I nomi delle squadriglie erano: \"Nera stellata\", \"Nera cerchiata\", \"Rossa stellata\", \"Rossa cerchiata\", \"Bianca stellata\", \"Bianca cerchiata\", \"Verde stellata\", \"Verde cerchiata\". La crociera del 1933, chiamata anche Seconda Crociera Atlantica, fu l'ultima organizzata da Balbo, e valse a lui la concessione della Medaglia d'oro al valore aeronautico e la promozione al grado di maggiore.\nCompetizioni e carriera.\nEntr\u00f2 successivamente a far parte del 205\u00aa Squadriglia da Bombardamento, meglio conosciuta come i \"Sorci Verdi\", e nel 1937 partecip\u00f2 alla competizione Istres-Damasco-Parigi su apparecchio, un Savoia-Marchetti S.M.79CS (competizione sportiva), contrassegnato I-LICA, pilotato da lui e da Gori Castellani, numero gara I-7. Alla ripartenza dalla tappa intermedia l'aereo conficc\u00f2 una ruota del carrello in una buca, rompendolo e impedendogli di fatto di decollare e quindi proseguire la gara, riuscendo comunque a mantenere il controllo del velivolo, atto che gli valse la Medaglia d'argento al valore aeronautico.\nSi spos\u00f2 nel 1940 con la signorina Amalia Stingone con cui ebbe tre figli: Nicola, Alfonso e Lorenzo e si stabilirono a Roma. Le sue capacit\u00e0 di pilota lo portarono ad essere accorpato nel 1942 al 32\u00ba Stormo Aerosiluranti, che nel maggio dello stesso anno fu trasferito sulla base di Gioia del Colle. Nel 1943 divenne Capo di stato maggiore nel Comando SAS e nel 1944 pass\u00f2 alla direzione del Comando Raggruppamento B. T. (bombardamenti e trasporti).\nDopo la seconda guerra mondiale.\nDopo il termine della seconda guerra mondiale venne integrato nella neocostituita Aeronautica Militare della Repubblica italiana. Nel 1947 assunse il comando della Direzione Generale Armi e Munizioni. Inoltre ebbe anche la qualifica di Ispettore dell'Aviazione per la Marina, e fu uno dei collaboratori durante le prove svoltesi con il cacciabombardiere Fiat G.91R sull'aeroporto di Foggia-Amendola. Per le sue doti umane e per le qualit\u00e0 evidenziate da pilota ottenne inoltre la qualifica di generale di divisione aerea, sino al collocamento in ausiliaria nel 1957.\nColpito da un infarto al miocardio si spense il 3 febbraio 1957, mentre si trovava al suo tavolo di lavoro a Palermo. La salma fu successivamente sepolta a Roma presso il Cimitero del Verano.\nIn suo onore \u00e8 stata inoltre intitolata una via nella citt\u00e0 natale di Torremaggiore.\nCitazioni.\nIl 10 luglio del 1933 il Maestro Luigi Goffredo di Torremaggiore scrisse di lui sul quotidiano \"Il Popolo d'Italia\" quanto segue: \"Gli intrepidi aquilotti d'Italia, avvinti dalla poesia fulminante della gesta, finalmente hanno potuto appagare il loro vivo desiderio portando l'ala tricolore in terra straniera con una impresa che colpisce tutte le immaginazioni, che supera qualunque altra grande impresa aerea mondiale. Della squadra atlantica fa parte un figlio di questa ardente terra dauna: il capitano Antonio Lippi, torremaggiorese puro sangue, giovane ardimentoso, appassionato aviatore. Nato a Torremaggiore nel 1900 da operosa famiglia di agricoltori tenaci, complet\u00f2 gli studi presso l'Istituto Nautico e dopo essere stato in Marina, pass\u00f2 presso l'Arma dell'Aeronautica. A Desenzano del Garda, dove ottenne il brevetto da pilota si distinse per le sue eccellenti qualit\u00e0 morali e fisiche. Con seriet\u00e0 di propositi e fervore religioso cur\u00f2 la sua preparazione, si perfezion\u00f2 e ben presto s'impose all'ammirazione dei compagni e dei superiori che gli affidarono delicati compiti assolti sempre con molto onore, zelo ed entusiasmo. Era stato prescelto a far parte del gruppo che si allenava a Desenzano per partecipare alla Coppa Schneider; l'Italia per\u00f2 non vi partecip\u00f2 ma lui continu\u00f2 l'addestramento sicuro di poter essere utile in qualche altra occasione. E l'ansia dell'attesa ritorn\u00f2 implacabile nella sua anima, ma non turb\u00f2 affatto la sua calma, il suo indomito spirito di giovanile fierezza. Chiamato a far parte della squadra volante prov\u00f2 una gioia immensa e ai familiari e agli amici che lo interrogavano egli preferiva tacere, perch\u00e9 considerava il suo spirito come una vela tesa al vento e per lui uomini e macchine s'identificavano in una sintesi grandiosa di puro lirismo epico. La nostra provincia e particolarmente questa terra che gli ha dato i natali e tutti i cittadini di Torremaggiore, seguono con grande entusiasmo la galoppata aerea che dar\u00e0 all'Italia nuova fulgida gloria e con immenso orgoglio l'opera del Capitano Lippi, aquilotto intrepido e valoroso. Quando le ali fragorose saranno ritornate vittoriose ed il miracolo sar\u00e0 compiuto per virt\u00f9 della giovent\u00f9 italica, Antonio Lippi ricever\u00e0 gli onori del trionfo e la sua gente dauna lo saluter\u00e0 con una meritata grandiosa manifestazione di giubilo\"."}
{"id": "2237449", "revid": "104458", "url": "https://it.wikipedia.org/wiki?curid=2237449", "title": "Christine B\u00e9ranger", "text": ""}
{"id": "2237454", "revid": "300067", "url": "https://it.wikipedia.org/wiki?curid=2237454", "title": "Mike Sylvester", "text": "Carriera.\nClub.\nDopo aver frequentato l'Universit\u00e0 di Dayton, nell'Ohio, dal 1974 ha vissuto in Italia, dove ha trascorso tutta la sua carriera di giocatore. Ha vestito le canotte di Billy Milano, Scavolini Pesaro, di cui \u00e8 stato uno dei giocatori-simbolo, Hamby Rimini e Virtus Bologna.\nDa giocatore era noto soprattutto per il carattere \"guerriero\" e per una particolare tecnica di tiro, a \"caricamento laterale\".\nNazionale.\nOttenuta la cittadinanza italiana, ha vestito la maglia della nazionale nel 1980 e nel 1981, ed ha fatto parte della squadra che ha vinto la medaglia d'argento ai giochi olimpici di Mosca 1980.\nDopo il ritiro.\nA fine carriera, nel 1990, \u00e8 tornato negli Stati Uniti, dove ha tentato senza grande fortuna la carriera di allenatore. Il figlio Matt, nato a Pesaro nell'82, ha giocato negli Ohio State Buckeyes e ha partecipato nel 2007 al film \"Semi-Pro\", che vede come protagonisti Will Ferrell e Woody Harrelson.\nAttualmente vive a Loveland (Ohio).\nBaseball.\nAll'universit\u00e0 era anche un eccellente giocatore di baseball nel ruolo di lanciatore. Venne scelto al termine del college sia dai Detroit Pistons di basket che dai Chicago Cubs di baseball. In Italia gioc\u00f2 alcune partite del campionato italiano con il Bollate Baseball."}
{"id": "2237456", "revid": "1718925", "url": "https://it.wikipedia.org/wiki?curid=2237456", "title": "Monywa", "text": "Monywa \u00e8 una citt\u00e0 della Birmania nella Divisione di Sagaing, situata circa 136 km a nord-ovest di Mandalay, sulla riva orientale del fiume Chindwin.\nLa principale attrattiva turistica \u00e8 il grande tempio buddista di Thambuddhei Paya, che si dice contenga pi\u00f9 di 500.000 immagini di Buddha. Costruito nel 1303, fu in gran parte ricostruito nel 1939.\nNel 2008 \u00e8 stata inaugurata, nella zona di Bodhi Tahtaung, una gigantesca statua di Buddha, chiamata \"Laykyun Setkyar\", alta 116 metri e posta su un basamento di 13,5 metri. \u00c8 la terza statua pi\u00f9 alta del mondo."}
{"id": "2237457", "revid": "131358", "url": "https://it.wikipedia.org/wiki?curid=2237457", "title": "Mike Silvester", "text": ""}
{"id": "2237460", "revid": "599013", "url": "https://it.wikipedia.org/wiki?curid=2237460", "title": "Sam Mack", "text": ""}
{"id": "2237461", "revid": "288534", "url": "https://it.wikipedia.org/wiki?curid=2237461", "title": "Al-Qadisiya Sports Club", "text": "Il Qadsia Sports Club () \u00e8 una societ\u00e0 calcistica kuwaitiana, con sede a Kuwait City. Fondato il 20 ottobre 1960, milita nella Kuwait Premier League, la massima divisione kuwaitiana."}
{"id": "2237462", "revid": "203463", "url": "https://it.wikipedia.org/wiki?curid=2237462", "title": "Moniwa", "text": ""}
{"id": "2237468", "revid": "156281", "url": "https://it.wikipedia.org/wiki?curid=2237468", "title": "Harbin 2009", "text": ""}
{"id": "2237479", "revid": "767487", "url": "https://it.wikipedia.org/wiki?curid=2237479", "title": "Premio C\u00e9sar per il miglior cortometraggio d'animazione", "text": "Il premio C\u00e9sar per il miglior cortometraggio d'animazione (\"C\u00e9sar du meilleur court m\u00e9trage d'animation\") \u00e8 un premio cinematografico francese assegnato annualmente dall'\"Acad\u00e9mie des arts et techniques du cin\u00e9ma\" dal 1977 al 1990.\nAlbo d'oro.\nI vincitori sono indicati in grassetto, a seguire gli altri candidati."}
{"id": "2237489", "revid": "6923", "url": "https://it.wikipedia.org/wiki?curid=2237489", "title": "Hockey su ghiaccio alla XXIV Universiade invernale", "text": "Le competizioni di Hockey su ghiaccio alla XXIV Universiade invernale si svolsero nella citt\u00e0 di Harbin, e in particolare:\nLe squadre in competizione erano le seguenti:"}
{"id": "2237490", "revid": "273583", "url": "https://it.wikipedia.org/wiki?curid=2237490", "title": "Premio C\u00e9sar per il miglior cortometraggio di fiction", "text": "Il premio C\u00e9sar per il miglior cortometraggio di fiction (\"C\u00e9sar du meilleur court m\u00e9trage de fiction\") \u00e8 un premio cinematografico francese assegnato annualmente dall'\"Acad\u00e9mie des arts et techniques du cin\u00e9ma\" dal 1977 al 1991.\nA partire dal 1992 \u00e8 stato assegnato il premio per il miglior cortometraggio.\nAlbo d'oro.\nI vincitori sono indicati in grassetto, a seguire gli altri candidati."}
{"id": "2237498", "revid": "244237", "url": "https://it.wikipedia.org/wiki?curid=2237498", "title": "A340-600", "text": ""}
{"id": "2237499", "revid": "599013", "url": "https://it.wikipedia.org/wiki?curid=2237499", "title": "Premio C\u00e9sar per il miglior cortometraggio documentario", "text": "Il premio C\u00e9sar per il miglior cortometraggio documentario (\"C\u00e9sar du meilleur court m\u00e9trage documentaire\") \u00e8 un premio cinematografico francese assegnato annualmente dall'\"Acad\u00e9mie des arts et techniques du cin\u00e9ma\" dal 1977 al 1991.\nA partire dal 1992 \u00e8 stato assegnato il premio per il miglior cortometraggio.\nAlbo d'oro.\nI vincitori sono indicati in grassetto, a seguire gli altri candidati."}
{"id": "2237503", "revid": "125023301", "url": "https://it.wikipedia.org/wiki?curid=2237503", "title": "Teresa Pellati", "text": "Biografia.\nAttrice di notevole bellezza, (fu eletta Miss Romagna nel 1950), e d'indiscussa bravura, svolse un'intensa attivit\u00e0 teatrale prima di approdare al cinema nel 1952 con il film \"Europa '51\", (1952), diretto da Roberto Rossellini, interpretando il ruolo di una prostituta ammalata di tisi, cui confer\u00ec spessore e sensibilit\u00e0 umana.\nNegli anni seguenti interpret\u00f2 pochi film, ma tutti di eccellente qualit\u00e0, calandosi con viva partecipazione e con indubbio talento in parti che tuttavia non seppero valorizzarne al meglio le capacit\u00e0. Indimenticabile la sua interpretazione di Liudmila in \"Guerra e pace\", (1956), di King Vidor.\nDa sempre legata a Silvana Mangano, ne divenne con gli anni fedele consulente ed accompagnatrice. Non \u00e8 un caso che la maggior parte dei film in seguito interpretati da Teresa Pellati siano stati prodotti da Dino De Laurentiis, marito della Mangano.\nDopo la morte della Mangano, avvenuta nel dicembre del 1989 a Madrid, la Pellati torn\u00f2 a vivere a Roma, per trasferirsi nel 1991 nella nat\u00eca Sassuolo dove, lontano dai riflettori e dai clamori della vita mondana, apr\u00ec una profumeria che gest\u00ec sino alla sua morte, sopraggiunta nell'inverno del 2010.\nOmaggi.\nIl \"Premio Teresa Pellati\" (\"Teresa Pellati Award\") \"per la miglior interpretazione attoriale\" \u00e8 un riconoscimento intitolato all'attrice sassolese assegnato all'Ozu Film Festival, concorso internazionale di cortometraggi."}
{"id": "2237512", "revid": "253269", "url": "https://it.wikipedia.org/wiki?curid=2237512", "title": "Glynis Johns", "text": " \nNota soprattutto per aver recitato il ruolo di Winifred Banks nel film \"Mary Poppins\" (1964), nel 1973 la Johns vinse il Tony Award alla miglior attrice protagonista in un musical per \"A Little Night Music\" a Broadway.\nBiografia.\nFiglia della pianista Alice Maude Steele Wareham e dell'attore Mervyn Johns, la sua famiglia era gallese, ma la Johns nacque in Sudafrica, dove i genitori si esibivano in tourn\u00e9e. Fece le sue prime apparizioni sulle scene ancora bambina, danzando al Garrick Theatre di Londra nel 1935. L'anno seguente fece il suo debutto nel teatro di prosa, recitando nel dramma \"St Helena\" all'Old Vic, cui seguirono nello stesso anno \"La calunnia\" e \"The Melody That Got Lost\", e \"Judgement Day\" e \"A Kiss for Cinderella\" nel 1937.\nDal 1938 cominci\u00f2 a recitare anche al cinema, debuttando nel film \"La cavalcata delle follie\", pur proseguendo in parallelo anche l'attivit\u00e0 teatrale. Nel 1945 si fece notare per l'interpretazione della migliore amica di Deborah Kerr nel film 'Intermezzo matrimoniale', mentre nel 1952 fece il suo esordio a Broadway. Nella prima met\u00e0 degli anni 50 la Johns fu attiva soprattutto negli Stati Uniti, sia a Hollywood che a Broadway. Torn\u00f2 nel Regno Unito nel 1958 con il film \"Estasi d'amore - Operazione Love\". In quegli anni si afferm\u00f2 come apprezzata caratterista e nel 1960 ottenne una candidatura all'Oscar alla miglior attrice non protagonista per 'I nomadi' di Fred Zinnemann. \nNegli anni sessanta l'attrice apparve con pi\u00f9 frequenza in televisione, ove recit\u00f2 in diversi episodi de \"L'impareggiabile Glynis\", \"La parola alla difesa\" e \"Batman\". Nel 1964 interpret\u00f2 il suo ruolo forse pi\u00f9 noto, quello di Winifred Banks nel film 'Mary Poppins'. Nel 1973 torn\u00f2 a Broadway dopo dieci anni d'assenza per interpretare Desir\u00e9e nella prima del musical \"A Little Night Music\" di Stephen Sondheim; la performance della Johns ottenne grandi consensi di critica e pubblico e le valse il Tony Award alla miglior attrice protagonista in un musical. Il ruolo le diede la possibilit\u00e0 di essere la prima interprete della celebre canzone \"Send in the Clowns\". \nDopo il trionfo teatrale, la Johns cominci\u00f2 a diradare le apparizioni cinematografiche e televisive, fino a ritirarsi dalle scene nel 1999. Nel suo ultimo decennio di carriera recit\u00f2 nei film \"C'eravamo tanto odiati\" (1994), \"Un amore tutto suo\" (1995) e \"Superstar\" (1999). Nel 1991 torn\u00f2 a recitare nel musical \"A Little Night Music\", questa volta a Los Angeles e nel ruolo della madre del personaggio gi\u00e0 interpretato a Broadway, mentre l'ultima apparizione teatrale risale al 1998 in \"A Coffin in Egypt\" a Sag Harbor. Nel 1998 \u00e8 stata nominata una leggenda Disney.\nVita privata.\nGlynis Johns \u00e8 stata sposata quattro volte: con Anthony Forwood dal 1942 al 1948, con David Foster dal 1952 al 1956, con Cecil Henderson dal 1960 al 1962 e con Elliot Arnold dal 1964 al 1973. Ognuno dei quattro matrimoni termin\u00f2 con un divorzio. Dal primo marito ebbe il suo unico figlio, l'attore Gareth Forwood."}
{"id": "2237513", "revid": "179777", "url": "https://it.wikipedia.org/wiki?curid=2237513", "title": "Praecepta ad Marcum filium", "text": ""}
{"id": "2237521", "revid": "110157", "url": "https://it.wikipedia.org/wiki?curid=2237521", "title": "Razzie Awards 1982", "text": "La 3\u00aa edizione dei Razzie Awards si \u00e8 svolta l'11 aprile 1983 a Los Angeles, per premiare i peggiori film dell'anno 1982. Le candidature erano state annunciate il giorno prima delle candidature ai Premi Oscar 1983.\n\"Inchon\" \u00e8 stato il film pi\u00f9 premiato con sei premi incluso quello di peggior film. \"Butterfly - Il sapore del peccato\" \u00e8 stato il film pi\u00f9 nominato, con dieci candidature, seguito da \"Il film pirata\" con nove, \"Inchon\" e \"Annie\" con cinque e da \"Megaforce\", \"Yes, Giorgio\", \"Chi vuole uccidere Miss Douglas?\" con tre nomination.\nVincitori e candidati.\nVerranno di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi.\nStatistiche vittorie/candidature.\nPremi vinti/candidature:"}
{"id": "2237524", "revid": "1005847", "url": "https://it.wikipedia.org/wiki?curid=2237524", "title": "Ministero dell'aviazione del Reich", "text": ""}
{"id": "2237529", "revid": "599013", "url": "https://it.wikipedia.org/wiki?curid=2237529", "title": "Jose Slaughter", "text": ""}
{"id": "2237531", "revid": "16972", "url": "https://it.wikipedia.org/wiki?curid=2237531", "title": "Orologio (pesce)", "text": ""}
{"id": "2237533", "revid": "785863", "url": "https://it.wikipedia.org/wiki?curid=2237533", "title": "Megavolt", "text": ""}
{"id": "2237534", "revid": "371529", "url": "https://it.wikipedia.org/wiki?curid=2237534", "title": "Crossing the Red Sea with The Adverts", "text": "Crossing the Red Sea with the Adverts \u00e8 l'album debutto del gruppo punk inglese The Adverts, pubblicato nel 1978 da Bright Records.\nIl disco.\n\"Trouser Press\" dice che: \"a suo modo l'album \u00e8 pari al debutto di Clash e Sex Pistols, [...] e cattura un momento emozionante.\" Nel marzo 2003, \"Mojo\" ha piazzato \"Crossing the Red Sea with the Adverts\" al numero 17 nella sua classifica \"Top 50 Punk Albums\"."}
{"id": "2237540", "revid": "767487", "url": "https://it.wikipedia.org/wiki?curid=2237540", "title": "Provincia di Ang Thong", "text": "La provincia di Ang Thong si trova in Thailandia e fa parte del gruppo regionale della Thailandia Centrale. Si estende per 968,4\u00a0km\u00b2, ha 287.173 abitanti ed il capoluogo \u00e8 il distretto di Mueang Ang Thong. La citt\u00e0 principale \u00e8 Ang Thong.\nSuddivisione amministrativa.\nLa provincia \u00e8 suddivisa in 7 distretti (\"amphoe\"). Questi a loro volta sono suddivisi in 81 sottodistretti (\"tambon\") e 513 villaggi (\"muban\")."}
{"id": "2237542", "revid": "16972", "url": "https://it.wikipedia.org/wiki?curid=2237542", "title": "Pesce orologio", "text": ""}
{"id": "2237543", "revid": "785863", "url": "https://it.wikipedia.org/wiki?curid=2237543", "title": "Clorofix", "text": ""}
{"id": "2237549", "revid": "228587", "url": "https://it.wikipedia.org/wiki?curid=2237549", "title": "Orologio (disambigua)", "text": ""}
{"id": "2237559", "revid": "181699", "url": "https://it.wikipedia.org/wiki?curid=2237559", "title": "Beniamino Socche", "text": "Biografia.\nFrequenta la scuola elementare dai Padri Giuseppini di San Leonardo Murialdo presso il Patronato Leone XIII di Vicenza, per poi passare al seminario diocesano. Il 20 luglio 1913 viene ordinato sacerdote dal vescovo Ferdinando Rodolfi, svolgendo quindi la sua attivit\u00e0 pastorale, tra le altre sedi, a San Pietro in Gu ed Arcole, divenendo quindi arciprete di Valdagno. Il 19 marzo 1939 \u00e8 ordinato vescovo di Cesena, per essere trasferito quindi, il 13 febbraio 1946, alla diocesi di Reggio Emilia.\nCome a Cesena aveva vissuto gli anni tragici del secondo conflitto mondiale, in particolare il \"passaggio del fronte\" nel 1944, a Reggio Emilia si ritrova nella bufera del dopoguerra e del \"triangolo della morte\", con le continue uccisioni e violenze ad opera di partigiani comunisti.\nResta famoso il suo intervento contro gli omicidi di sacerdoti della sua diocesi; memorabile il modo con il quale affront\u00f2 l'uccisione di don Umberto Pessina.\nGi\u00e0 dal primo giorno denuncia\nFino ad arrivare il 26 marzo 1955 a dire in occasione dei ferimenti e uccisioni di cattolici:\nImpegno per la difesa dei suoi preti che aveva gi\u00e0 messo in pratica durante il periodo successivo all'8 settembre 1943 nella diocesi di Cesena, quando interviene per salvare don Adamo Carloni catturato dai nazifascisti e destinato alla fucilazione.\nLe sue pressioni sugli inquirenti concorsero, tuttavia, all'erronea condanna di Germano Nicolini basata su una serie di pesanti omissioni processuali.\nQuale vescovo di Reggio Emilia aveva riconosciuto, il 19 marzo 1948, i Servi della Chiesa di don Dino Torreggiani come istituto secolare di diritto diocesano, con l'approvazione della Santa Sede.\nMuore improvvisamente il 16 gennaio 1965 a Pietra Ligure, dove stava trascorrendo un periodo di riposo.\nA suo onore \u00e8 stato intitolato il campo sportivo parrocchiale del paese di Roteglia (RE).\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2237564", "revid": "363629", "url": "https://it.wikipedia.org/wiki?curid=2237564", "title": "Municipalit\u00e0 locale di Naledi (Stato libero)", "text": "La municipalit\u00e0 locale di Naledi (in inglese Naledi Local Municipality) \u00e8 stata una municipalit\u00e0 locale del Sudafrica situata nella provincia dello Stato libero. In base al censimento del 2001 la sua popolazione \u00e8 di 27.479 abitanti.\nHa fatto parte della municipalit\u00e0 distrettuale di Motheo fino al 2011, quando \u00e8 entrata a far parte della municipalit\u00e0 distrettuale di Xhariep; la municipalit\u00e0 distrettuale di Motheo, da parte sua, \u00e8 stata soppressa e accorpata alla municipalit\u00e0 locale di Mangaung per costituire la municipalit\u00e0 metropolitana di Mangaung. Nel 2016 la stessa municipalit\u00e0 di Naledi \u00e8 stata soppressa e accorpata con la municipalit\u00e0 metropolitana di Mangaung.\nLa sede amministrativa e legislativa era la citt\u00e0 di Dewetsdorp e il suo territorio si estendeva su una superficie di ed era suddiviso in 4 circoscrizioni elettorali (\"wards\"). Il suo codice di distretto era FS171.\nGeografia fisica.\nConfini.\nFino al 2011, la municipalit\u00e0 locale di Naledi confinava a nord con quella di Mangaung, a est con quella di Mantsopa e con il Lesotho, a sud e a ovest con quella di Mohokare (Xhariep) e a ovest con quella di Kopanong (Xhariep)."}
{"id": "2237565", "revid": "278830", "url": "https://it.wikipedia.org/wiki?curid=2237565", "title": "Maria Laura Rocca", "text": "\u00c8 stata impiegata anche in film comici (anche a fianco di Tot\u00f2), storici e di contenuto drammatico, come nel caso di \"Achtung! Banditi!\", di Carlo Lizzani.\nBiografia.\nFiglia di Oreste Gayno, cartosiano, e di Maria Borneto, genovese, trascorse la sua adolescenza a Pegli. Fece un lungo apprendistato in teatro, esperienza che le forn\u00ec un bagaglio recitativo pressoch\u00e9 impeccabile, lavorando soprattutto con Teresa Franchini, sua maestra di recitazione. Lavor\u00f2 inoltre, accanto a Lamberto Picasso, prima al Teatro Moderno e poi in quello pirandelliano di Roma.\nElegante e dalla fisionomia particolarmente aristocratica, la Gayno (che assunse il nome d'arte di Maria Laura Rocca, prendendo spunto dal nome della nonna, Ottavia Rocca) approd\u00f2 al cinema piuttosto tardi, superati i trent'anni, comparendo brevemente nel film del 1950 \"Tot\u00f2 cerca moglie\", diretto da Carlo Ludovico Bragaglia. Negli anni seguenti fu presente in numerose pellicole, dimostrandosi interprete raffinata e duttile. Si \u00e8 anche dedicata alla scrittura, ed ha pubblicato nel 1959 il libro \"Cina senza muraglia\", contenente una lettera di Francesco Flora.\nNegli ultimi anni di carriera, in mancanza di importanti ingaggi, lavor\u00f2 soprattutto in pellicole peplum, non venendo valorizzata al meglio. Abbandonato il cinema alla fine degli anni sessanta, torn\u00f2 per qualche anno in teatro. Lavor\u00f2 ancora come sceneggiatrice (con lo pseudonimo di Mary Eller) nel film \"L'inafferrabile invincibile Mr. Invisibile\", diretto da Antonio Margheriti e distribuito nel 1970. Torn\u00f2 ad essere attiva sul piccolo schermo nella seconda met\u00e0 degli anni settanta, apparendo in numerosi sceneggiati di notevole successo, per poi ritirarsi definitivamente dalle scene.\nSposatasi nel 1937 con il colonnello Giuseppe Bisazza, divenne nel 1939 madre di Oreste Bisazza, anch'egli attore, ma solamente di prosa. Dopo l'annullamento del matrimonio, si rispos\u00f2 nel 1948 con il terzo presidente dell'Assemblea Costituente, il senatore Umberto Terracini, del quale rimase vedova nel 1983.\n\u00c8 morta in una clinica romana, in seguito ad una lunga malattia, nel 1999, all'et\u00e0 di ottantuno anni. \u00c8 sepolta nel cimitero di Cartosio, vicino al marito Umberto Terracini."}
{"id": "2237571", "revid": "767487", "url": "https://it.wikipedia.org/wiki?curid=2237571", "title": "Storia dell'uomo (saggio)", "text": "Storia dell'uomo \u00e8 un libro scritto dall'etnologo Carleton Stevens Coon che ripercorre gli ultimi cinquantamila anni, dal momento in cui lo sviluppo culturale si \u00e8 sovrapposto a quello biologico, grazie alle invenzioni fondamentali di strumenti, alla scoperta del fuoco e all'incremento di conoscenze tecniche che hanno consentito di controllare le forze della natura. L'autore presenta la nascita e lo sviluppo di credenze, usi e costumi, la differenziazione delle razze, l'et\u00e0 neolitica, quella del bronzo e via via quella evoluzione che ha portato alla formazione di gruppi sociali pi\u00f9 articolati e complicati."}
{"id": "2237579", "revid": "767487", "url": "https://it.wikipedia.org/wiki?curid=2237579", "title": "Ang Thong", "text": "Ang Thong (in thailandese ) \u00e8 una citt\u00e0 minore (\"thesaban mueang\") della Thailandia di abitanti (2019). Il territorio comunale occupa una parte del distretto di Mueang Ang Thong, che \u00e8 capoluogo della provincia omonima, nel gruppo regionale della Thailandia Centrale.\nGeografia fisica.\nTerritorio.\nAng Thong si trova nella parte centrale della pianura del fiume Chao Phraya, circa 100\u00a0km a nord della capitale Bangkok. Oltre che dal Chao Phraya \u00e8 bagnata dal fiume Noi.\nClima.\nLa temperatura media mensile massima \u00e8 di circa 30,7\u00b0 ad aprile, durante la stagione secca, con un picco di 36,7\u00b0 sempre ad aprile, mentre la media mensile minima \u00e8 di 25,1\u00b0 a dicembre, nella stagione fresca, con un picco di 18,9\u00b0 a dicembre. La media massima mensile delle precipitazioni piovose \u00e8 di 271\u00a0mm in settembre, nella stagione delle piogge, la media minima mensile \u00e8 di circa 5\u00a0mm in gennaio. La stagione fresca va da novembre a febbraio, quella secca da febbraio ad aprile e quella delle piogge da maggio a ottobre.\nStoria.\nLa citt\u00e0 era chiamata in origine Mueang Wiset Chai Chan e fu per tradizione un avamposto militare di frontiera a difesa del Regno di Ayutthaya dagli attacchi dei birmani.\nMonumenti e luoghi d'interesse.\nGrande Buddha della Thailandia, colossale statua del Buddha eretta tra il 1990 e il 2008 nel Wat Muang, alcuni chilometri a ovest del centro cittadino. Alta 92 metri, era nel novembre 2018 la statua pi\u00f9 alta della Thailandia e la nona pi\u00f9 alta al mondo.\nEconomia.\nAng Thong si trova in una zona dedita particolarmente all'agricoltura; tra i prodotti dell'artigianato pi\u00f9 importanti vi sono bambole in miniatura, mattoni refrattari, tamburi e lavori in vimini."}
{"id": "2237584", "revid": "767487", "url": "https://it.wikipedia.org/wiki?curid=2237584", "title": "Youngina capensis", "text": "La youngina (Youngina capensis) \u00e8 un rettile estinto appartenente agli eosuchi. Visse nel Permiano superiore (circa 250 milioni di anni fa) e i suoi resti sono stati ritrovati in Sudafrica.\nDescrizione.\nSimile a una lucertola, questo animale era lungo al massimo una quarantina di centimetri. Possedeva un cranio piccolo e tipicamente diapside; la bocca possedeva numerosi piccoli denti acuminati, mentre le orbite erano piuttosto grandi. Il corpo, snello e allungato, era seguito da una lunga coda e le zampe possedevano dita molto lunghe. Secondo uno studio, la youngina possedeva un carattere evoluto costituito dalla presenza di articolazioni intervertebrali in aggiunta alle classiche articolazioni.\nClassificazione.\nFin dalla sua descrizione, avvenuta nel 1914 da parte di Robert Broom, la youngina \u00e8 stata considerata il classico modello di diapside primitivo. L'intero gruppo degli eosuchi \u00e8 stato descritto a partire da questo animale, e anche negli studi successivi la youngina \u00e8 stata spesso considerata un potenziale antenato di tutti gli altri rettili diapsidi (lepidosauri e arcosauri). Ulteriori studi hanno permesso di dimostrare non solo che gli eosuchi non erano strettamente imparentati con gli arcosauri, ma che la stessa youngina possedeva caratteristiche evolute (ad esempio le articolazioni intervertebrali) che la escluderebbero dal ruolo di antenato dei lepidosauri. Le parentele di questa forma sono invece da ricercare presso la famiglia dei tangasauridi (Tangasauridae), altri piccoli rettili simili a lucertole del Permiano africano. Tra gli anni '30 e '40 vennero descritti da Broom altri due generi simili (\"Youngopsis\" e \"Youngoides\"), ma attualmente sono considerati sinonimi della specie \"Youngina capensis\".\nStile di vita.\nGli adattamenti scheletrici di \"Youngina\" hanno portato a ritenenre che questo fosse un animale pienamente terrestre, che probabilmente si cibava di insetti e usava la sua agilit\u00e0 per sfuggire ai predatori. Un interessante ritrovamento \u00e8 costituito da cinque giovani esemplari di youngina, ammassati l'un contro l'altro. L'ottimo stato di conservazione e la postura degli esemplari fanno pensare che questi animali fossero morti in una tana, e che probabilmente \"Youngina\" adottasse un comportamento di gruppo simile a quello delle lucertole per difendersi dalle avverse condizioni climatiche (Smith ed Evans, 1995)."}
{"id": "2237585", "revid": "22356", "url": "https://it.wikipedia.org/wiki?curid=2237585", "title": "Youngina", "text": ""}
{"id": "2237586", "revid": "287204", "url": "https://it.wikipedia.org/wiki?curid=2237586", "title": "Osteolepiformes", "text": "Gli osteolepiformi (Osteolepiformes) sono un gruppo di pesci tetrapodomorfi estinti, apparsi per la prima volta nel corso del Devoniano medio (circa 365 milioni di anni fa). In questo gruppo \u00e8 da ricercarsi la linea filetica che ha portato vertebrati terrestri (tetrapodi).\nDescrizione.\nIn generale, gli osteolepiformi possedevano un corpo robusto e allungato; le pinne pettorali erano piuttosto grandi e carnose, mentre tutte le altre pinne erano relativamente piccole e poste all'indietro. Il cranio era molto grande e dotato di mascelle ampie e fornite di denti aguzzi. Le ossa craniche sono molto particolari e mostrano vari gradi di passaggio ad uno stato tipico dei primi tetrapodi.\nPer quanto riguarda lo scheletro assiale, esso variava molto da specie a specie; le pinne, invece, sono poco conosciute negli osteolepiformi pi\u00f9 primitivi. Tutti i rappresentanti del gruppo, in ogni caso, possedevano una caratteristica primitiva: uno spesso strato di cosmina che copriva le scaglie e le ossa esposte; i pori sensori, in questi animali, erano molto meno sviluppati rispetto al gruppo dei Porolepiformi, e lo strato non si estendeva all'interno dei pori. Tutti gli osteolepiformi, inoltre, possedevano scudi ossei ingranditi alla base di ogni pinna (da qui il nome osteolepidi).\nPosizione tassonomica.\nGli osteolepiformi sono classificati all'interno del gruppo dei tetrapodomorfi, che comprende i pesci sarcopterigi vicini all'origine dei tetrapodi. Rispetto agli affini rizodontiformi, gli osteolepiformi erano generalmente pi\u00f9 piccoli ed erano pi\u00f9 simili ai tetrapodi, anche se sono note forme molto grandi (\"Hyneria\"). All'interno del gruppo, la famiglia degli osteolepidi (Osteolepididae, come \"Osteolepis\") \u00e8 considerata la pi\u00f9 primitiva, mentre i tristicotteridi (Tristichopteridae, come \"Eusthenopteron\") erano pi\u00f9 grandi e specializzati. Gli osteolepiformi, nel corso del Devoniano, diedero origine a un numero di forme simili a tetrapodi, note come elpistostegali (Elpistostegalia), che in seguito portarono all'evoluzione dei vertebrati terrestri (tetrapodi)."}
{"id": "2237588", "revid": "22356", "url": "https://it.wikipedia.org/wiki?curid=2237588", "title": "Osteolepidida", "text": ""}
{"id": "2237589", "revid": "300067", "url": "https://it.wikipedia.org/wiki?curid=2237589", "title": "Mike Gibson (cestista)", "text": ""}
{"id": "2237591", "revid": "22356", "url": "https://it.wikipedia.org/wiki?curid=2237591", "title": "Osteolepiformi", "text": ""}
{"id": "2237595", "revid": "599013", "url": "https://it.wikipedia.org/wiki?curid=2237595", "title": "Jeff Taylor (cestista 1960)", "text": "Dopo la carriera in NBA si stabilisce in Svezia vincendo il titolo nazionale con i Norrk\u00f6ping Dolphins. Uno dei suoi sei figli, Jeff, seguir\u00e0 le sue orme diventando un giocatore professionista.\nMuore nel 2020 a 60 anni dopo una lunga malattia."}
{"id": "2237599", "revid": "125834641", "url": "https://it.wikipedia.org/wiki?curid=2237599", "title": "Quei bravi ragazzi", "text": "Quei bravi ragazzi (\"Goodfellas\") \u00e8 un film del 1990 diretto da Martin Scorsese.\nTratto dal romanzo \"Il delitto paga bene\" di Nicholas Pileggi, a sua volta basato sulle vicende del pentito Henry Hill, il film \u00e8 stato scritto a quattro mani dallo stesso Pileggi e da Scorsese. Il titolo fu modificato poich\u00e9 l'originale, \"Wiseguy\", avrebbe potuto confondersi con una serie TV omonima.\nCandidato a sei Oscar nel 1991, si aggiudic\u00f2 l'Oscar al miglior attore non protagonista, andato a Joe Pesci, per l'interpretazione del mafioso Tommy DeVito, ispirato al gangster Thomas DeSimone.\nConsiderato tra i migliori film del regista siculo-americano, \u00e8 stato a pi\u00f9 riprese definito uno dei migliori film della storia del cinema. Nel 1998 l'American Film Institute l'ha inserito al novantaquattresimo posto della classifica dei migliori cento film statunitensi di tutti i tempi, mentre dieci anni dopo, nella lista aggiornata, \u00e8 salito al novantaduesimo posto. Nel 2000 \u00e8 stato scelto per la conservazione nel National Film Registry della Biblioteca del Congresso degli Stati Uniti.\nViene considerato, insieme a Mean Streets - Domenica in chiesa, luned\u00ec all'inferno del 1973 e Casin\u00f2 del 1995, la seconda parte di una trilogia del regista realizzata sulla mafia.\nTrama.\nNel 1955 Henry Hill \u00e8 uno scaltro adolescente, di padre irlandese e madre italo-americana, cresciuto a Brownsville, quartiere malfamato di Brooklyn (New York). Protetto fin da piccolo, grazie alle sue origini e ai suoi servigi, dal potente boss locale della famiglia Lucchese, Paul Cicero, Henry entra a far parte della sua banda, specializzata in furti e contrabbando. Suo padre scopre la verit\u00e0 grazie alle lettere della scuola, che Henry marina ormai da mesi, e i gangster minacciano il postino affinch\u00e9 non consegni pi\u00f9 lettere a casa sua, cos\u00ec che i suoi genitori rimangano ignari di tutto. Affiancato successivamente dal rampante e sempre pi\u00f9 famigerato gangster Jimmy Conway, e da un altro ragazzo nelle sue stesse condizioni, Tommy DeVito, Henry intraprende la carriera criminale, accorgendosi col passare del tempo che gli amici a cui si \u00e8 legato si muovono in un mondo estremamente violento e non indugiano a ricorrere a qualunque mezzo per ottenere ci\u00f2 che vogliono, spesso arrivando all'assassinio, in particolare l'instabile e iracondo Tommy.\nNel 1963 Henry \u00e8 adulto ed \u00e8 ancora con i due vecchi amici, che fra loro si chiamano confidenzialmente \"bravi ragazzi\". Con loro gode dei vantaggi della vita criminale, fra vacanze di lusso e notti passate con innumerevoli donne. La svolta economica per l'organizzazione avviene a met\u00e0 degli anni sessanta, quando viene aperto il nuovo enorme aeroporto situato nel Queens, il JFK. Grazie alle innumerevoli conoscenze e agganci che lavorano all'aeroporto, i membri della banda rubano camion e merci di vario tipo, dando vita a un traffico da milioni di dollari ogni anno. Nel 1967 Hill, Conway e DeVito hanno l'occasione per fare un grande colpo e, grazie alla complicit\u00e0 del guardiano notturno, rubano 420.000 dollari dagli uffici dell'Air France.\nUna sera Henry, durante un'uscita a quattro con Tommy, conosce una ragazza ebrea di nome Karen, se ne innamora e poco tempo dopo la sposa. La loro unione porter\u00e0 alla nascita di due figlie: Ruth e Judy. All'inizio degli anni '70, Henry instaura una relazione fuori dal matrimonio con Janice Rossi, con la quale si vede nei weekend, giungendo persino a comprarle una casa. Karen scopre la relazione e minaccia di ucciderli entrambi con una pistola, ma al momento di premere il grilletto le manca il coraggio. Spiegandole, infuriato, che ci sono cose peggiori nella vita, come beccarsi una pallottola per la strada, Henry si allontana momentaneamente da Karen e si stabilisce a casa di Janice. Cicero e Conway parlano con Henry, gli suggeriscono di salvare le apparenze, di evitare il divorzio e di tornare dalla moglie. Messo alle strette Henry accetta, ma prima di tornare a casa decide di distrarsi andando a Miami con Conway per qualche giorno per portare a termine un affare; durante quel lavoro, per\u00f2, i due vengono scoperti, arrestati e condannati a dieci anni. Durante il soggiorno in carcere Henry si riconcilia con Karen e riesce comunque a racimolare qualche soldo per mandare avanti la famiglia spacciando droga all'insaputa di Cicero, nel frattempo condannato a un anno per oltraggio alla Corte. Grazie al boss, Henry viene rilasciato dopo quattro anni, nel 1976. Nonostante la contrariet\u00e0 dei vecchi capi della famiglia Lucchese, e di Cicero in particolare, che gli intima personalmente di non farlo, Henry entra a loro insaputa nel lucroso mondo del traffico di droga, spacciando alle loro spalle insieme a Jimmy e Tommy e facendo compiere un ulteriore salto di violenza all'intero gruppo. Henry si fa inoltre aiutare dalla sua ex babysitter Lois per le consegne e instaura un'altra relazione extraconiugale con Sandy, amica di Janice, che lo aiuta a preparare i pacchi di cocaina da vendere.\nNel 1978 i tre amici, aiutati da altri malavitosi, fanno il colpo alla Lufthansa e si impossessano di 6 milioni di dollari senza spargimento di sangue, ma da quel momento in poi inizia il declino dell'organizzazione: dopo la rapina Conway, sempre pi\u00f9 nervoso e paranoico, onde evitare che qualcuno li possa tradire e non volendo dividere l'enorme bottino con nessuno, inizia a uccidere a uno a uno tutti i complici, lasciando vivi solo Hill, DeVito e pochi altri. All'inizio del 1979 la banda viene ulteriormente stravolta nel suo assetto quando Tommy viene attirato in una trappola e ucciso con un colpo in faccia per vendicare l'uccisione di Billy Batts, che DeVito aveva brutalmente ucciso dopo un'accesa lite in un bar nove anni prima. Batts era appena uscito di galera dopo sei anni, ed essendo un capo-regime affiliato ai Gambino non poteva essere ucciso senza autorizzazione della commissione.\nUn anno dopo, nel 1980, Henry cerca di organizzare l'ennesimo affare di droga con i suoi collaboratori a Pittsburgh, ma viene catturato dagli agenti della narcotici, che lo sorvegliavano da un mese, e arrestato. Poco prima che i poliziotti perquisiscano la casa, Karen durante un attacco di panico getta tutta la droga che avevano da parte, dal valore di 60.000 dollari, nel gabinetto, eliminando cos\u00ec ogni risorsa economica a loro disposizione. Grazie alla madre di Karen, che ipoteca la propria casa, Henry viene rilasciato, ma non avendo pi\u00f9 un soldo capisce di non avere via di scampo: abbandonato dalla famiglia Lucchese che gli volta le spalle per averli raggirati, impaurito da Jimmy che sta architettando di ucciderlo per evitare che confessi contro di lui e braccato dall'FBI, si sente messo in trappola e decide di aderire al piano di protezione dei testimoni.\nDopo che i suoi vecchi amici, tra cui Conway e Cicero, vengono arrestati, Henry depone al processo contro di loro. Concluso il processo e condannati i componenti della banda, Henry deve cambiare citt\u00e0 e vita, protetto dall'FBI, ma senza pi\u00f9 alcun privilegio, rimpiangendo il lusso della sua vita criminale e costretto a vivere come un normale cittadino per il resto dei suoi giorni.\nProduzione.\nLe riprese si sono svolte tra il 3 maggio e il 9 agosto 1989 tra gli stati di New York, Illinois, Florida e New Jersey.\nDistribuzione.\nIl film \u00e8 stato presentato alla Mostra del cinema di Venezia nel settembre 1990, ricevendo il premio per la miglior regia. Successivamente \u00e8 stato distribuito negli Usa dal 19 settembre.\nIn Italia il film \u00e8 uscito al cinema gioved\u00ec 20 settembre 1990 (vietato ai minori di 14 anni) distribuito dalla Warner Bros. Italia.\nAccoglienza.\nIncassi.\nIl budget della pellicola \u00e8 stato di 25 milioni di dollari e gli incassi negli Usa sono stati di circa 50 milioni di dollari."}
{"id": "2237605", "revid": "44627", "url": "https://it.wikipedia.org/wiki?curid=2237605", "title": "Nazionale di calcio delle Isole Vergini Americane", "text": ""}
{"id": "2237606", "revid": "74801", "url": "https://it.wikipedia.org/wiki?curid=2237606", "title": "Carleton Stevens Coon", "text": "Fu professore di antropologia presso l'Universit\u00e0 della Pennsylvania e all'Universit\u00e0 di Harvard.\nNato nel Massachusetts, svilupp\u00f2 sin da giovane un interesse per la preistoria. Studi\u00f2 egittologia ad Harvard, condusse successivamente campi di lavoro nel Rif (1925), e dopo il suo Ph.D. (1928) inizi\u00f2 ad applicare le teorie darwiniane della selezione naturale per spiegare le differenti caratteristiche fisiche delle razze. Coon studi\u00f2 gli albanesi (1930), gli etiopici, i nordafricani e i popoli dei Balcani.\nIpotesi multigenica.\nCoon fu l'autore dell'ipotesi multigenica. Questa ipotesi, pubblicata in \"The Origin of Races\", sostiene che l\"Homo sapiens\" si sia evoluto dall\"Homo erectus\" (gi\u00e0 diviso in cinque razze geografiche o sottospecie) passando attraverso il Neandertal, fino all\"Homo sapiens\" non una sola volta, ma cinque volte in ogni propria area geografica. Apparentemente simile alla ipotesi multiregionale, se ne differenzia sostenendo l'inesistenza di qualunque scambio genico in parallelo tra le quattro popolazioni.\nCoon sostenne che gli africani sarebbero stati anni indietro nell'evoluzione.\nOpere"}
{"id": "2237607", "revid": "599013", "url": "https://it.wikipedia.org/wiki?curid=2237607", "title": "Eddie Phillips", "text": ""}
{"id": "2237608", "revid": "44627", "url": "https://it.wikipedia.org/wiki?curid=2237608", "title": "Nazionale di calcio delle Isole Vergini Britanniche", "text": ""}
{"id": "2237610", "revid": "22191583", "url": "https://it.wikipedia.org/wiki?curid=2237610", "title": "SWISS", "text": ""}
{"id": "2237618", "revid": "124123", "url": "https://it.wikipedia.org/wiki?curid=2237618", "title": "Robert Wedderburn", "text": "Svilupp\u00f2, insieme a John Nelder, la metodologia del Modello lineare generalizzato, e nello stesso filone di ricerca svilupp\u00f2 l'idea di quasi-likelihood. \nMor\u00ec nel 1975 all'et\u00e0 di 28 anni per uno shock anafilattico conseguente ad una puntura di insetto."}
{"id": "2237621", "revid": "729019", "url": "https://it.wikipedia.org/wiki?curid=2237621", "title": "Northrop Tacit Blue", "text": "Il Northrop Tacit Blue fu un aereo dimostratore tecnologico creato come esempio per un aereo da ricognizione stealth da bassa quota con poca probabilit\u00e0 di essere intercettato dai radar e altri sensori, e per questo avere un'alta probabilit\u00e0 di sopravvivenza.\nStoria.\nSviluppo.\nSvelato dall'U.S. Air Force il 30 aprile 1996, il \"Programma di Dimostrazione Tecnologica Tacit Blue\" fu progettato per realizzare un aereo capace di monitorare continuamente la situazione a terra al di l\u00e0 del campo di battaglia e dare informazioni sul bersaglio in tempo reale al centro di comando terrestre. Il Tacit Blue rappresenta la componente 'nera' di un grande programma, che mira a convalidare il concetto di attacchi di massa in formazioni, armate di munizioni intelligenti. Il dimostratore radar Pave Mover provvede alla porzione non stealth del programma di puntamento, dove il Tacit Blue era inteso per dimostrare una capacit\u00e0 simile, ma stealth.\nIl Tacit Blue, soprannominato \"la balena,\" era caratterizzato da una coda a V, una fusoliera ricurva e da una presa d'aria posizionata in cima alla stessa, per fornire aria ai due propulsori.\nIl Tacit Blue impiega un quadruplo ridondante, digitale, sistemi di controlli di volo fly-by-wire per aiutare a stabilizzare l'aereo sulla sua asse longitudinale e direzionale.\nLa tecnologia di sensori sviluppati per il Tacit Blue \u00e8 ora usata nell'aereo E-8 Joint STARS.\nImpiego operativo.\nL'aereo comp\u00ec il suo primo volo nel febbraio 1982, e successivamente fece altri 135 voli in un periodo di tre anni. L'aereo ha volato per tre o quattro volte alla settimana e spesso pi\u00f9 di una volta al giorno. Dopo aver speso circa 250 ore di volo, l'aereo venne messo in deposito nel 1985. Nel 1996, il Tacit Blue venne messo in mostra al National Museum of the United States Air Force della Wright Patterson Air Force Base, vicino Dayton, Ohio.\nIl Tacit Blue \u00e8 visibile nell'Hangar Presidenziale, situato in lontananza dall'esposizione principale del museo."}
{"id": "2237626", "revid": "118201957", "url": "https://it.wikipedia.org/wiki?curid=2237626", "title": "I quattro figli di Aimone", "text": "I quattro figli di Aimone (titolo originale \"Les quatre fils Aymon\") \u00e8 un racconto francese del XIII secolo.\nTrama.\nNota anche con il titolo di Rinaldo di Montalbano (\"Renaud de Montauban\"), l'opera narra le avventure di 4 cavalieri, Rinaldo, Alardo, Guicciardo, e Riccardo, ovvero i figli del duca di Aimone (chiamato Amone nella tradizione cavalleresca italiana). Sono costretti a fuggire per la morte di Bertolai, nipote di Carlo Magno.\nI quattro fratelli trovano riparo presso Yon, re di Guascogna, ma da lui vengono traditi. Qui vengono attaccati dalle forze nemiche. Grazie al cavallo di Rinaldo (Baiardo) e al mago Malagigi, riescono a catturare lo stesso Carlo Magno. L'ultimo attacco viene sostenuto a Tr\u00e9moigne (Dortmund) ma poi si giunge alla pace. L'opera in seguito si concentra su Rinaldo che va in Terrasanta, per poi morire a Colonia, venendo infine considerato santo a Tr\u00e9moigne.\nRappresentazioni.\nEsistono numerosi manoscritti del XIII e XIV secolo che testimoniano tale canzone, successivamente nel secolo XV l'opera venne adattata in prosa; da una di esse deriva il romanzo cavalleresco."}
{"id": "2237627", "revid": "1543377", "url": "https://it.wikipedia.org/wiki?curid=2237627", "title": "Olio di jatropha", "text": "L'olio di jatropha \u00e8 un olio vegetale prodotto dai semi di \"Jatropha curcas\", una pianta della famiglia delle Euforbiaceae che cresce in siti desertici o comunque caldi ed aridi.\n\"Jatropha curcas\" cresce dappertutto, anche in suoli compatti, sassosi o sabbiosi, sopporta suoli salini, su suoli rocciosi e terreni sterili.\nTradizionalmente l'olio si usa a scopo combustibile, per cuocere o per illuminare; \u00e8 anche utilizzato per produrre saponi, lubrificanti, cosmetici, base per prodotti chimici. Si \u00e8 affermata la sua capacit\u00e0 a produrre carburanti. I carburanti prodotti sono essenzialmente di due tipi: olio vegetale semplicemente filtrato, oppure olio che trattato (transesterificato) costituisce il carburante biodiesel.\nPer la presenza di sostanze tossiche ed irritanti, l'olio di jatropha non \u00e8 commestibile.\nI semi.\nI semi contengono dal 28 al 38% di olio che tende naturalmente ad irrancidire; quindi la conservazione dei semi deve avvenire in buone condizioni e la spremitura deve avvenire entro sei mesi dalla raccolta.\nOlio vegetale.\nL'olio \u00e8 prodotto per frangitura e spremitura dei semi a bassa temperatura; la condizione \u00e8 importante dato che l'innalzamento di temperatura produce trasformazioni che peggiorano le condizioni di utilizzabilit\u00e0 dell'olio.\nL'olio deve essere disidratato (deve essere estratta la umidit\u00e0 residua) e filtrato, in caso di eccessiva acidit\u00e0 pu\u00f2 essere neutralizzato con soda.\nL'olio vegetale tal quale \u00e8 molto viscoso e non \u00e8 adatto ai normali motori Diesel, necessita di particolari motori Diesel (con appositi dispositivi come quelli di iniezione), ovvero i motori Diesel devono essere sostanzialmente modificati. Se non neutralizzati altri componenti dell'olio, (come i fosfati) possono produrre danno al funzionamento del motore.\nMotori adatti sono il vecchio motore Lister, o il recente motore Elsbett questo appositamente creato per funzionare con questo tipo di carburante.\nOlio biodiesel.\nPer la produzione di carburante biodiesel l'olio vegetale prodotto deve essere trasformato per transesterificazione che ne modifica la composizione e lo rende pi\u00f9 fluido, in tal caso pu\u00f2 essere usato in normali motori Diesel, ottenendo anche una combustione meno inquinante dato che l'olio biosiesel di jatropha non contiene composti solforati, inducenti acidit\u00e0 nei gas di scarico come invece avviene con il normale gasolio minerale.\nScarti.\nI prodotti di scarto dalla produzione dell'olio, liquidi o solidi (panello residuo alla spremitura), sono utilizzati come biomassa da fermentare a produrre biogas adatto a produrre ulteriore energia. il residuo solido \u00e8 un ottimo fertilizzante, contenendo azoto, fosforo potassio ed altri sali minerali.\nLa pianta produce oltre quattro volte il carburante per ettaro ottenibile dal seme di soia, e circa dieci volte che il mais.\nUn ettaro coltivato a jatropha pu\u00f2 produrre oltre 1800 litri di olio.\nCombustibile per auto.\nEsiste una sperimentazione soprattutto in Europa ed in Asia per l'uso automobilistico di carburante da olio di jatropa, sia vegetale che biodiesel, con soddisfacenti risultati (Daimler-Chrysler, Mercedes, Volkswagen).\nCombustibili per aereo.\nSono stati effettuati importanti esperimenti per la sostituzione del carburante per jet con olio di jatropa, Il 30 dicembre 2008 la Air New Zealand ha effettuato con successo il primo volo di prova con un Boeing 747 alimentando uno dei quattro motori turbofan Rolls-Royce con una miscela 50:50 di olio di jatropha e carburante A-1..\nQualit\u00e0 dell'olio.\nIl problema principale dell'olio di jatropha (soprattutto dell'olio vegetale) \u00e8 la definizione della sua qualit\u00e0, l'olio \u00e8 un prodotto vegetale non stabilizzato che, se non contiene sostanze residue alla giacitura fossile, contiene invece residui del metabolismo della vegetazione, come acidi organici, composti fosfati, acqua.\nLa definizione di parametri certi di depurazione per tale prodotto permetter\u00e0 tra l'altro la definizione certa del suo costo.\nImplicazioni socio-economiche.\nLa coltivazione di Jatropha e la produzione del suo olio sembra avere alcuni parametri di vantaggio sugli altri combustibili, fossili e vegetali.\nOvviamente tutti questi potenziali vantaggi possono essere vanificati o stravolti."}
{"id": "2237628", "revid": "2196166", "url": "https://it.wikipedia.org/wiki?curid=2237628", "title": "Castello di Andora", "text": "Il castello di Andora \u00e8 un castello in rovina su una collinetta isolata della borgata di Castello nel comune ligure di Andora, in provincia di Savona. Situato su una collina a sinistra della valle del torrente M\u00e8rula, \u00e8 considerato, assieme all'attigua chiesa romanica dei Santi Giacomo e Filippo, il sito storico monumentale pi\u00f9 importante del ponente ligure. \nStoria.\nVenne eretto nel 1170 su un colle denominato Paraxu e fu sede del primo insediamento abitativo andorese. Dell'antico complesso duecentesco rimangono soltanto i ruderi delle mura e delle torri difensive tra la vegetazione, di recente sottoposti a restauro conservativo.\nL'intero complesso della chiesa e del castello, distante dal centro abitato di Andora all'incirca due chilometri, \u00e8 ben visibile dal viadotto sul M\u00e8rula dell'autostrada A10 Genova-Ventimiglia.\nSecondo le fonti storiche sar\u00e0 proprio in quest'area che nell'alto medioevo si rifugiarono e insediarono i primi abitanti di Andora e la sua importanza accrebbe notevolmente tanto da divenire nel XII secolo edificio caposaldo, nonch\u00e9 residenza, dei marchesi di Clavesana. Il castello fu quindi venduto dai marchesi nel 1252 alla Repubblica di Genova che, dopo l'acquisto, trasform\u00f2 e ampli\u00f2 l'edificio che divenne altres\u00ec dimora del locale podest\u00e0 genovese.\nLa zona sub\u00ec un iniziale spopolamento a partire dal XV e XVI secolo, ossia quando l'impaludamento della foce del torrente M\u00e8rula port\u00f2 gli abitanti ad una migrazione nei borghi e villaggi vicini, in particolare verso la zona di Laigueglia. Nonostante il trasferimento, nel 1676, dello stesso podest\u00e0 locale a Laigueglia, secondo le testimonianze storiche proprio per le cattive condizioni paludose del \"Paraxo\", il castello mantenne tuttavia piene funzioni amministrative fino alla Rivoluzione francese."}
{"id": "2237633", "revid": "115818608", "url": "https://it.wikipedia.org/wiki?curid=2237633", "title": "L'uomo di lettere difeso ed emendato", "text": "L'uomo di lettere difeso ed emendato, \u00e8 un'opera letteraria di Daniello Bartoli pubblicata nel 1645.\nIl libro \u00e8 un trattato in due parti sull'\"uomo di lettere\", frutto di vent'anni di esperienza letteraria di Bartoli dal suo ingresso nel 1623 nella Compagnia di Ges\u00f9 come brillante studente, alla carriera di affermato insegnante di retorica e celebrato predicatore. Il successo dell'opera, che fu tradotta in inglese, tedesco, francese, spagnolo, latino e olandese, permise a Bartoli di ottenere l'incarico di storiografo ufficiale della Compagnia di Ges\u00f9 a Roma.\nDescrizione.\n\u00abCon ogni probabilit\u00e0 il Bartoli volle riunire nel suo scritto almeno due vistose componenti trattatistiche. Da una parte disegnare il profilo idealizzato dello scrittore contemporaneo, ritratto sugli sfondi della societ\u00e0 secentesca. Dall\u2019altra correlargli anche una precettistica sulla tecnica della scrittura, cosi che l\u2019opuscolo unisse in un sol tratto i temi dell\u2019\"\u00e9thos\" e dell\u2019\"ars\" usualmente suddivisi tra filosofia morale e retorica, come si deduce dalle opere coeve di Baltasar Graci\u00e1n (\"Or\u00e0culo manual y arte de prudencia\", 1647 e \"Agudeza y arte de ingenio\", 1648) ed Emanuele Tesauro (\"Cannocchiale aristotelico, ossia idea dell\u2019arguta e ingegnosa elocuzione\", 1654 e \"Filosofia morale\", 1671), che forse il Bartoli riusc\u00ec a leggere al tempo della redazione definitiva dell\u2019\"Uomo di lettere\" inserita nel volume delle sue opere \u00abmorali\u00bb del 1684.\u00bb\nLa prima parte dell'opera indica l'alto ideale di vita cui l'uomo di lettere deve aspirare. Anche nel bel mezzo delle vicissitudini della vita umana, la saggezza porta felicit\u00e0. Al contrario, l'ignoranza porta tristezza, anche nel cuore della prosperit\u00e0. La seconda parte illustra, con descrizioni pittoresche, i comportamenti dai quali un vero uomo di lettere deve tenersi lontano: la lussuria, la calunnia, la superbia, la codardia, l'incoscienza, l'ambizione, l'avidit\u00e0, ecc. Distaccandosi dal tradizionale genere barocco, l'autore privilegia un'eloquenza pi\u00f9 diretta ed energica e mette in guardia contro i preziosismi stilistici cos\u00ec di moda all'epoca.\nStoria.\nQuando appare nel 1645, il libro \u00e8 un successo immediato. Il \u00ablibruccio\u00bb, secondo la modesta definizione dell'autore, \u00e8 in realt\u00e0 un'agguerrita opera di innegabile splendore formale, che rivela nel Bartoli uno scrittore di vaglia. Le edizioni regionali italiane (a volte non autorizzate) andarono immediatamente fuori stampa: un'edizione fiorentina non autorizzata (1645) dedicata a Salvator Rosa fu immediatamente seguita da un'edizione bolognese (1646) dedicata a Virgilio Malvezzi. Il libro fu subito al centro dei dibattiti letterari. Nei successivi trent'anni e oltre, ne furono realizzate una trentina di ristampe per una dozzina di editori diversi, specialmente nella Repubblica di Venezia. L'influenza dell'opera di Bartoli si estese ben oltre la penisola italiana. Nel 1651, quando cominci\u00f2 a prendere seriamente in considerazione l'ipotesi di convertirsi al cattolicesimo, Cristina, la regina di Svezia, chiese espressamente che una copia del libro di Bartoli le venisse inviata a Stoccolma. La diffusione internazionale del libro contribu\u00ec a forgiare la reputazione dei gesuiti come \"ma\u00eetre \u00e0 penser\" dell'et\u00e0 barocca. Dopo la morte di Bartoli continuano ad apparire edizioni e traduzioni dell'opera, soprattutto nel diciottesimo secolo.\nTraduzioni.\nIn francese.\nUna traduzione del gesuita Thomas Le Blanc, dal titolo \"L'homme de lettres\", apparve a Pont-\u00e0-Mousson nel 1651. Fu ristampata nel 1654 con il titolo pi\u00f9 galante \"Le Guide des beaux esprits\". La quinta edizione (1669) fu dedicata a Charles Le Jay, barone de Tilly. Una nuova traduzione (\"L'homme de lettres\"), opera del padre barnabita Timoth\u00e9e Hureau de Livoy, fu pubblicata a Parigi nel 1769. de Livoy erudito e lessicografo, fu anche traduttore di Denina e Muratori. La sua traduzione dell\"'Uomo di lettere\" di Bartoli fu pubblicata con un ricco apparato di note critiche (\"L'Homme de lettres, ouvrage traduit de l'italien augment\u00e9 de Notes historiques et critiques\").\nIn tedesco.\nUna prima traduzione apparve a Norimberga nel 1654 (\"Vertheidigung der Kunstliebenden und Gelehrten anstandigere Sitten\"). Opera del conte Georg Adam von Kufstein (1605-1656), famoso esponente della Societ\u00e0 dei Carpofori, omette il nome di Bartoli. Il testo \u00e8 preceduto da una raccolta di 11 composizioni poetiche di altri membri della Societ\u00e0 tra cui Georg Philipp Harsd\u00f6rffer, Siegmund von Birken che supervision\u00f2 la preparazione del libro, Wolf Heimhardt von Hohberg, il bolognese Cambyse Bianchi del Piano, che collabor\u00f2 con Kufstein alla traduzione, Johan Wilhelm von Stuhlenberg, Erasmus der Junger von Strahlemberg, Christoff Dietrick von Schallenberg, e il figlio di Harsd\u00f6rffer, Carl Gottfried. Questi esercizi poetici introducono i temi del testo di Bartoli. Le numerose citazioni latine di Bartoli sono tradotte in tedesco. Alla fine del libro \u00e8 riportato un indice dei soggetti e uno delle persone e infine un utile elenco delle autorit\u00e0 classiche con i numeri di pagina.\nIn inglese.\nDurante il protettorato di Cromwell negli anni '50 del '600 molti notabili inglesi, come Sir Kenelm Digby, che gravitavano a Roma, furono affascinati da \"L'huomo di lettere\" di Bartoli. Si dice che Digby stesso ne abbia realizzata una traduzione, che non venne mai stampata, sebbene sia menzionata nell'introduzione della traduzione di Thomas Salusbury pubblicata l'anno del ritorno di Carlo II. L'edizione londinese del 1660 celebra la Restaurazione degli Stuart con lettere di dedica a due dei suoi principali protagonisti, George Monck e William Prynne. Conoscitore dell'Italia e ammiratore di Bartoli, Thomas Salusbury (1662 ca.-1666) era legato alla famosa famiglia anglo-gallese Salusbury, il cui stemma \u00e8 inciso sul frontespizio di \"The Learned Man\". Alcuni hanno attribuito questa traduzione al gesuita inglese Thomas Plowden. Salusbury tradusse dall'italiano anche importanti opere scientifiche di Galileo e dei suoi contemporanei (\"Mathematical Collections and Translations\", 1661). Il frontespizio di \"The Learned Man\" afferma che l'opera \u00e8 stata scritta dalla \"felice penna\" del p. Daniel Bartolus, S.J. Il libro \u00e8 stato stampato dal matematico e geometra William Leybourn e distribuito da Thomas Dring, un importante libraio londinese.\nIn latino.\nIl gesuita Louis Janin, che tradusse l\"'Istoria della Compagnia di Ges\u00f9\" di Bartoli in latino, \u00e8 anche l'autore della traduzione de \"L'huomo di lettere\". Dapprima stampata a Lione nel 1672, con il titolo \"Character Hominis Literati\", la versione latina del trattato fu ristampata a Colonia nel 1674 come manuale scolastico: \"opusculum docentibus aeque ac discentibus utile ac necessarium.\" Nel 1704 questa traduzione latina fu parzialmente ristampata dalla Facolt\u00e0 di Teologia dei Gesuiti dell'Universit\u00e0 di Breslavia, recentemente fondata da Leopoldo I, imperatore del Sacro Romano Impero. Una seconda traduzione latina (per il pubblico tedesco) fu realizzata da Georg Hoffmann (1648-1719), pastore luterano al servizio di Federico I, con il titolo \"Homo literatus defensus et emendatus\". La traduzione fu stampata a Francoforte sull'Oder nel 1693 da Jeremias Schrey.\nIn spagnolo.\nUna traduzione spagnola (\"El Hombre de Letras\") apparve a Madrid nel 1678, opera del sacerdote e musicista Gaspar Sanz (1640-1710). Sanz lesse il famoso trattato di Bartoli quando studiava musica in Italia. Sanz fornisce la traduzione in castigliano delle estese citazioni latine nel testo e cita i testi originali a margine.\nLa traduzione fu ristampata a Barcellona da Juan Jolis nel 1744. Fu stampata di nuovo a Madrid in una bella edizione del 1786.\nIn olandese.\nNegli ultimi anni della sua vita il medico Lambert Bidloo (1638-1724), figura di spicco della Chiesa mennonita nei Paesi Bassi, fratello di Govard Bidloo e padre di Nicolaas Bidloo, inizi\u00f2 una traduzione del libro in lingua olandese (\"Een Geletterd Man Verdadigd en Verbeterd\"). Il frontespizio indica Hendrik Bosch di Amsterdam come stampatore ed \u00e8 seguito da una dedica alla figlia di Bidloo, Maria, sua \"bibliothecaria\". Nella prefazione del traduttore Bidloo afferma di essere venuto a conoscenza del lavoro di Bartoli attraverso Luigi Bevilacqua, il nunzio apostolico che negoziava il Trattato di Nimega nel 1678. Il testo \u00e8 introdotto da diversi poemi elogiativi di celebri letterati contemporanei, Pieter Langendijk, Jan van Hoogstraten. Matthaeus Brouwerius van Niedek e Gijbert Tysens."}
{"id": "2237639", "revid": "1605525", "url": "https://it.wikipedia.org/wiki?curid=2237639", "title": "Xavier B. Saintine", "text": "Biografia.\nFiglio di un professore di lettere al collegio \"La Marche\", aveva 5 fratelli, tra i quali il grammatico e pedagogista Alexandre Boniface (1785-1841). All'inizio segu\u00ec i corsi di medicina dell'Hotel-Dieu, poi si trasfer\u00ec alla sede di rue du Vieux Colombier, dove conobbe, fra gli altri, Jacques-Fran\u00e7ois Ancelot, Casimir Delavigne ed Eug\u00e8ne Scribe. Il commediografo Jacques-Fran\u00e7ois Ancelot ricorda di quanto Saintine fu utile per la farsa di Scribe \"L'orso e il Pasci\u00e0\". Con lo stesso Ancelot scrisse un'opera dalla quale Carlo Pepoli trasse il libretto de \"I puritani\" di Vincenzo Bellini. \nSaintine racconta nei suoi scritti il motivo per cui non era interessato alla medicina (arriva a scrivere d'un giovane che impazzisce alla vista del sezionamento di un cadavere). Divenne segretario del conte Louis-Philippe de S\u00e9gur e inizi\u00f2 la sua attivit\u00e0 di poeta, romanziere e drammaturgo.\nSi narra che la sua opera pi\u00f9 famosa, \"Picciola\", sia stata pubblicata grazie all'insistenza di un amico, lo storico Michel Masson. L'opera fu poi pubblicata nel 1836, premiata con il Premio Montyon dell'Accademia di Francia, e gli valse la Croce della Legion d'Onore, oltre a ottenere i ringraziamenti del principe Luigi Bonaparte, nel 1843.\nNel romanzo \"Seul\" racconta la storia del pirata Alexander Selkirk, costretto a vivere in un'isola deserta. In \"Picciola\", quella della prigionia politica del conte Charles V\u00e9ramont de Charney, recluso in Piemonte per aver cospirato contro Napoleone.\nScrisse circa 200 opere per la scena, spesso in collaborazione con altri. Mor\u00ec all'et\u00e0 di 70 anni."}
{"id": "2237640", "revid": "110157", "url": "https://it.wikipedia.org/wiki?curid=2237640", "title": "John Nelder", "text": "Nato a Dulverton, Somerset, venne formato alla Blundell's School e poi al Sidney Sussex College, Cambridge, dove segu\u00ec i corsi di matematica.\nDal 1951 al 1968 fu a capo della Sezione statistica della National Vegetable Research Station, Wellesbourne. Dal 1968 diresse, fino al 1984, quello che prima era il Dipartimento di statistica e poi la Divisione di biomatematica della Rothamsted Experimental Station. In contemporanea, dal 1972 ad oggi \u00e8 docente presso l'Imperial College di Londra. Nel 1978/79 era presidente dalla International Biometric Society.\nI lavori di Nelder diedero un notevole contributo allo sviluppo della metodologia statistica, in particolar modo sviluppando, insieme a Robert Wedderburn il Modello lineare generalizzato,\nche ampli\u00f2 ulteriormente con Youngjo Lee con i GLM gerarchizzati.\n\u00c8 inoltre un esponente della scuola di inferenza likelihood, in alternativa alle scuole frequentista e bayesiana. Svilupp\u00f2, insieme a Roger Mead il metodo di Nelder-Mead, un algoritmo diretto di ottimizzazione non lineare. \nSvilupp\u00f2 il concetto di bilanciamento generale (\"General Balance\") che riunisce una buona parte dei disegni sperimentali classici.\nAutore dello software statistico Genstat, GLIM (e GLIMPSE),\nFin dal 1981 Fellow della Royal Society, nel 2005 la Royal Statistical Society gli ha conferito la Guy Medal (oro)."}
{"id": "2237645", "revid": "647919", "url": "https://it.wikipedia.org/wiki?curid=2237645", "title": "Camel casing", "text": ""}
{"id": "2237646", "revid": "599013", "url": "https://it.wikipedia.org/wiki?curid=2237646", "title": "Apu Ollantay", "text": "Apu Ollantay \u00e8 un poema drammatico quechua, considerato il pi\u00f9 antico giunto sino a noi. Il primo manoscritto di cui si abbia notizia \u00e8 appartenuto al sacerdote Antonio Valdez, considerato da alcuni l'autore originale dell'opera. Nonostante il brano sia in lingua quechua, la trama \u00e8 molto influenzata dal dramma spagnolo.\nOrigini.\nSecondo le teorie pi\u00f9 accreditate si tratta di opera incaica o coloniale con influssi derivanti dalla dominazione spagnola.\nStruttura.\nL'opera si compone di tre \"Jornadas\" ed \u00e8 scritta in versi brevi e irregolari.\nTrama.\nViene raccontata una storia d'amore contrastata che intercorreva fra il giovane e valoroso generale degli eserciti Inca \"Ollantay\" e \"Qoyllur\", la figlia del re inca Pachac\u00fatec. L'ostacolo \u00e8 rappresentato dalla differenza di condizione sociale. Non appena la principessa rimane incinta, viene fatta imprigionare dal padre nella \"Casa delle Vergini del Sole\". La loro bambina verr\u00e0 allevata in un convento. Ollantay fugge lontano, ma tempo dopo giunge a scontrarsi in armi con il sovrano. Tuttavia, dopo essere stato catturato, Ollantay fu perdonato da T\u00fapac Yupanqui, il nuovo imperatore inca che era succeduto al padre, rimasto ucciso. Il sovrano, grazie alla nipotina, riesce infine a ricomporre la coppia \"Ollantay\"-\"Qoyllur\", inaugurando tempi nuovi per l'Impero inca.\nCultura di massa.\nDal dramma incaico, l'argentino Ricardo Rojas ha tratto la tragedia \"Ollantay\" (1938)."}
{"id": "2237649", "revid": "287204", "url": "https://it.wikipedia.org/wiki?curid=2237649", "title": "Ljudmil Stojanov", "text": " \nBiografia.\nSuo padre era un maestro di scuola elementare e viveva in umili condizioni. Dopo aver studiato a Plovdiv inizia la sua attivit\u00e0 letteraria con la poesia popolare, nel 1905 la sua prima raccolta.\nTermina gli studi dopo una pausa lavorativa, per via della povert\u00e0 in cui giaceva la sua famiglia, si trasfer\u00ec dunque a Sofia trovando impiego come operaio in una fabbrica di mattoni, poi in un giornale come correttore di bozze prima e recensore in un secondo tempo.\nIntanto, malgrado le difficolt\u00e0 della vita, prosegue l'attivit\u00e0 letteraria dello scrittore che, nel pieno dell'evoluzione, entra in contatto spirituale coi maggiori movimenti letterari europei, come il\nEsponente del simbolismo, dal quale eredita una facolt\u00e0 espressiva moderna e pregnante, anche se inevitabilmente evasiva di fronte ai problemi di fondo dell'uomo e della societ\u00e0.\nViene arruolato nella guerra balcanica (1912-1913), e poi nella prima guerra mondiale, dove svolge attivit\u00e0 di corrispondente militare\nInizialmente tendente pi\u00f9 al lato estetico, tende al lato reale della vita, alla tragedia dei tempi vissuti, tutti tempi dominanti nel romanzo Colera.\nCollabor\u00f2 con le riviste \"Iperion\" e \"Bilancia\", dove condannava la guerra tornando ai suoi cari temi del simbolismo, ma nello stesso tempo innalza la sua protesta umana contro gli orrori della guerra. La rivolta del settembre 1923 e altre episodi sanguinari confermeranno in lui la sua volont\u00e0 di rappresentare il realismo."}
{"id": "2237653", "revid": "1755011", "url": "https://it.wikipedia.org/wiki?curid=2237653", "title": "Staffordshire bull terrier", "text": "L\u2019English Staffordshire Bull Terrier, pi\u00f9 comunemente Staffordshire Bull Terrier o Staffy, \u00e8 una delle razze canine di origine britannica nata selezionata dal Bull and Terrier e riconosciuta dalla FCI (Standard N. 76, Gruppo 3, Sezione 3). Si tratta della quinta razza canina pi\u00f9 popolare della Gran Bretagna.\nQuesta razza fa parte sia dei Terrier di tipo Bull che dei Bull.\nCarattere.\nHa un carattere deciso, molto sicuro di s\u00e9 e a volte dominante, in particolare i maschi. Per questo, il proprietario deve essere esperto e capace di imporsi con dolcezza e sempre coerentemente. Molto giocoso, \u00e8 adatto anche a condividere la vita con i bambini. Ama passare del tempo all'aria aperta ma \u00e8 vulnerabile alle temperature alte o basse. Le sue principali qualit\u00e0 sono la bellezza fisica che unisce forza e agilit\u00e0, la grande affettuosit\u00e0 verso la famiglia e i bimbi, e la facilit\u00e0 di pulizia. Tra le manchevolezze c'\u00e8 certamente quello di essere spesso aggressivi con gli altri cani e con i piccoli animali.\nData la sua vivacit\u00e0, lo Staffordshire bull terrier ha bisogno quotidianamente di potere correre e saltare liberamente, per cui le sue uscite non possono essere tutte limitate a delle brevi passeggiate al guinzaglio.\nAspetto.\nLo Staffordshire bull terrier \u00e8 un cane dalla struttura forte e solida, con grande sviluppo muscolare e con movimento agile. \nLa testa \u00e8 piuttosto corta, con un cranio largo e piatto, sul quale sono piazzate le orecchie dalla caratteristica forma \"a rosa\", con portamento semi eretto. \nLo standard di misure per questa razza sono: altezza al garrese da 35,5 a 40,5\u00a0cm mentre il peso per i maschi varia tra i 12 ed i 18\u00a0kg, mentre per le femmine tra i 10 ed i 15\u00a0kg. Per quanto riguarda l'alimentazione, il fabbisogno alimentare per questo tipo di cane, varia a seconda del peso e del sesso, dalle 900 alle 1.600 Kcal/giorno per un esemplare adulto."}
{"id": "2237654", "revid": "339392", "url": "https://it.wikipedia.org/wiki?curid=2237654", "title": "Staffordshire bull Terrier", "text": ""}
{"id": "2237660", "revid": "599013", "url": "https://it.wikipedia.org/wiki?curid=2237660", "title": "Darren Tillis", "text": ""}
{"id": "2237663", "revid": "110236", "url": "https://it.wikipedia.org/wiki?curid=2237663", "title": "Crili", "text": ""}
{"id": "2237665", "revid": "729019", "url": "https://it.wikipedia.org/wiki?curid=2237665", "title": "Andrej Antonovi\u010d Gre\u010dko", "text": "Ebbe anche il grado di Maresciallo dell'Unione Sovietica; alla fine della sua carriera divenne nel 1960 Comandante supremo del Patto di Varsavia e infine ricopr\u00ec, dal 1967 alla morte nel 1976, l'incarico di Ministro della difesa dell'URSS, esercitando una notevole influenza sulle decisioni politiche militari della dirigenza sovietica.\nBiografia.\nOrigini, prime esperienze belliche e formazione.\nNacque in una cittadina nei pressi di Rostov sul Don da una famiglia di contadini ucraini. Entr\u00f2 nell'Armata Rossa nel 1919 e combatt\u00e9 durante la Guerra civile russa nella famosa Cavalleria di Bud\u00ebnnyj. Dopo la fine della guerra civile entr\u00f2 nella Sesta scuola di Cavalleria nella citt\u00e0 di Taganrog, dove si laure\u00f2 nel 1926. Due anni dopo si iscrisse nel Partito Comunista ed entr\u00f2 nell'Accademia Militare di Frunze, completando gli studi nel 1936. Successivamente entr\u00f2 nell'Accademia per lo Stato Maggiore Sovietico, terminando i corsi nel 1941, poche settimane prima dell'inizio dell'Operazione Barbarossa.\nLa Seconda Guerra Mondiale.\nIl primo comando di Gre\u010dko durante la Grande Guerra Patriottica fu la 34\u00aa Divisione di Cavalleria, che combatt\u00e9 coraggiosamente nella citt\u00e0 di Kremenchug, in Ucraina vicino a Kiev. Il 15 gennaio 1942 venne promosso a capo di tutto il V Corpo di Cavalleria. Tra il 15 aprile seguente e il 6 ottobre 1943 comand\u00f2 la 12\u00aa Armata, la 47\u00aa, la 18\u00aa e la 56\u00aa, tutte schierate sul Fronte Nord del Caucaso, distinguendosi sempre per il suo comando.\nNell'ottobre del 1943 venne promosso Vice Comandante in Capo del Primo Fronte Ucraino. Successivamente, il 14 dicembre dello stesso anno, venne destinato al comando della Prima Armata della Guardia, posizione che mantenne fino alla fine del conflitto.\nQuesta Armata era parte del Quarto Fronte Ucraino, comandato dal Colonnello Generale Ivan Petrov. Gre\u010dko guid\u00f2 la sua Armata in numerose operazioni offensive, soprattutto in Ungheria e Austria.\nIl dopoguerra.\nDopo la guerra, divenne Comandante del Distretto Militare di Kiev, posto che mantenne fino al 1953. Successivamente e fino al 1957 ricopr\u00ec la carica di Comandante del Forze Sovietiche nella Repubblica Democratica Tedesca. L'11 marzo 1955, insieme ad altri cinque alti ufficiali, tutti decorati durante la Grande Guerra Patriottica, venne promosso Maresciallo dell'Unione Sovietica. Tra il 1957 e il 1960 fu Comandante in Capo delle Truppe di Terra e tra il 1960 e il 1967 fu Comandante in Capo delle truppe del Patto di Varsavia. Il 12 aprile 1967 divenne Ministro della Difesa, al posto del Maresciallo Rodion Jakovlevi\u010d Malinovskij. Rimase in carica fino alla sua morte, avvenuta il 26 aprile del 1976.\nDurante gli anni settanta fu Presidente della commissione editoriale che scrisse la storia ufficiale sovietica della Seconda guerra mondiale.\nAttivit\u00e0 di governo.\nGre\u010dko fu anche un membro attivo del Partito Comunista, sedendo nel Politburo. Come Ministro della Difesa, partecip\u00f2 alla modernizzazione delle Forze Armate sovietiche e fu responsabile del mantenimento della potenza militare sovietica e della sua egemonia sull'Europa dell'Est. Le sue ceneri furono seppellite nella necropoli delle mura del Cremlino a Mosca."}
{"id": "2237666", "revid": "767487", "url": "https://it.wikipedia.org/wiki?curid=2237666", "title": "Barili (Cebu)", "text": "Barili \u00e8 una municipalit\u00e0 di Terza classe delle Filippine, situata nella Provincia di Cebu, nella Regione del Visayas Centrale.\nBarili \u00e8 formata da 42 baranggay:"}
{"id": "2237674", "revid": "124123", "url": "https://it.wikipedia.org/wiki?curid=2237674", "title": "Nati nel 1094", "text": ""}
{"id": "2237676", "revid": "287204", "url": "https://it.wikipedia.org/wiki?curid=2237676", "title": "Handwara", "text": "Handwara (o Handawor, Handawer) \u00e8 una citt\u00e0 dell'India di 10.624 abitanti, situata nel distretto di Kupwara, nel territorio del Jammu e Kashmir. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 34\u00b0 23' 60 N e 74\u00b0 16' 60 E e ha un'altitudine di 1.581 .\nSociet\u00e0.\nEvoluzione demografica.\nAl censimento del 2001 la popolazione di Handwara assommava a 10.624 persone, delle quali 5.830 maschi e 4.794 femmine. I bambini di et\u00e0 inferiore o uguale ai sei anni assommavano a 1.396, dei quali 698 maschi e 698 femmine. Infine, coloro che erano in grado di saper almeno leggere e scrivere erano 5.710, dei quali 3.871 maschi e 1.839 femmine."}
{"id": "2237677", "revid": "767487", "url": "https://it.wikipedia.org/wiki?curid=2237677", "title": "Boljoon", "text": "Boljoon \u00e8 una municipalit\u00e0 di Quinta classe delle Filippine, situata nella Provincia di Cebu, nella Regione del Visayas Centrale.\nBiljoon \u00e8 formata da 11 baranggay:"}
{"id": "2237678", "revid": "287204", "url": "https://it.wikipedia.org/wiki?curid=2237678", "title": "Hiranagar", "text": "Hiranagar \u00e8 una citt\u00e0 dell'India di 7.879 abitanti, situata nel distretto di Kathua, nel territorio del Jammu e Kashmir. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 32\u00b0 27' 0 N e 75\u00b0 16' 0 E e ha un'altitudine di 307 .\nSociet\u00e0.\nEvoluzione demografica.\nAl censimento del 2001 la popolazione di Hiranagar assommava a 7.879 persone, delle quali 4.425 maschi e 3.454 femmine. I bambini di et\u00e0 inferiore o uguale ai sei anni assommavano a 939, dei quali 537 maschi e 402 femmine. Infine, coloro che erano in grado di saper almeno leggere e scrivere erano 5.755, dei quali 3.522 maschi e 2.233 femmine."}
{"id": "2237680", "revid": "712828", "url": "https://it.wikipedia.org/wiki?curid=2237680", "title": "Domino (One Piece)", "text": ""}
{"id": "2237682", "revid": "712828", "url": "https://it.wikipedia.org/wiki?curid=2237682", "title": "Saldeath", "text": ""}
{"id": "2237684", "revid": "486946", "url": "https://it.wikipedia.org/wiki?curid=2237684", "title": "Farmaco citotossico", "text": ""}
{"id": "2237686", "revid": "767487", "url": "https://it.wikipedia.org/wiki?curid=2237686", "title": "Rod Higgins", "text": ""}
{"id": "2237688", "revid": "439868", "url": "https://it.wikipedia.org/wiki?curid=2237688", "title": "Borbon", "text": "Borbon \u00e8 una municipalit\u00e0 di Quarta classe delle Filippine, situata nella Provincia di Cebu, nella Regione del Visayas Centrale.\nBorbon \u00e8 formata da 19 baranggay:"}
{"id": "2237689", "revid": "175425", "url": "https://it.wikipedia.org/wiki?curid=2237689", "title": "Quinquennio d'Oro", "text": ""}
{"id": "2237693", "revid": "6923", "url": "https://it.wikipedia.org/wiki?curid=2237693", "title": "Mito delle cicale", "text": "Il mito delle cicale viene raccontato da Platone nel dialogo \"Fedro\".\nNarrazione.\nSi racconta, in questo mito, che un tempo le cicale altro non erano che esseri umani appassionati a tal punto della musica da dimenticare perfino di nutrirsi, disposti finanche a morire pur di continuare a cantare. Per ricompensare l'amore di questi uomini verso la musica, le Muse decisero di trasformarli in cicale, degli animali che potessero trascorrere l'intera loro breve esistenza cantando. Dopo la morte questi insetti avrebbero poi avuto il compito di riferire alle Muse quali uomini sulla Terra le onoravano e quali no. \nAd Urania e Calliope le cicale riferiscono che alcuni uomini passano la loro vita terrena filosofando. In tal mondo dunque essi praticano la forma pi\u00f9 nobile ed elevata dell'arte musicale (unica arte alla quale Platone attribuisce un giudizio positivo in quanto non \u00e8 \"imitazione dell'imitazione\"). Queste due Muse infatti \"sopra tutte le altre Muse presiedono alle cose celesti ed occupandosi dei discorsi divini ed umani, sanno il canto pi\u00f9 soave\" (Fedro, 259)."}
{"id": "2237701", "revid": "1305772", "url": "https://it.wikipedia.org/wiki?curid=2237701", "title": "Ali ibn Abbas al-Majusi", "text": "Biografia.\nNacque ad Ahvaz, nel SO della Persia (odierno Khuzistan), e studi\u00f2 sotto lo \"Shaykh\" Ab\u016b M\u0101her M\u016bs\u0101 ibn Sayy\u0101r. \u00c8 considerato unanimemente uno dei tre pi\u00f9 grandi medici espressi dalla cultura arabo-islamica del suo tempo, e divenne medico dell'Emiro buwayhide \u02bfA\u1e0dud al-Dawla Fana Khusraw, che govern\u00f2 dal 949 al 983. L'Emiro era un generoso patrono degli studi medici e fond\u00f2 per questo un ospedale (\"b\u012bm\u0101rist\u0101n\") a Shiraz (Persia), e nel 981 il celeberrimo B\u012bm\u0101rist\u0101n al-\u02bfA\u1e0dud\u012b a Baghdad, in cui lavor\u00f2 proprio al-Majusi.\nIl suo nome deriva dal fatto che gli antenati del grande medico erano stati zoroastriani (chiamati \"Magi\" - in arabo \"Maj\u016bs\"), anche se \u02bfAl\u012b ibn \u02bfAbb\u0101s era musulmano. La sua fede in Allah \u00e8 resa evidente dallo stile e dalle espressioni devozionali che percorrono i suoi lavori.\n\"Il libro completo dell'arte medica\".\nAl-Maj\u016bs\u012b \u00e8 meglio noto per il suo \"Kit\u0101b k\u0101mil al-sin\u0101\u02bfa al-\u1e6dibbiyya\" (\"Il libro completo dell'arte medica\"), pi\u00f9 tardi chiamato \"L'arte completa della medicina\", completato intorno al 980. Egli dedic\u00f2 la sua opera all'Emiro ed \u00e8 per questo che venne anche sovente chiamato \"Kit\u0101b al-Malik\u012b\" (\"LIbro Regio\", o in Latino \"Liber Regalis\", o \"Regalis Dispositio\"). Il libro \u00e8 una concisa e pi\u00f9 sistematica enciclopedia rispetto all'altrettanto apprezzato \"Hawi\" di Razi (in Occidente chiamato \"Continens\"), e maggiormente pratico rispetto al grande \"Canone\" di Avicenna (\"al-Q\u0101n\u016bn f\u012b l-\u1e6dibb\"), per\u00f2 assai pi\u00f9 diffuso.\nIl \"Kit\u0101b al-Malik\u012b\" \u00e8 suddiviso in 20 \"discorsi\", di cui i primi dieci espongono la teoria e i secondi dieci si occupano di pratica medica. Alcuni esempi topici riguardano la dietologia e la materia medica, una rudimentale concezione del sistema capillare, interessanti osservazioni cliniche e le regioni della contrazione dell'utero durante il travaglio e il parto (con l'osservazione - fino allora tutt'altro che dimostrata - che il bambino non fuoriesce ma \u00e8 spinto fuori).\nIn Europa una parziale traduzione latina fu approntata col titolo \"Liber Pantegni\" da Costantino l'Africano (ca. 1087), che divenne il testo fondamentale della Schola Medica Salernitana a Salerno. Una traduzione completa e assai migliore fu realizzata nel 1127 da Stefano d'Antiochia e data alle stampe a Venezia nel 1492 e nel 1523.\nEtica medica e metodologia d'indagine.\nIl lavoro sottolinea la necessit\u00e0 di una costruttiva relazione fra medici e pazienti e l'importanza dell'etica medica. Fornisce inoltre dettagli metodologici, che precorrono gli studi relativi alla moderna ricerca biomedica.\nNeuroscienza e psicologia.\nNeuroscienza e psicologia sono dibattute ne \"Il libro completo dell'arte medica\". Egli descrive la neuroanatomia, la neurobiologia e la neuropsicologia del cervello e per primo discute dei vari disordini mentali, inclusa l'encefalite letargica, l'amnesia, l'ipocondria, il coma, la meningite \"calda\" e \"fredda\", le vertigini l'epilessia, il mal d'amore e l'emiplegia. D\u00e0 molto risalto alla conservazione della salute attraverso un corretto regime dietetico e alla guarigione naturale che egli agevola solo come ultima risorsa tramite farmaci e droghe.\nPsicofisiologia e medicina psicosomatica.\n\u02bfAl\u012b ibn \u02bfAbb\u0101s al-Maj\u016bs\u012b fu un pioniere della psicofisiologia e della medicina psicosomatica. Egli descrive come gli aspetti fisiologici e psicologici di un paziente possano reciprocamente influenzarsi nel suo \"Libro completo dell'arte medica\". Rintraccia una correlazione tra pazienti che soffrono di disturbi fisici e mentali e pazienti sani sotto questi due aspetti, e conclude che \"gioia e serenit\u00e0 possono indurre una miglior qualit\u00e0 di vita di tanti altri che invece potrebbero soffrire di malanni dovuti a una tristezza non necessaria, a paura, preoccupazione e ansia.\""}
{"id": "2237702", "revid": "287204", "url": "https://it.wikipedia.org/wiki?curid=2237702", "title": "Jourian", "text": "Jourian \u00e8 una citt\u00e0 dell'India di 3.628 abitanti, situata nel distretto di Jammu, nel territorio del Jammu e Kashmir. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 32\u00b0 51' 09 N e 74\u00b0 34' 38 E.\nSociet\u00e0.\nEvoluzione demografica.\nAl censimento del 2001 la popolazione di Jourian assommava a 3.628 persone, delle quali 1.840 maschi e 1.788 femmine. I bambini di et\u00e0 inferiore o uguale ai sei anni assommavano a 421, dei quali 226 maschi e 195 femmine. Infine, coloro che erano in grado di saper almeno leggere e scrivere erano 2.711, dei quali 1.495 maschi e 1.216 femmine."}
{"id": "2237703", "revid": "72396", "url": "https://it.wikipedia.org/wiki?curid=2237703", "title": "Universal linear accelerator", "text": "L'Universal linear accelerator (o UNILAC) \u00e8 un acceleratore lineare (\"linac\") di ioni pesanti installato presso il centro tedesco di ricerca sugli ioni pesanti GSI di Darmstadt. \u00c8 in grado di accelerare pressoch\u00e9 tutti i tipi di ioni, dai protoni fino all'uranio.\nLa prima sezione, risonante a 36\u00a0MHz, \u00e8 composta da un acceleratore a radiofrequenza (RFQ) e da un acceleratore lineare di tipo H (IH), che accelerano il fascio fino ad una energia di 1,4\u00a0MeV per nucleone. Questa sezione pu\u00f2 accelerare qualsiasi tipo di ione con un rapporto massa su carica pari o inferiore a 65 (m/q\u00a0\u2264\u00a065).\nLa seconda parte, risonante a 108\u00a0MHz, \u00e8 un acceleratore lineare standard di tipo Alvarez capace di accelerare il fascio fino a 11,4\u00a0MeV per nucleone. In questa sezione il rapporto m/q deve essere inferiore a 8,5. \nL'UNILAC \u00e8 usato sia come acceleratore a s\u00e9 stante, in particolare per la produzione di nuovi elementi chimici, sia come iniettore per il sincrotrone SIS18."}
{"id": "2237706", "revid": "599", "url": "https://it.wikipedia.org/wiki?curid=2237706", "title": "Heinrich Eduard Heine", "text": ""}
{"id": "2237708", "revid": "300067", "url": "https://it.wikipedia.org/wiki?curid=2237708", "title": "Richard Anderson (cestista 1960)", "text": ""}
{"id": "2237709", "revid": "767487", "url": "https://it.wikipedia.org/wiki?curid=2237709", "title": "Carmen (Cebu)", "text": "Carmen \u00e8 una municipalit\u00e0 di Quarta classe delle Filippine, situata nella Provincia di Cebu, nella Regione del Visayas Centrale.\nCarmen \u00e8 formata da 21 baranggay:"}
{"id": "2237710", "revid": "1543377", "url": "https://it.wikipedia.org/wiki?curid=2237710", "title": "Universidad UCINF", "text": "L'Universidad Ucinf, nota anche come UCINF, \u00e8 una universit\u00e0 privata cilena, che ha sede a Santiago del Cile, e la sua fondazione risale al 14 luglio 1989.\nDalla sua nascita si \u00e8 specializzata nell'informatica, ma dopo la ristrutturazione del 2009, l'obiettivo si \u00e8 spostato pi\u00f9 verso le scienze dell'educazione. Con questo scopo \u00e8 stato fondato il suo primo centro di ricerca, il CIE-Ucinf (\"Centro de Investigaciones en Educaci\u00f2n\"). Inoltre, ha sette facolt\u00e0, e offre 29 corsi di laurea e tre lauree magistrali.\nSedi.\nL'Universit\u00e0 possiede due sedi a Santiago, il \"Campus Central\" sulla Av. Pedro de Valdivia e il \"Campus Apoquindo\", nel comune Las Condes, luogo di funzionamento della Facolt\u00e0 di Educazione."}
{"id": "2237712", "revid": "287204", "url": "https://it.wikipedia.org/wiki?curid=2237712", "title": "Chenani", "text": "Chenani \u00e8 una citt\u00e0 dell'India di 2.159 abitanti, situata nel distretto di Udhampur, nel territorio del Jammu e Kashmir. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 33\u00b0 03' 22 N e 75\u00b0 16' 02 E.\nSociet\u00e0.\nEvoluzione demografica.\nAl censimento del 2001 la popolazione di Chenani assommava a 2.159 persone, delle quali 1.189 maschi e 970 femmine. I bambini di et\u00e0 inferiore o uguale ai sei anni assommavano a 268, dei quali 146 maschi e 122 femmine. Infine, coloro che erano in grado di saper almeno leggere e scrivere erano 1.722, dei quali 1.014 maschi e 708 femmine."}
{"id": "2237713", "revid": "196390", "url": "https://it.wikipedia.org/wiki?curid=2237713", "title": "Ucinf", "text": ""}
{"id": "2237714", "revid": "453359", "url": "https://it.wikipedia.org/wiki?curid=2237714", "title": "Costantino Manasse", "text": "Biografia.\nLe poche informazioni che possediamo su questo autore derivano soprattutto dalle sue opere. \nSecondo Odysseus Lampsidis, la sua nascita sarebbe da individuare intorno all'anno 1115. Di diverso avviso \u00e8 K. Horna, che lo crede nato intorno al 1130.\nEra molto probabilmente imparentato (ma non sappiamo in che modo) con il suo contemporaneo patriarca d\u2019Antiochia Atanasio I Manasse (1157-1170). Questa ipotesi appare molto verosimile data la scarsa diffusione di questo cognome. Le allusioni a personaggi o a eventi contemporanei contenuti nelle sue opere rimandano al terzo quarto del XII secolo, sotto il regno dell\u2019imperatore Manuele I Comneno (1143-1180).\nPer quanto ne sappiamo, non esercit\u00f2 mai funzioni ufficiali, n\u00e9 statali n\u00e9 ecclesiastiche: la tradizione per cui sarebbe stato metropolita di Naupatto \u00e8 stata rifiutata da studiosi come Odysseus Lampsidis. Viveva mettendo la sua abilit\u00e0 letteraria al servizio di ricchi personaggi, in cambio di favori. I suoi patroni principali furono la \"sebastokratorissa\" Irene Comnena, cognata dell\u2019imperatore e protettrice di molti altri letterati dell\u2019epoca, come Teodoro Prodromo, il generale Giovanni Contostefano, nipote dell\u2019imperatore, Alessio Ducas, nipote di Anna Comnena, che fu governatore di Cipro, il \"megas hetaireiarches\" Giorgio Paleologo e l\u2019imperatore stesso.\nIn un certo momento, perse il favore dell\u2019imperatore a causa di dicerie che circolavano su di lui. Successivamente, tent\u00f2 di recuperarlo componendo un elogio per il logoteta del \"dromos\" Michele Agioteodorita.\nPer un certo periodo di tempo ha soggiornato a Cipro, per poi tornare a Costantinopoli nel 1162. La sua morte si colloca tra il 1173 e il 1187.\nOpere.\nOpere principali.\nCostantino Manasse \u00e8 noto soprattutto per tre opere:\nQuest\u2019opera \u00e8 molto soggettiva, incentrata sul narratore stesso, che non gioc\u00f2 alcun ruolo particolare nella missione e che pare abbia contratto la malaria proprio nel corso dell\u2019ambasceria.\nDiscorsi.\nTra i discorsi che compose al servizio di questi potenti personaggi, si possono citare:\n\u1f18\u03ba\u03c6\u03c1\u03ac\u03c3\u03b5\u03b9\u03c2.\nDi Costantino Manasse possediamo anche cinque testi descrittivi isolati (\"\u03ad\u03ba\u03c6\u03c1\u03ac\u03c3\u03b5\u03b9\u03c2\"), composti senza dubbio per essere declamati in occasione dei convegni letterari. Queste operette descrivono:\nEpistole.\nDi Costantino Manasse ci sono pervenute anche 4 lettere:\nOpere minori e di attribuzione incerta.\nTalvolta, gli viene attribuito anche un poema sull\u2019astrologia in versi politici, dedicato alla \"sebastokratorissa\" Irene Comnena, che ci \u00e8 pervenuto nei manoscritti sotto il nome di Teodoro Prodromo. W. H\u00f6randner, editore delle poesie di Prodromo, sostiene che sia pi\u00f9 probabile che la paternit\u00e0 dell\u2019opera sia effettivamente di Costantino Manasse.\nIl \u201cPoema etico\u201d proviene da un poema anonimo, composto di 916 versi politici e dotato di prologo, parte centrale ed epilogo. Fu chiamato cos\u00ec perch\u00e9 presenta tematiche morali. Lo stile, la lingua e i temi comuni con \u201cAristandro e Callitea\u201d hanno fatto propendere E. Miller per l\u2019identificazione di Costantino Manasse quale autore del poema.\nFu anche autore di piccole esercitazioni schediografiche, rivolte ai suoi allievi."}
{"id": "2237716", "revid": "53588", "url": "https://it.wikipedia.org/wiki?curid=2237716", "title": "Patto ecclesiale", "text": ""}
{"id": "2237718", "revid": "287204", "url": "https://it.wikipedia.org/wiki?curid=2237718", "title": "Duru-Verinag", "text": "Duru-Verinag \u00e8 una citt\u00e0 dell'India di 16.727 abitanti, situata nel distretto di Anantnag, nel territorio del Jammu e Kashmir. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 33\u00b0 34' 54 N e 75\u00b0 13' 52 E.\nSociet\u00e0.\nEvoluzione demografica.\nAl censimento del 2001 la popolazione di Duru-Verinag assommava a 16.727 persone, delle quali 9.004 maschi e 7.723 femmine. I bambini di et\u00e0 inferiore o uguale ai sei anni assommavano a 1.885, dei quali 942 maschi e 943 femmine. Infine, coloro che erano in grado di saper almeno leggere e scrivere erano 8.201, dei quali 5.390 maschi e 2.811 femmine."}
{"id": "2237719", "revid": "767487", "url": "https://it.wikipedia.org/wiki?curid=2237719", "title": "Catmon", "text": "Catmon \u00e8 una municipalit\u00e0 di Quinta classe delle Filippine, situata nella Provincia di Cebu, nella Regione del Visayas Centrale.\nCatmon \u00e8 formata da 20 baranggay:"}
{"id": "2237720", "revid": "599013", "url": "https://it.wikipedia.org/wiki?curid=2237720", "title": "Keith Edmonson", "text": ""}
{"id": "2237723", "revid": "287204", "url": "https://it.wikipedia.org/wiki?curid=2237723", "title": "Gorah Salathian", "text": "Gorah Salathian \u00e8 una citt\u00e0 dell'India di 4.121 abitanti, situata nel distretto di Jammu, nel territorio del Jammu e Kashmir. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 32\u00b0 38' 03 N e 75\u00b0 01' 29 E.\nSociet\u00e0.\nEvoluzione demografica.\nAl censimento del 2001 la popolazione di Gorah Salathian assommava a 4.121 persone, delle quali 2.119 maschi e 2.002 femmine. I bambini di et\u00e0 inferiore o uguale ai sei anni assommavano a 426, dei quali 255 maschi e 171 femmine. Infine, coloro che erano in grado di saper almeno leggere e scrivere erano 3.376, dei quali 1.830 maschi e 1.546 femmine."}
{"id": "2237724", "revid": "228587", "url": "https://it.wikipedia.org/wiki?curid=2237724", "title": "Compostela (disambigua)", "text": ""}
{"id": "2237726", "revid": "110157", "url": "https://it.wikipedia.org/wiki?curid=2237726", "title": "Cattedrale di Gerona", "text": "La cattedrale di Santa Maria di Gerona \u00e8 stata edificata nel punto pi\u00f9 elevato della citt\u00e0, dove si ergeva anticamente una moschea, a sua volta costruita sui resti di un tempio romano.\nPossiede la navata gotica pi\u00f9 larga della cristianit\u00e0 con i suoi quasi 23 metri ed \u00e8 seconda in assoluto dopo la basilica di San Pietro in Vaticano. La costruzione inizi\u00f2 nel XI secolo in stile romanico, con un pregevole chiostro; nel XII secolo fu completata in stile gotico, conservando solo il chiostro in stile romanico. La torre campanaria venne ultimata nel 1040, l'intero edificio venne ultimato nel XVII secolo. La navata \u00e8 alta 35 metri e il campanile raggiunge i 70 metri.\nL'interno mostra la grandiosa navata unica gotica, coperta da una volta con archi diagonali sorretti da gruppi di colonnine. I contrafforti laterali della prima zona ospitano due cappelle per sezione. Nella seconda zona, nei due settori prima di raggiungere il presbiterio, si aprono grandi finestre gotiche e, in basso, le finestre a lucernario che percorrono entrambe le pareti. Prima del presbiterio e chiudendo il fondo della navata maggiore, viene eretto un muro con un arco centrale e due laterali, pi\u00f9 tre oculi, due pi\u00f9 piccoli sulle tre finestrelle del lucernario e uno pi\u00f9 grande al centro, in prossimit\u00e0 della volta. Le vetrate del presbiterio sono del XVI secolo, con il tema della vita della Vergine.\nAll'interno vi sono numerose cappelle con pregevoli opere d'arte, tra cui il baldacchino d'argento dell'altare maggiore, capolavoro di oreficeria, realizzato tra il 1320 e il 1358 e il cosiddetto \"Trono di Carlomagno\", in realt\u00e0 una cattedra vescovile, realizzata nel 1038 con un blocco unico di alabastro. \nLa cattedrale contiene anche il sepolcro della contessa Ermesinda di Carcassonne, moglie del conte di Barcellona, Gerona e Osona, Raimondo Borrell III e madre di Berengario Raimondo.\nLe sale capitolari sono state adibite a museo. Tra i tesori conservati vi sono numerosi arazzi e tappezzerie. Spicca per antichit\u00e0 e originalit\u00e0 il Tappeto della creazione (\"Tap\u00eds de la Creaci\u00f3\"), pezzo unico dell'epoca romanica. La creazione, con Cristo benedicente al centro \u00e8 il tema centrale; intorno vi sono le raffigurazione dei 4 venti, i mesi e i lavori dell'anno, il carro del Sole, della Luna e i fiumi del Paradiso. Nella parte inferiore, frammentaria, si riconoscono alcune scene del ritrovamento della croce di Cristo.\nVa ricordato anche il vivacissimo codice del monaco e abate Beatus con le immagini dell'Apocalisse e del Libro di Daniele, uno dei tre manoscritti miniati superstiti dell'arte mozarabica del X secolo e il seggio episcopale in legno intarsiato, possente capolavoro del gotico catalano."}
{"id": "2237728", "revid": "767487", "url": "https://it.wikipedia.org/wiki?curid=2237728", "title": "John Bagley", "text": ""}
{"id": "2237736", "revid": "287204", "url": "https://it.wikipedia.org/wiki?curid=2237736", "title": "Hajan", "text": "Hajan \u00e8 una citt\u00e0 dell'India di 9.916 abitanti, situata nel distretto di Baramulla, nel territorio del Jammu e Kashmir. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 34\u00b0 18' 43 N e 74\u00b0 35' 59 E.\nSociet\u00e0.\nEvoluzione demografica.\nAl censimento del 2001 la popolazione di Hajan assommava a 9.916 persone, delle quali 5.134 maschi e 4.782 femmine. I bambini di et\u00e0 inferiore o uguale ai sei anni assommavano a 1.340, dei quali 672 maschi e 668 femmine. Infine, coloro che erano in grado di saper almeno leggere e scrivere erano 3.132, dei quali 2.141 maschi e 991 femmine."}
{"id": "2237737", "revid": "599013", "url": "https://it.wikipedia.org/wiki?curid=2237737", "title": "Fr\u00e9d\u00e9ric Herpoel", "text": ""}
{"id": "2237738", "revid": "729019", "url": "https://it.wikipedia.org/wiki?curid=2237738", "title": "Compostela (Cebu)", "text": "Compostela \u00e8 una municipalit\u00e0 di Quarta classe delle Filippine, situata nella Provincia di Cebu, nella Regione del Visayas Centrale.\nLa municipalit\u00e0 fa parte dell'Area metropolitana di Cebu.\nCompostela \u00e8 formata da 17 baranggay:"}
{"id": "2237739", "revid": "767487", "url": "https://it.wikipedia.org/wiki?curid=2237739", "title": "Lester Conner", "text": ""}
{"id": "2237743", "revid": "6923", "url": "https://it.wikipedia.org/wiki?curid=2237743", "title": "Dizionario Internet", "text": "Dizionario Internet (Cosa bisogna sapere per navigare nel pi\u00f9 travolgente fenomeno di fine millennio) \u00e8 un libro di Marco D'Auria pubblicato nel 1996 da Editori Riuniti.\nStoria editoriale.\nIl libro \u00e8 stato pubblicato il 1\u00ba gennaio del 1996 per la collana \"Universale economica\" dell'editore Editori Riuniti in formato tascabile (centoquarantaquattro pagine), ed \u00e8 stato ristampato il 1\u00ba maggio dello stesso anno.\nTrama.\nIl libro, scritto nello stile del dizionario, cerca di rendere familiari anche ai neofiti alcuni termini tecnici, varie definizioni, sigle complicate, parole incomprensibili ai non addetti ai lavori che si aggirano nel mondo di Internet, spiegando il significato delle sigle\ne dei modi di dire pi\u00f9 strani utilizzati in Internet. Inoltre sono incluse varie definizioni di termini informatici, quali \"baco\", ascii, compressione, operatore booleano, \"smanettone\", e cos\u00ec via che rendono completa l'introduzione al mondo dei computer. \nIndice.\nIntroduzione.\nIl libro \u00e8 stato scritto nel 1996 e l'autore nella introduzione spiega perch\u00e9 \u00e8 utile e necessario collegarsi in Internet. D'Auria menziona le previsioni dello scrittore Bruce Sterling sulla diffusione futura della \"alfabetizzazione di Rete\".\nL'autore elenca i vantaggi offerti dalla Rete: la posta elettronica, rapida economica, semplice da usare; lo scambio di file, la lettura di giornali, di libri, di documenti; i dibattiti ed i gruppi di discussione; i giochi; il laboratorio politico del futuro, il telelavoro, le nuove professioni, i nuovi modelli di sperimentazione politica, il dibattito \"orizzontale\" da cittadino a cittadino.\nDopodich\u00e9 l'autore descrive come collegarsi ad Internet, gli strumenti e le risorse necessari come il computer, il modem, la linea telefonica, il provider. Infine D'Auria approfondisce le tematiche relative ai costi, di come scegliere il provider, di come selezionare le informazioni e dell'importanza della conoscenza della lingua inglese.\nDizionario Internet.\nIl \"Dizionario Internet\" \u00e8 un elenco di voci ordinate alfabeticamente che incomincia dall'acronimo Aamof e termina con l'espressione gergale Zundapp. Per ogni voce \u00e8 presente una spiegazione divulgativa.\nAppendici.\nNelle appendici il capitolo \"Dentro Internet senza perdere la testa\" \u00e8 una guida dei libri che trattano della Rete, come quello di Andrea Aparo intitolato \"Il libro delle reti\" e quello di Paolo Attivissimo intitolato \"Internet per tutti\". L'elenco \u00e8 impreziosito da una descrizione del contenuto dei libri annoverati.\nNel capitolo \"Navigando nel giallo\" l'autore si domanda a chi faccia comodo demonizzare Internet. Inoltre spiega chi sono gli hacker, approfondisce i temi della autoregolamentazione, quello della privacy, del controllo di ci\u00f2 che viene diffuso in Rete, della battaglia tra le aziende di telecomunicazione, il governo e la comunit\u00e0 virtuale, delle organizzazioni che difendono i diritti degli utenti.\nGli altri capitoli delle appendici trattano un elenco delle Reti amatoriali ed una lista di siti utili per incominciare a navigare."}
{"id": "2237746", "revid": "1452073", "url": "https://it.wikipedia.org/wiki?curid=2237746", "title": "Vietcong 2", "text": "Vietcong 2 \u00e8 uno sparatutto tattico per PC, sviluppato da Pterodon e 2K Czech, pubblicato da 2K Games nell'ottobre 2005, e ambientato durante la guerra del Vietnam. \u00c8 il diretto sequel di \"Vietcong\".\nIn questo sequel l'azione \u00e8 focalizzata interamente sulla guerriglia urbana invece che nella guerriglia nella giungla su cui si basava il prequel, anche se la breve campagna dei Vietcong \u00e8 ambientata nella giungla.\nCampagna a singolo giocatore.\nLa campagna \u00e8 ambientata durante l'offensiva del T\u00eat ad Hu\u1ebf. Il giocatore assume il ruolo di un disilluso soldato americano di nome Daniel Boone, un soldato del MACV. Boone fa parte di una coalizione di forze internazionali dall'Australia, Nuova Zelanda e dal Canada.Appena inizierete la campagna con gli USA vi troverete in un bordello con una prostituta vietnamita, uscendo dal bordello imparerete i comandi base come eseguire le azioni (premendo invio) correre (caps lock) ecc. Da molti giocatori \u00e8 considerato il miglior gioco di guerra del Vietnam.\nIl gioco d\u00e0 anche la possibilit\u00e0 al giocatore di combattere la guerra dalla prospettiva di un giovane combattente Vietcong, reclutato prima dell'offensiva del Tet. Questa campagna \u00e8 sbloccata dopo che il giocatore ha completato una certa parte della campagna statunitense. La campagna Vietcong \u00e8 molto pi\u00f9 corta di quella principale."}
{"id": "2237748", "revid": "287204", "url": "https://it.wikipedia.org/wiki?curid=2237748", "title": "Jammu Cantonment", "text": "Jammu Cantonment \u00e8 una suddivisione dell'India, classificata come \"cantonment board\", di 30.107 abitanti, situata nel distretto di Jammu, nel territorio del Jammu e Kashmir. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 32\u00b0 42' 07 N e 74\u00b0 53' 37 E.\nSociet\u00e0.\nEvoluzione demografica.\nAl censimento del 2001 la popolazione di Jammu Cantonment assommava a 30.107 persone, delle quali 18.386 maschi e 11.721 femmine. I bambini di et\u00e0 inferiore o uguale ai sei anni assommavano a 4.444, dei quali 2.639 maschi e 1.805 femmine. Infine, coloro che erano in grado di saper almeno leggere e scrivere erano 22.181, dei quali 14.624 maschi e 7.557 femmine."}
{"id": "2237758", "revid": "599013", "url": "https://it.wikipedia.org/wiki?curid=2237758", "title": "Jacky Peeters", "text": ""}
{"id": "2237761", "revid": "80598", "url": "https://it.wikipedia.org/wiki?curid=2237761", "title": "I Ragazzi della Via Gluck", "text": "I Ragazzi della Via Gluck sono stati il gruppo musicale di supporto di Adriano Celentano dal 1966 al 1978.\nStoria del gruppo.\nSi formano a Milano nel 1965 con il nome Epoca 70, ed iniziano ad esibirsi in vari locali, tra cui il Santa Tecla, in cui entrano in contatto con Miki Del Prete, che propone loro un contratto con l'etichetta Clan Celentano, imponendo per\u00f2 il cambiamento del nome in I Ragazzi della Via Gluck.\nNel 1967 accompagnano Adriano Celentano al Cantagiro 1967 vestiti da contadini, dalla canzone che hanno inciso poco prima, \"Il contadino\", cover di \"Hold On! I'm a Comin\"' di Sam &amp; Dave.\nPartecipano al Festival di Sanremo 1970 con \"Ahi! Che male che mi fai\" (cantata in abbinamento con Paolo Mengoli), senza arrivare in finale, al Cantagiro 1970 con \"Volo AZ/018\" ed a Un disco per l'estate 1971 con \"Messaggio da Woodstock\", senza superare la fase eliminatoria."}
{"id": "2237763", "revid": "300067", "url": "https://it.wikipedia.org/wiki?curid=2237763", "title": "Brook Steppe", "text": ""}
{"id": "2237767", "revid": "599013", "url": "https://it.wikipedia.org/wiki?curid=2237767", "title": "Nico Van Kerckhoven", "text": ""}
{"id": "2237773", "revid": "1442080", "url": "https://it.wikipedia.org/wiki?curid=2237773", "title": "Eric Van Meir", "text": ""}
{"id": "2237775", "revid": "124123", "url": "https://it.wikipedia.org/wiki?curid=2237775", "title": "Giovanni G\u00fcnther I di Schwarzburg-Sondershausen", "text": "Biografia.\nEra figlio del conte G\u00fcnther XL di Schwarzburg e di sua moglie, la contessa Elisabetta di Isenburg-Budingen-Birstein (\u2020 1572). Alla morte del padre, gli succedette al trono coi fratelli e si convert\u00ec all'Evangelismo, lasciandosi alle spalle la tradizione cattolica della sua famiglia. \nCol fratello maggiore, inoltre, combatt\u00e9 nei Paesi Bassi e partecip\u00f2 alla presa di San Quintino ove si distinse per il proprio valore.\nAlla morte del fratello maggiore, G\u00fcnther XLI, gli altri fratelli decisero di dividere i possedimenti ereditati: nel 1583 prese dunque possesso della nuova contea di Schwarzburg-Sondershausen. \nMatrimonio e figli.\nGiovanni G\u00fcnther spos\u00f2 nel 1566 Anna di Oldenburg-Delmenhorst (1539-1579), figlia del conte Antonio I di Oldenburg, dalla quale ebbe i seguenti figli:"}
{"id": "2237779", "revid": "125196872", "url": "https://it.wikipedia.org/wiki?curid=2237779", "title": "Valle della Caffarella", "text": "La Valle della Caffarella \u00e8 una valle alluvionale creata dal fiume Almone, ancor oggi ricca d'acqua, che affiora da falde e sorgenti.\nGeografia.\nSi estende dalla via Appia Antica alla via Latina e prende il nome dalla famiglia Caffarelli, proprietaria della grande tenuta che si estendeva sull'intera valle.\nOggi il toponimo viene anche utilizzato per indicare un'area urbana situata nella valle stessa.\nDescrizione.\nIl territorio \u00e8 interamente nel comune di Roma ed \u00e8 parzialmente patrimonio del Parco regionale dell'Appia antica.\nIl nome origina dall'unificazione delle tenute ivi preesistenti attuata nel '500 dalla famiglia romana Caffarelli. Tale famiglia negli anni precedenti si era ingrandita al punto da possedere un'enorme tenuta che si snodava da Roma ad Ardea lungo le vie Appia e Ardeatina all'interno dell'agro romano e includeva, oltre all'attuale parco della \"Caffarella\", le tenute di Valle Lata, Tufetto, Carroceto, Campo del Fico e Casalazzara, acquisite con atto notarile il 30 marzo 1461 da Antonio Caffarelli che cos\u00ec le sottraeva alla potente famiglia dei Colonna, i quali per\u00f2 mantenevano Ardea e il dominio politico su tutto il Lazio meridionale e i suoi centri. \nLa tenuta pass\u00f2 poi ai Pallavicini e nel 1816 fu acquistata dai Torlonia. Dai Torlonia, per matrimonio, pass\u00f2 nella famiglia di Gerino Gerini.\nNel 1996, al momento del piano di utilizzazione ed esproprio delle prime aree della Caffarella, il territorio si presentava abbandonato al degrado e costantemente minacciato dalla speculazione edilizia (se si guarda una mappa della zona \u00e8 evidentissima, agli immediati confini del parco, la pressione dell'edilizia intensiva del quartiere Appio-Latino): \nAnche per fronteggiare quella pressione, il progetto di pubblicizzazione fu attivamente sostenuto e difeso da parte di associazioni di cittadini, e una ventina d'anni dopo (2016) Il \" Comitato per il Parco della Caffarella\" esiste ancora e - trasformato in Onlus - \u00e8 ancora attivo su quel territorio.\nLa Caffarella \u00e8 attualmente una delle aree verdi pi\u00f9 grandi di Roma (132 ettari di verde pubblico) e fra le maggiori aree verdi urbane d'Europa. Per quanto riguarda il costruito, vi si trovano il cosiddetto Colombario costantiniano, il Ninfeo di Egeria, la Chiesa di Sant'Urbano alla Caffarella, alcuni casali, tra cui il pi\u00f9 noto \u00e8 il \"Casale della Vaccareccia\", documentato fin dal 1547, che incorpora una delle torri di guardia che nel medioevo popolavano la Campagna romana.\nUn'estesa rete di sentieri permette di usare il parco per attivit\u00e0 ricreative. Questo parco permette di farsi un'idea chiara dell'aspetto naturale che avrebbe l'area di Roma in assenza di antropizzazione, in quanto \u00e8 un'area quasi del tutto vergine ed incontaminata all'interno dell'ambito dell'Urbe."}
{"id": "2237780", "revid": "124827452", "url": "https://it.wikipedia.org/wiki?curid=2237780", "title": "Lingue tirreniche", "text": "La famiglia di lingue tirreniche o tirseniche (dal nome \"Tyrrhenoi\" o \"Tyrsenoi\" con cui i Greci antichi chiamavano genericamente gli Etruschi) \u00e8 una classificazione di lingue proposta dal linguista Helmut Rix (1998) che ha ottenuto grande consenso tra i linguisti. Le famiglia linguistica comprende la lingua etrusca, la retica attestata nelle Alpi, e la lemnia attestata in poche iscrizioni rinvenute a Lemnos, lingue che Rix identific\u00f2 in stretta relazione avendo evidenziato un certo numero di parole imparentate. La famiglia di lingue tirreniche \u00e8 considerata preindoeuropea e paleoeuropea.\nStoria.\nNel 1998 il linguista tedesco Helmut Rix propone la famiglia linguistica tirrenica, che comprende la lingua etrusca parlata in Etruria, la lingua retica parlata nelle Alpi, insieme alla lingua lemnia attestata da un numero piccolo di iscrizioni dell'isola greca di Lemno nel Mar Egeo, lingue che Rix identifica in stretta relazione.\nIn sintonia con Rix, successivi studi di Stefan Schumacher, Norbert Oettinger, Carlo De Simone e Simona Marchesini hanno confermato l'ipotesi, sulla base di caratteristiche comuni trovate in queste lingue nella morfologia, fonologia e sintassi, mentre le corrispondenze lessicali sarebbero meno documentate, anche dato l'esiguo numero di attestazioni per alcune lingue di questa famiglia, in particolare la lingua lemnia. Si \u00e8 quindi ipotizzato che retico ed etrusco discendano da un \"tirrenico comune\" che non appartiene alla famiglia indoeuropea e dal quale si sarebbero divisi in tempi remoti, in una fase della preistoria antecedente all'et\u00e0 del Bronzo, in un periodo di molto precedente a quanto sostenuto da Rix che ipotizz\u00f2 che il prototirrenico (o prototirsenico) sia potuto esistere nell'ultimo quarto del II millennio a.C..\nLa lingua attestata nelle iscrizioni dall'isola di Lemno, il Lemnio, che farebbe parte della stessa famiglia linguistica tirrenica, avrebbe, invece, un tempo di separazione dalla lingua etrusca di molto successivo a quello tra lingua etrusca e lingua retica, compatibile con l'ipotesi che la lingua lemnia sia riconducibile a un'espansione protostorica di Etruschi da occidente, come gi\u00e0 sostenuto da Norbert Oettinger, Michel Gras e Carlo De Simone che vedono nel lemnio la testimonianza di un insediamento piratesco etrusco nell'isola nella parte settentrionale del Mar Egeo avvenuto prima del 700 a.C.. Anche lo storico olandese Luuk de Ligt ipotizza che la presenza nel VI secolo a.C. nell'isola di Lemno di una comunit\u00e0 che parlava una lingua simile all'etrusco sia dovuta a movimenti di mercenari arruolati nella penisola italica dai Micenei, cos\u00ec come l'archeologo austriaco Reinhard Jung collega questi movimenti di guerrieri dall'Italia nell\u2019Egeo, e dall\u2019Egeo al Vicino Oriente, ai Popoli del Mare. Mentre alcuni linguisti avevano precedentemente ipotizzato che il lemnio appartenesse a un sostrato preistorico egeo o paragreco esteso dall'Asia Minore ai Balcani, alla Grecia e all'Italia.\nIl consenso tra gli studiosi \u00e8 che la famiglia di lingue tirreniche sia non indoeuropea, preindoeuropea, e paleoeuropea e non sia n\u00e9 indoeuropea e n\u00e9 semitica. Le lingue tirreniche discenderebbero, quindi, dalle lingue preindoeuropee parlate in Europa almeno sin dal neolitico prima dell'arrivo degli indoeuropei durante l'et\u00e0 del bronzo, anche dette paleoeuropee."}
{"id": "2237787", "revid": "599013", "url": "https://it.wikipedia.org/wiki?curid=2237787", "title": "Marc Hendrikx", "text": ""}
{"id": "2237789", "revid": "1543377", "url": "https://it.wikipedia.org/wiki?curid=2237789", "title": "Nuffield Council on Bioethics", "text": "Il Nuffield Council on Bioethics, fondato nel 1991 nel Regno Unito, \u00e8 una fondazione che esamina ed approfondisce i problemi etici sorti dai recenti avanzamenti nella ricerca medica e biologica.\n\u00c8 finanziato dalla Nuffield Foundation, dal Medical Research Council e dal Wellcome Trust.\nScopo.\nFu formata come risposta alla preoccupazione per la mancanza di una struttura atta a valutare le implicazioni etiche dello sviluppo nei campi della biomedicina e delle biotecnologie.\nGli scopi del Consiglio erano i seguenti:\nIl consiglio \u00e8 stato variamente chiamato un \"contenitore di pensieri\" ed il \u201d\"cane da guardia\" etico dell'industria scientifica\u201d.\nCome funziona il Consiglio.\nIl Consiglio sceglie i propri argomenti su cui svolgere successivamente un approfondimento. I membri del Consiglio si incontrano da 4 a 6 volte l'anno, per verificare i progressi sui progetti in attivit\u00e0, ricevere aggiornamenti su reports pubblicati, rivedere le recenti evoluzioni biomediche che possano suscitare questioni etiche, e selezionare topics per ulteriori esplorazioni.\nUna volta che il Consiglio ha identificato il principale problema etico, organizza un incontro di esperti, formato da un presidente indipendente e da 7-14 membri, designati dal Consiglio stesso, per esaminare il problema ed effettuare una relazione. I membri sono scelti per rappresentare un range di esperienze e di perizia ed il Consiglio tenta di assicurarsi che venga coperto un grande range di visioni diverse. I gruppi di lavoro si incontrano regolarmente per un periodo di 1 o 2 anni per produrre il proprio rapporto in consultazione con il Consiglio. \nIl Consiglio rivede bozze di ogni rapporto prima che sia sottoposto a revisione paritetica o revisione di pari (in inglese chiamata \"peer review\"), oppure una valutazione fatta da specialisti e successivamente approvata per la stesura finale prima della pubblicazione. Esperti esterni, scelti dalle parti del lavoro e da membri del consiglio, portano avanti la revisione paritaria. Una volta che il report sia stato approvato dal consiglio, esso diviene il report del Consiglio stesso.\nLa segreteria del Consiglio \u00e8 situata presso gli uffici della Nuffield Foundation, presso la \nBedford Square di Londra.\nFondazione.\nIl Consiglio fu interamente finanziato dalla fondazione Nuffield nell'intervallo tra il 1991 ed il 1994. Dal 1994 il Consiglio \u00e8 stato interamente finanziato dalla Nuffield Foundation, dal Medical Research Council e dal Wellcome Trust, con un sistema di rotazione ogni 5 anni. Verso la fine di ogni quinquennio, una condizione per continuare il finanziamento \u00e8 una revisione da parte di un comitato esterno. I finanziamenti del Consiglio sono stati confermati per il periodo 2007-2012.\nPresidenza.\nLa presidenza del Consiglio \u00e8 assegnata dalla Nuffield foundation dopo un consiglio in consultazione con altri finanziatori. Essa \u00e8 stabilita per cinque anni. Gli altri membri sono scelti tra esperti nel campo della scienza, medicina, sociologia, filosofia, legge, e sono assegnati indipendentemente dal Consiglio stesso per un periodo di tre anni, con la possibilit\u00e0 di un periodo addizionale di tre anni. Il Comitato dei membri del Consiglio, presieduto da Sir Graham Hart, ex Segretario Permanente presso la Department of Health, ritiene e formula raccomandazioni al Consiglio su futuri membri scelti tra coloro che hanno risposto all'inserzione sulla stampa. \nAttualmente il Consiglio ha come membri:\nIl Consiglio \u00e8 attualmente presieduto da Albert Weale, professore presso l'Universit\u00e0 dello Essex e coeditore del British Journal of Political Science.\nI precedenti presidenti furono:\nDirettori.\nHugh Whittall \u00e8 stato il direttore del Nuffield Council on Bioethics fino al febbraio del 2007. Prima di unirsi al Nuffield Council, Hugh lavor\u00f2 presso il Department of Health, dove fu coinvolto nella preparazione del Human Tissue Act 2004, costituendo la Human Tissue Authority e la Organ Donation Task Force.\nPrima di ci\u00f2, Hugh lavor\u00f2 tre anni presso la Commissione europea a Bruxelles, ove fu coinvolto nel finanziamento e nella promozione della ricerca e dove fu, per parecchi anni, Vice Direttore Generale della Human Fertilisation and Embryology Authority (HFEA).\nPrecedenti direttori furono:\nRaccomandazioni.\nLe raccomandazioni del Consiglio ai politici sono spesso state descritte come \"di influenza\".\nNel 2005 l'impatto della strategia del Consiglio fu valutato analizzando le raccomandazioni dal 1993 al 2005 ponendole in reports selezionati.\nRaccomandazioni per quanto concerne il caso;\"S. and Marper v. The United Kingdom\".\nL'uso forense della bioformazione: aspetti etici (2007), che richiese la rimozione di DNA dal UK National Database, riferito al giudizio della Corte Europea per il caso S. and Marper v. The United Kingdom.\nIn accordo con il Consiglio, la sentenza ha ordinato che l'utilizzo di tratti di DNA di un individuo arrestato ma non dichiarato colpevole \u00e8 una violazione dei diritti umani, sotto l'Articolo 8, il diritto ad una vita privata. Prima di questa sentenza, il Regno Unito (con la eccezione della Scozia) fu la sola nazione Europea che permetteva la conservazione sistematica ed indefinita di profili DNA. Si aspettano per il marzo 2009 cambiamenti nelle regolamentazioni, che portino la politica del Regno Unito nella linea della Comunit\u00e0 europea.\nRaccomandazioni riguardo Genetics and human behaviour: the ethical context (2002).\nNel Report Genetics and Human Behaviour: the Ethical Context(2002), gli esperti concludono\nsostenendo come non sia possibile affermare che esistano condizioni genetiche che giustifichino l'esclusione della responsabilit\u00e0 penale.\nViene riconosciuto comunque che in alcune condizioni si pu\u00f2 tenere conto di tali condizioni genetiche per determinare l'entit\u00e0 della pena (sentencing), che pu\u00f2 essere ridotta. Si adotta,\nquindi, un approccio aperto e prudente al tempo stesso.\nE quanto accade in Italia riguardo al caso di Abdelmalek Bayout, condannato a nove anni e due mesi di reclusione dal giudice per l'udienza preliminare del Tribunale di Udine il 10 giugno 2008, per omicidio volontario.\nLa pena \u00e8 stata scontata di un anno in secondo grado dalla Corte d'Assise d'appello di Trieste in quanto ritenuto \u00abvulnerabile geneticamente\u00bb.\nApproccio etico.\nIl Consiglio ha accolto il punto di vista per cui non sia richiesto adottare lo stesso riferimento etico o set di principii in tutti i reports.\nIl Consiglio non \u00e8 quindi legato a nessun valore o scuola di filosofia (ad esempio l'utilitarismo, la deontologia, l'etica della virt\u00f9) o approcci di bioetica come i \"quattro principii di bioetica\" (autonomia, giustizia, beneficenza, non maleficenza), od i Principii di Barcellona (autonomia, dignit\u00e0, integrit\u00e0, vulnerabilit\u00e0).\nNel 2006-7 John Harris, Professore di Bioetica presso la Universit\u00e0 di Manchester, e la dott. Sarah Chan hanno effettuato una revisione esterna dei quadri: etico, di principii, di norme e di concetti guida in funzione delle pubblicazioni del Council. Gli autori hanno segnalato come l'etica utilizzata in sede di Consiglio di pubblicazioni fosse divenuta sempre pi\u00f9 esplicita e trasparente."}
{"id": "2237795", "revid": "1745361", "url": "https://it.wikipedia.org/wiki?curid=2237795", "title": "Forte (tabacco)", "text": "Forte \u00e8 un trinciato in busta da 40 grammi , cio\u00e8 un tabacco da pipa prodotto attualmente da Manifatture Sigaro Toscano SPA , sin dal 2006 , mentre in precedenza era prodotto dalla BAT Italia . \u00c8 un trinciato, cio\u00e8 una miscela completamente naturale (non contiene aromatizzanti) fatta esclusivamente di foglie di Kentucky italiano provenienti dal Beneventano, dalla Valdichiana e dalla ValTiberina, come dichiarato dal produttore .\nL'aspetto \u00e8 decisamente scuro. Tuttavia il taglio del tabacco (proveniente da foglie apicali della pianta che vengono essiccate , affumicate e poi fermentate in vasche d'acqua e infine essiccate nuovamente) \u00e8 fine e filamentoso . All'apertura della busta rivela odore di cuoio,di terra boschiva e di stallatico. All 'accensione sprigiona note di noce, di fieno essiccato e legno stagionato con una leggera nota finale di pepe nero .\nL\u2019accensione non si presenta complessa e la conduzione della fumata \u00e8 piuttosto semplice grazie alle ottime caratteristiche di combustione.\nIl corpo e la intensit\u00e0 della nicotina sprigionati durante la fumata sono decisamente pieni e forti, ma nel contempo equilibrati. Non adatto ai principianti della pipa, \u00e8 tuttavia il tabacco ideale per irrobustire miscele composte da Virginia, Burley e Latakia orientale ."}
{"id": "2237802", "revid": "729019", "url": "https://it.wikipedia.org/wiki?curid=2237802", "title": "Oceano Giapeto", "text": "In geologia, l\u2019Oceano Giapeto \u00e8 un paleo-oceano esistito tra l'era del tardo neoproterozoico e l'inizio dell'era paleozoica (tra i 600 e i 400 milioni di anni fa). L'oceano Giapeto era situato nell'emisfero sud, tra i paleo-continenti del Laurentia, del Baltica e Avalonia. L'oceano scompar\u00ec con le orogenesi acadiana, Caledoniana e Taconica. Quando questi 3 continenti si unirono, formando un unico grande continente chiamato Euramerica (Laurussia). \u00c8 stato supposto che l'Oceano Giapeto sia stato chiuso a sud dalle orogenesi Famatiniana e Taconica, il che significa che sia avvenuta una collisione tra la Gondwana occidentale e la Laurentia.\nDal momento che l'Oceano Giapeto era collocato tra masse continentali che avrebbero pi\u00f9 o meno formato molto pi\u00f9 tardi le sponde opposte dell'Oceano Atlantico, pu\u00f2 essere considerato a grandi linee come una sorta di precursore di tale oceano.\nIl nome.\nAll'Oceano Giapeto \u00e8 stato dato il nome del Titano Giapeto, che nella mitologia greca era il padre di Atlante. Tale denominazione fu adottata per la prima volta da Harland e Gayer nel 1972, prima di allora l'Oceano veniva denominato \"proto-Atlantico\"."}
{"id": "2237811", "revid": "118702730", "url": "https://it.wikipedia.org/wiki?curid=2237811", "title": "Sam Phillips", "text": "L'attivit\u00e0 di Sam Phillips e della sua Sun Records fu fondamentale per la musica degli anni cinquanta, con il lancio di Elvis Presley, Carl Perkins, Jerry Lee Lewis, Roy Orbison, Johnny Cash, Charlie Rich.\nBiografia.\nGli inizi e la fondazione della Sun Records.\nSamuel Cornelius Phillips, nato a Florence, Alabama, nel 1923, suonatore di sousaphone per diletto, aveva dovuto interrompere gli studi di legge nel 1941 in seguito alla morte del padre. Da quel momento aveva intrapreso l'attivit\u00e0 di DJ in giro per il sud degli Stati Uniti. Nel 1946 era approdato alla stazione radio WREC di Memphis: qui il suo compito era registrare i concerti che si tenevano ai Peabody Hotel. Lavoro che lo forn\u00ec di un bagaglio tecnico e di un'esperienza che gli sarebbero state utili quando, pochi anni dopo, avrebbe aperto il Memphis Recording Service, al 706 di Union Avenue, attrezzando un vecchio garage, che divenne il suo primo studio di registrazione. Si trattava di uno studio dove i dilettanti, a pagamento, potevano registrare i loro dischi, anche se non avevano ancora un'etichetta discografica, ma quello era l'obiettivo. Un obiettivo che venne raggiunto quando, in societ\u00e0 con il disc-jockey Dewey, Phillips fond\u00f2 la The Phillips nel 1951 (per la quale usc\u00ec un unico disco di Joe Hill Lewis: \"Gotta Let You Go/Boogie in the Park\"), e soprattutto quando diede vita alla Sun Record, nel 1952. Fu in questi studi che venne registrato quello che \u00e8 reputato il primo brano rock and roll: \"Rocket 88\" di Jackie Brenston and his Delta Cats (scritto da Ike Turner). I primi dischi dell'etichetta non fecero grande successo: Blues in my condition di Jackie Boy and Little Walter, pur registrato, non fu pubblicato; Drivin' slow di Johnny London, Dreary nights di Walter Bradford e Got my application baby di Gay Garth fecero circolare un poco il nome della neonata etichetta, ma senza grandi successi.\nNel marzo del 1953, tuttavia, \"Bear Cat\" di Rufus Thomas giunse in vetta alle classifiche di rhythm'n'blues, rappresentando il primo di una lunga serie di successi. I primi dischi della Sun furono tutti di artisti di colore (i Prisonaires di \"Just Walkin' in the Ram\", Littie Junior Parker con le sue \"Feelin' Good\" e \"Mistery Train\", poi ripresa da Presley), ma alla fine del 1953 Phillips inizi\u00f2 a prendere in considerazione l'eventualit\u00e0 di \u201caprire\u201d anche alla musica bianca. Mise sotto contratto qualche gruppo e qualche cantante hillbilly (i Ripley Cotton Choppers, Earl Peterson, Doug Poindexter, Hardrock Gunter...) ma ci\u00f2 che cercava era \u201cun bianco con il sound e il feeling di un nero\u201d.\nElvis.\nDovette aspettare il 5 luglio 1954 perch\u00e9 ci\u00f2 accadesse: fu quello il giorno in cui negli studi entr\u00f2 un timoroso e giovanissimo Elvis Presley, personaggio destinato a rivoluzionare il mondo della musica. Lo scopr\u00ec e lo lanci\u00f2, pubblicando nel 1954, proprio per la Sun Records, il suo primo singolo \"That's All Right, Mama/Blue Moon of Kentucky\".\nLa fama portata alla Sun dal successo di Presley (That's All Right Mama, Mistery Train, Good rockin' tonight e I forgot to remember to forget furono i suoi primi successi) fece s\u00ec che Memphis diventasse la meta di centinaia di giovani musicisti desiderosi di replicare il successo del futuro \u201cRe del rock'n'roll\u201d. Non era facile riuscire a capire chi, tra di loro, valesse qualcosa, ma Phillips non sbagli\u00f2 quasi mai un colpo. Mise sotto contratto, tra gli altri, Johnny Cash, Carl Perkins, Jerry Lee Lewis, Warren Smith, Charlie Feathers e Roy Orbison dando loro una piccola etichetta locale. Dopo altri nove singoli con Elvis, nel 1956 vendette il contratto di Presley per la cifra allora stratosferica (per un artista promettente, s\u00ec, ma non ancora affermato) di 35.000 dollari alla RCA. Questo permise a Presley di raggiungere in breve la popolarit\u00e0 mondiale e a Phillips, che fino a quel momento era stato assorbito completamente dalla produzione di Elvis, di dedicarsi anche ad altri progetti musicali.\nI successi seguenti.\nI soldi della RCA furono cos\u00ec investiti, nel \u201856, su due altri futuri \u201cgrandi\u201d che non gli avrebbero fatto mancare soddisfazioni e guadagni: Carl Perkins e Johnny Cash. Sempre in quell'anno furono avviate le carriere di Orbison, Warren Smith e Sonny Burgess. Solo all'inizio del 1957, per\u00f2, tra tutti i puledri di razza della scuderia di Phillips, inizi\u00f2 a mettersene in luce uno che pareva avere veramente la stoffa del grande campione: si chiamava Jerry Lee Lewis e il suo successo, grazie a dischi come \"Crazy Arms\", \"It'll Be Be\", e soprattutto \"Great Balls of Fire\", fu tale da fare designare quel pianista \u201cpazzo\u201d come il pi\u00f9 accreditato successore di Elvis.\nIl declino.\nPer Phillips, dunque, le cose andavano bene, ma a met\u00e0 del 1958 la stampa scopr\u00ec che la giovane moglie di Lewis aveva solo tredici anni e, per di pi\u00f9, era sua cugina. Lo scandalo fu tale che di fatto determin\u00f2 la fine della carriera del rocker e l'inizio del declino della Sun. Da quel momento fino alla fine del decennio, comunque, non mancheranno comunque altri grandi successi come Raunchy di Bili Justice, Mona Lisa di Carl Mann, Lonely weekends di Charlie Rich.\nNel frattempo, per\u00f2, gli artisti maggiori si erano trasferiti ad altre etichette (Perkins e Cash si erano accasati alla Columbia) cos\u00ec come se ne erano andati alcuni dei tecnici e degli arrangiatori fondamentali per il celebrato \u201cSun Sound\u201d. L'etichetta sopravvive fino al 1968, poi Phillips chiuder\u00e0 definitivamente i battenti pi\u00f9 interessato alla gestione di due stazioni radio che aveva acquistato, la WAGI e la WHEE, e agli investimenti immobiliari che lo portarono a diventare uno degli azionisti della catena Holiday Inn.\nIl riconoscimento.\nDopo essersi ritirato dalla carriera discografica nel 1962, vendette la Sun nel 1969 al produttore di Nashville Shelby Singleton. Dopo un lungo periodo di ombra, almeno nel settore musicale, nel 1986 venne riconosciuto ufficialmente \u201cPatriarca del Rock'n'roll\u201d ed inserito accanto ai grandi di questo genere musicale (Elvis Presley, Jerry Lee Lewis, Chuck Berry, Little Richard, Fats Domino, Ray Charles, ecc.), nella \u201cRock'n'roll Hall of fame\u201d.\nLa morte.\nSam Phillps mor\u00ec all'ospedale St. Francis di Memphis all'et\u00e0 di 80 anni per una crisi respiratoria il 30 luglio 2003. Il giorno dopo gli originali Sun Studio furono inseriti nella \"National Historic Landmark\", la lista dei luoghi statunitensi tutelati per il loro rilievo storico."}
{"id": "2237819", "revid": "288300", "url": "https://it.wikipedia.org/wiki?curid=2237819", "title": "Cittadella Calcio", "text": ""}
{"id": "2237825", "revid": "486946", "url": "https://it.wikipedia.org/wiki?curid=2237825", "title": "DR Automobiles Groupe", "text": ""}
{"id": "2237829", "revid": "275915", "url": "https://it.wikipedia.org/wiki?curid=2237829", "title": "Fools Garden", "text": ""}
{"id": "2237830", "revid": "339392", "url": "https://it.wikipedia.org/wiki?curid=2237830", "title": "Minos", "text": ""}
{"id": "2237831", "revid": "300067", "url": "https://it.wikipedia.org/wiki?curid=2237831", "title": "Rob Williams", "text": ""}
{"id": "2237836", "revid": "599013", "url": "https://it.wikipedia.org/wiki?curid=2237836", "title": "Andy Duncan", "text": ""}
{"id": "2237844", "revid": "767487", "url": "https://it.wikipedia.org/wiki?curid=2237844", "title": "Gene Vance", "text": "Carriera.\nHigh school e college.\nDopo aver cominciato a giocare nella \"Clinton High School\", scelse di frequentare la University of Illinois at Urbana-Champaign.\nNel 1942 e nel 1943 condusse Illinois a due titoli consecutivi della Big Ten. Nel 1943, invece di disputare il torneo NCAA, scelse di entrare nelle forze armate. Serv\u00ec per tre anni nell'esercito e pass\u00f2 16 mesi in Europa durante la Seconda guerra mondiale.\nRitorn\u00f2 nel 1946-47 per disputare il suo anno da \"senior\" all'universit\u00e0.\nFece parte dei famosi \"Whiz Kids\" dei \"Fighting Illini\" (gli altri erano Andy Phillip, Art Mathisen, Ken Menke e Jack Smiley) e nel 2004 \u00e8 stato introdotto nell\"'Illini Men's Basketball All-Century Team\".\nBAA e NBA.\nVenne scelto nel draft NBA 1947 dai Chicago Stags con i quali disput\u00f2 due stagioni nella BAA. Segn\u00f2 8,4 punti a partita nel 1947-48 e 10,3 nel 1948-49.\nNel dicembre 1949 venne acquistato dai Tri-Cities Blackhawks in cambio di George Nostrand. Con i Blackhawks disput\u00f2 tre stagioni (nell'ultima la squadra si era spostata a Milwaukee e rinominata Hawks) nella NBA, scendendo in campo per\u00f2 in sole 71 occasioni.\nDopo il ritiro fu allenatore alla \"LaSalle-Peru High School\" dal 1952 al 1956 e \"Director of Athletics\" di Illinois dal 1967 al 1972."}
{"id": "2237847", "revid": "599013", "url": "https://it.wikipedia.org/wiki?curid=2237847", "title": "Gene Stump", "text": ""}
{"id": "2237848", "revid": "93717203", "url": "https://it.wikipedia.org/wiki?curid=2237848", "title": "Italia (tabacco)", "text": "L'Italia \u00e8 un tabacco da pipa italiano, storico prodotto dei Monopoli di Stato. Il marchio \u00e8 in seguito passato a Ente Tabacchi Italiani, acquistato dalla British American Tobacco nel 2003. Dal 2012 la produzione dei trinciati da pipa italiani \u00e8 stata acquisita dalla Manifatture Sigaro Toscano del Gruppo Maccaferri \u00c8 una miscela di tabacchi Virginia, Oriental e Kentucky coltivati in Italia."}
{"id": "2237850", "revid": "167080", "url": "https://it.wikipedia.org/wiki?curid=2237850", "title": "Contubernales", "text": ""}
{"id": "2237863", "revid": "22194638", "url": "https://it.wikipedia.org/wiki?curid=2237863", "title": "Harold Adams Innis", "text": ""}
{"id": "2237867", "revid": "124402799", "url": "https://it.wikipedia.org/wiki?curid=2237867", "title": "Can't Nobody", "text": "Can't Nobody \u00e8 il terzo estratto dall'album \"Simply deep\" di Kelly Rowland, nonch\u00e9 il suo quarto singolo solista. \u00c8 la prima uptempo della cantante (escludendo i singoli rap \"Separated\" e \"Dilemma\"), e raggiunge la posizione numero 5 della chart britannica, diventando di fatto un buon successo commerciale.\nIl remix pi\u00f9 famoso della canzone reca il featuring del rapper Lil' Flip, mentre ve n'\u00e8 uno meno noto con Young Buck.\nFormati di distribuzione.\nSide A\nSide B\nSide A\nSide B\nSide A\nSide B"}
{"id": "2237868", "revid": "106908", "url": "https://it.wikipedia.org/wiki?curid=2237868", "title": "Chery", "text": ""}
{"id": "2237869", "revid": "767487", "url": "https://it.wikipedia.org/wiki?curid=2237869", "title": "Une Femme en Prison", "text": "Une Femme en Prison \u00e8 un singolo di Stomy Bugsy e Kelly Rowland del 2003.\nIl duetto (62\u00b0 nella classifica francese dei singoli) \u00e8 presente sull'album \"4\u00e8me round\" di Stomy Bugsy, e come traccia bonus sull'album \"Simply Deep\" di Kelly Rowland."}
{"id": "2237871", "revid": "46291", "url": "https://it.wikipedia.org/wiki?curid=2237871", "title": "Smyrnium olusatrum", "text": "Il corinoli comune o macerone (\"Smyrnium olusatrum\" L., 1753) \u00e8 una pianta appartenente alla famiglia delle Apiaceae.\nEtimologia.\nIl nome del genere deriva dal greco \"\u03c3\u03bc\u03c5\u03c1\u03bd\u03b1\" = mirra, in riferimento all'aroma dei semi, mentre l'epiteto specifico deriva dal latino \"olus atrum\" = erba nera, in riferimento al colore dei frutti a maturit\u00e0.\nDescrizione.\n\u00c8 una pianta erbacea biennale, con fusti eretti, cavi, cilindrici, con striature longitudinali rossastre, alti mediamente 40\u201380\u00a0cm, ma che possono superare i 150\u00a0cm. Possiede una radice robusta e ramificata.\nLe foglie, opposte, di colore verde lucido, sono composte, a foglioline larghe e dentellate. Le foglie basali, pi\u00f9 grandi, presentano tre segmenti ovati distinti, larghi 3\u20134\u00a0cm e lunghi circa 10\u00a0cm; le foglie superiori, pi\u00f9 piccole, sono composte da tre sole foglioline. I piccioli, con venature di colore rossiccio, sono allargati alla loro base, inguainando il gambo.\nForma infiorescenze a ombrella composta da 6-12 (talora anche pi\u00f9) piccoli ombrelluli, con lunghi peduncoli a molti raggi. I fiori, piccoli, a simmetria pentamera, hanno petali giallo-verdastri e presentano al centro un ovario infero a due carpelli. I sepali sono assenti o molto ridotti e il calice \u00e8 saldato quasi completamente all'ovario. L'ovario porta due stili che si allargano alla base in un disco nettarifero. I fiori sono ermafroditi, ossia presentano sia organi maschili che femminili, e sono impollinati dagli insetti. La fioritura avviene da febbraio a maggio.\nI frutti sono degli schizocarpi globulari, lunghi 4\u20135\u00a0mm, dapprima verdi poi neri; a maturit\u00e0 si scindono in due parti, ognuna delle quali contiene un piccolo seme nero, a forma di mezzaluna.\nDistribuzione e habitat.\n\u00c8 una specie nativa del bacino del Mediterraneo:\nIn tempi remoti \u00e8 stata introdotta in Europa settentrionale (Gran Bretagna, Irlanda, Paesi Bassi) ove si \u00e8 naturalizzata.\nCresce in luoghi umidi e ombrosi, ambienti di macchia e incolti, dal livello del mare fino a un'altitudine di 800 m."}
{"id": "2237872", "revid": "1941276", "url": "https://it.wikipedia.org/wiki?curid=2237872", "title": "Train on a Track", "text": "Train on a Track \u00e8 un singolo discografico di Kelly Rowland.\n\u00c8 l'ultimo estratto dall'album \"Simply deep\" e sesto singolo ufficiale. Entra nella Top 20 inglese. \u00c8 una ballad-midtempo."}
{"id": "2237875", "revid": "6923", "url": "https://it.wikipedia.org/wiki?curid=2237875", "title": "Here We Go (Trina)", "text": "Here We Go \u00e8 un singolo di Trina del 2005 estratto dal terzo album in studio di Trina \"Glamorest Life\" pubblicato il 4 ottobre 2005.\nIl brano vede la partecipazione della cantante Kelly Rowland."}
{"id": "2237878", "revid": "1104133", "url": "https://it.wikipedia.org/wiki?curid=2237878", "title": "Alone (Paola Iezzi)", "text": "Alone \u00e8 un brano musicale di Paola Iezzi, componente del duo musicale italiano Paola &amp; Chiara, primo singolo da lei pubblicato come solista nel gennaio 2009.\nDescrizione.\n\"Alone\" \u00e8 stata composta dalla stessa Paola Iezzi sia nel testo che nella musica, ed \u00e8 stato pubblicato il 18 gennaio 2009 dalla Trepertre edizioni musicali all'interno di un EP in formato fisico e digitale. Oltre al brano e due suoi remix, nell'EP sono presenti una versione in lingua italiana del singolo, dal titolo \"Io mi perdono\", e una cover di \"Wrapped Around Your Finger\" dei The Police.\nA febbraio del 2009 \u00e8 stato pubblicato solo per iTunes un nuovo EP contenente otto remix della canzone, dal titolo \"Dancing Alone\"."}
{"id": "2237879", "revid": "1305772", "url": "https://it.wikipedia.org/wiki?curid=2237879", "title": "Like This (Kelly Rowland)", "text": "Like This \u00e8 il nono singolo ufficiale di Kelly Rowland, che anticipa il secondo album dell'artista. Il brano figura la collaborazione di Eve. Diviene una grande hit commerciale in molti paesi del mondo, tra i quali USA e Canada, ma ottiene successo anche in Europa e in Oceania."}
{"id": "2237897", "revid": "125806177", "url": "https://it.wikipedia.org/wiki?curid=2237897", "title": "Eleuterio di Tournai", "text": "Agiografia.\nEleuterio, in franco \"Lehire\", nacque a Tournai da Blanda e da Sereno, un nobile gallo-romano che possedeva molte terre a Tournai e nel villaggio di Blandain. Si era convertito al cristianesimo al tempo della predicazione di San Piatone e aveva donato il terreno su cui sorse la cattedrale di Notre-Dame di Tournai. Eleuterio fece i suoi studi letterari e teologici con molto profitto, ebbe come compagno di studi san Medardo, che poi diverr\u00e0 vescovo di Noyon, che gli predisse che un giorno sarebbe divenuto vescovo di Tournai. Ci\u00f2 avvenne realmente nel 486, quando alla morte del vescovo Teodoro fu eletto per succedergli e fu consacrato dal vescovo di Reims San Remigio.\nI primi anni del suo episcopato furono particolarmente difficili, nel 476 era caduto l'impero romano ed erano gi\u00e0 iniziate le invasioni barbariche di Burgundi, Visigoti, Alemanni e Franchi, questi ultimi ancora pagani, avevano stabilito la propria capitale proprio a Tournai, cos\u00ec Eleuterio fu costretto a rifugiarsi, spostando la sede vescovile nel vicino e pi\u00f9 sicuro villaggio di Blandain. Fu molto impegnato sia a convertire i barbari che erano pagani, che a combattere contro il diffondersi dell'Arianesimo. La diocesi di Tournai che era molto estesa era il pi\u00f9 importante centro cristiano del nord della Francia, e aument\u00f2 d'importanza quando, nel 496, dietro l'esempio della conversione al cristianesimo del re Clodoveo, tutto il suo popolo si convert\u00ec, facendosi battezzare.\nEleuterio pot\u00e9 riportare la sede vescovile a Tournai, si prodig\u00f2 per battezzare un gran numero di Franchi.\nNegli anni seguenti and\u00f2 tre volte in pellegrinaggio a Roma, nel 501 ebbe in dono dal Papa Simmaco alcune reliquie di Santo Stefano e di Santa Maria Egiziaca, al suo ritorno fu accolto da una gran folla e si racconta che attorno a lui si siano formati due cerchi di luce visibili da tutti. Al passaggio di Eleuterio con le reliquie si verificarono parecchie guarigioni improvvise di storpi e di un muto conosciuto da tutti. Anche Clodoveo ebbe modo di sperimentare le virt\u00f9 profetiche di Eleuterio, quando di ritorno dalla battaglia di Tolbiac, pentito per alcuni suoi crimini politici, and\u00f2 da lui da penitente perch\u00e9 intercedesse e gli ottenesse il perdono divino. Eleuterio gli rivel\u00f2 in anticipo tutti i suoi misfatti, prima che il re si decidesse a confessarli. Questi stupito e commosso si pent\u00ec sinceramente.\nClodoveo tenne sempre in grande stima Eleuterio e fece molte donazioni di terreni alla sua diocesi.\nNel 520 riun\u00ec un sinodo per condannare le eresie che ancora erano molto diffuse, soprattutto il pelagianesimo e l'arianesimo.\nMor\u00ec nel 531 per mano di una banda di eretici che lo assalirono mentre usciva dalla chiesa e lo ferirono ripetutamente, Eleuterio sopravvisse qualche giorno e infine il 20 febbraio spir\u00f2.\nIl suo funerale fu officiato dall'amico Medardo, vescovo di Noyon, che informato dell'aggressione, era partito da Noyon per fargli visita, ma giunse quando gi\u00e0 Eleuterio era morto.\nCulto.\nIl Martirologio romano fissa la memoria liturgica il 20 febbraio.\nAlla sua morte fu seppellito nella chiesa di Blandain, dove rest\u00f2 fino alla fine del IX secolo. Poi fu traslato nella cattedrale di Notre-Dame a Tournai. Questo fu fatto perch\u00e9 a una pia donna di Roubaix era apparso in sogno Eleuterio, ordinandole di andare a nome suo dal vescovo del tempo Heidilon o H\u00e9dillon (880-\u2020902), per dirgli di disseppellirlo e riportarlo nella cattedrale di Tournai. Nel 1247 le reliquie furono sistemate in una nuova cassetta d'argento finemente lavorata, che ancora oggi si pu\u00f2 ammirare nella cattedrale. Durante le guerre di religione del XVI secolo, il Capitolo di Tournai, per preservarle dagli Ugonotti, le mand\u00f2 a Douai. Anche durante la Rivoluzione francese furono preservate facendole custodire in un'abitazione di Tournai, dove rimasero fino al 1802, quando il vescovo Fran\u00e7ois-Joseph Hirn (1802-\u20201819), con una solenne cerimonia, le riport\u00f2 in cattedrale.\nNelle raffigurazioni artistiche Eleuterio viene rappresentato:"}
{"id": "2237899", "revid": "99971496", "url": "https://it.wikipedia.org/wiki?curid=2237899", "title": "Gotsta Go", "text": "Gotsa Go \u00e8 un singolo della cantante Kelly Rowland distribuito solo in versione download e airplay; \u00e8 il cosiddetto \"lead single\" (un anticipo dell'anticipo dell'album \"Ms. Kelly\"). In realt\u00e0 avrebbe dovuto essere uno dei singoli dell'album mai uscito \"My Story\".\nDai suoni rap, \u00e8 cantato in coppia con Da Brat, ma il video ufficiale \u00e8 l'esibizione live solista di Kelly Rowland."}
{"id": "2237900", "revid": "19933", "url": "https://it.wikipedia.org/wiki?curid=2237900", "title": "Macchina fotografica", "text": ""}
{"id": "2237903", "revid": "111108016", "url": "https://it.wikipedia.org/wiki?curid=2237903", "title": "Luca Contile", "text": "Biografia.\nAppartenente a una famiglia aristocratica decaduta, fece studi umanistici, prima a Siena e successivamente a Bologna, che interruppe per entrare al servizio di principi e di ecclesiastici. Inizi\u00f2 pertanto un periodo di incontri e viaggi che gli permisero di partecipare attivamente alla vita culturale italiana ed europea; le sue opere sono pertanto lo specchio, pi\u00f9 che il riflesso, della vita cortigiana e accademica dell'Italia del XVI secolo.\nFu al servizio del cardinale Agostino Trivulzio a Roma dal 1527 al 1542; a Roma prese parte attiva all'Accademia della Virt\u00f9, un circolo fondato da Claudio Tolomei di cui fecero parte fra gli altri Annibal Caro, Marc'Antonio Flaminio e Francesco Molza. Nel 1542, lasciato il card. Trivulzio fu al servizio di Alfonso d'Avalos, marchese di Vasto, per conto del quale si rec\u00f2 in missione diplomatica a Worms. Morto il marchese nel 1546, rest\u00f2 al servizio della vedova Maria d'Aragona fino al marzo 1548, anno in cui fu assunto da Ferrante Gonzaga, governatore di Milano, per conto del quale svolse missioni diplomatiche a Napoli e in Polonia (1550).Durante il 1549, accompagn\u00f2 la moglie del Gonzaga, Isabella de Capua, in un viaggio per i feudi di propriet\u00e0 della nobildonna; questo compito gli era stato conferito proprio per mandare costantemente notizie di Isabella al marito dato che ella non godeva di buona salute. Guastatosi col governatore di Milano, nel 1552 pass\u00f2 alle dipendenze dell'arcivescovo di Trento Cristoforo Madruzzo, al servizio del quale rimase fino al 1558 quando fu licenziato per aver scritto alcune poesie satiriche. Fu poi per qualche tempo a Venezia, al servizio del generale veneziano Sforza Pallavicino da Fiorenzuola; a Venezia venne accolto nell'Accademia Veneziana. In questo periodo fu stipendiato anche dal duca di Parma Ottavio Farnese. Tornato a Milano nel 1560 presso i d'Avalos, su raccomandazione del marchese di Pescara nel 1562 fu nominato dagli Spagnoli commissario a Pavia, citt\u00e0 dove rimase fino alla morte dedicandosi a studi storici e partecipando attivamente all'Accademia degli Affidati.\nOpere.\nCome letterato Contile fu un versatile poligrafo. A giudizio del Tiraboschi, Contile \"fu uomo assai dotto, e delle buone lettere assai benemerito; degno perci\u00f2 di pi\u00f9 special ricordanza\". Scrisse:"}
{"id": "2237907", "revid": "22195335", "url": "https://it.wikipedia.org/wiki?curid=2237907", "title": "Salvatorico", "text": ""}
{"id": "2237908", "revid": "22195336", "url": "https://it.wikipedia.org/wiki?curid=2237908", "title": "Salvatorica", "text": ""}
{"id": "2237909", "revid": "287204", "url": "https://it.wikipedia.org/wiki?curid=2237909", "title": "Salve (nome)", "text": ""}
{"id": "2237910", "revid": "1186766", "url": "https://it.wikipedia.org/wiki?curid=2237910", "title": "Salvio", "text": ""}
{"id": "2237912", "revid": "409613", "url": "https://it.wikipedia.org/wiki?curid=2237912", "title": "Salva (nome)", "text": ""}
{"id": "2237916", "revid": "203463", "url": "https://it.wikipedia.org/wiki?curid=2237916", "title": "Formula di Riemann-von Mangoldt", "text": "In matematica, la formula Riemann\u2013von Mangoldt indica il numero \"N\"(\"T\") degli zero della funzione zeta di Riemann con la parte immaginaria maggiore di zero e minore o uguale a T:\nLa formula venne indicata da Bernhard Riemann nella pubblicazione del 1859 \"Sul numero di numeri primi minori di un valore dato (\u00dcber die Anzahl der Primzahlen unter einer gegebenen Grosse)\" e provata da Hans von Mangoldt nel 1905."}
{"id": "2237926", "revid": "388006", "url": "https://it.wikipedia.org/wiki?curid=2237926", "title": "Anna Stante", "text": "Biografia.\nFormatasi presso la \"Bottega Teatrale\" di Vittorio Gassman, Anna Stante inizia a lavorare nel mondo dello spettacolo, partecipando ad alcuni spot pubblicitari, come quello delle sottilette Kraft.\nPur essendo principalmente attrice teatrale, Anna Stante ha lavorato anche nel cinema al fianco di Renato Pozzetto nel film \"Un amore su misura\" del 2007, e in \"Ora e per sempre\" del 2005.\nOttiene una certa popolarit\u00e0 presso il grande pubblico grazie al ruolo di \"Beatrice Le Goff\", dal 2001 al 2004, e dal 2005 al 2006, nella soap opera di Canale 5, \"CentoVetrine\"."}
{"id": "2237928", "revid": "330183", "url": "https://it.wikipedia.org/wiki?curid=2237928", "title": "Team manager", "text": ""}
{"id": "2237934", "revid": "834", "url": "https://it.wikipedia.org/wiki?curid=2237934", "title": "Can't nobody", "text": ""}
{"id": "2237936", "revid": "156107", "url": "https://it.wikipedia.org/wiki?curid=2237936", "title": "Ernesto Pontieri", "text": "Biografia.\nAllievo prediletto di Michelangelo Schipa, Pontieri fu professore di storia medievale e moderna presso l'Universit\u00e0 Federico II di Napoli. Oltre che come fine storico, \u00e8 ricordato anche per l'impegno profuso nei nove anni in cui fu Rettore dell'ateneo federiciano: dal 1950 al 1959 \u00abrealizz\u00f2 uno dei pi\u00f9 importanti e incisivi programmi nella storia moderna dell'ateneo napoletano\u00bb incidendo sull'adeguamento edilizio e strutturale e rendendosi protagonista della rivitalizzazione anche morale dell'universit\u00e0 federiciana, attraverso investimenti che incisero profondamente sull'edilizia e sulle dotazioni strumentali, facendo leva sulla rivitalizzazione morale della struttura. Egli ricerc\u00f2 e promosse la collaborazione della popolazione studentesca, a cui egli riconosceva una acuita sensibilit\u00e0 nei confronti del \u00abtravaglio economico-sociale\u00bb derivante dalla mutata estrazione sociale, non pi\u00f9 esclusivamente \u00abmedio e alto borghese\u00bb, e dalla provenienza geografica fattasi pi\u00f9 dispersa, tanto da toccare ormai, ampiamente, tutte le province del meridione d'Italia.\nAttivit\u00e0 accademica.\nAttivit\u00e0 didattica.\nLa sua immissione in ruolo, negli anni trenta, avvenne in parallelo all'ingresso di altre figure prestigiose tra le quali Ettore Majorana, Renato Caccioppoli, Corrado Barbagallo, Giulio Andreoli, in una stagione che vide consolidarsi, nell'ateneo napoletano, un'\u00e9lite intellettuale di stampo liberale, che trovava in Benedetto Croce la figura di riferimento pi\u00f9 prestigiosa e riconoscibile.\nTra i suoi allievi vi fu Giuseppe Galasso, che gli succedette nella cattedra all'Universit\u00e0 di Napoli e che, all\u2019indomani della sua morte, avvenuta a Roma nel 1980, in un discorso commemorativo, cos\u00ec volle evidenziare la sua peculiarit\u00e0: \u201cCresciuto in una prospettiva culturale ancora dominata dal pragmatismo e dall\u2019erudizione delle scuole positivistiche, egli ne trasse una schietta adesione al concetto che la storia sia ricerca della verit\u00e0, indagine scrupolosa per accertare i detti, i fatti, la mente degli uomini del passato; e sent\u00ec sempre con grande immediatezza il legame del presente col passato, la pietas storica che spinge a ravvisare nella tradizione e nelle loro vicende un momento insopprimibile della verit\u00e0, al di sopra di tutto quanto \u00e8 pi\u00f9 contingente\u201d.\nGli anni del rettorato a Napoli (1950-1959) e L'Aquila (1967-1972).\nOltre che per le doti di studioso, viene ricordato per le capacit\u00e0 organizzative messe in campo nel periodo del rettorato, quando, nei tre mandati succedutisi consecutivamente dal 1950 al 1959, \u00abrealizz\u00f2 uno dei pi\u00f9 importanti e incisivi programmi nella storia moderna dell'ateneo napoletano\u00bb promuovendo la costruzione di nuove strutture edilizie e la ristrutturazione delle preesistenti, con ammodernamento di attrezzature, laboratori e biblioteche, perseguendo la \u00abrivitalizzazione delle condizioni morali ed economiche\u00bb ricercando la \u00abattiva e fattiva collaborazione degli studenti\u00bb.\nSuccessivamente Pontieri fu anche rettore dell'Universit\u00e0 degli Studi dell'Aquila succedendo nel 1967 al deceduto Vincenzo Rivera.\nRicerca storica.\nCome storico, il suo campo di elezione fu la storia medievale e moderna, con particolare attenzione al sorgere e al susseguirsi delle potenze normanne e sveve, alla dominazione aragonese, alla congiura dei baroni, ai conflitti e ai movimenti di religione, all'epoca della Riforma protestante e della Controriforma, con significative attenzioni al Settecento e all'Ottocento borbonico pre-risorgimentale, alle gesta rivoluzionarie del 1799, fino ai significativi contributi spazianti dalle vicende risorgimentali e post-risorgimentali, all'et\u00e0 contemporanea.\nIl volume del 1948, \"Tra i Normanni nell'Italia meridionale\", riedito nel 1964 dopo che la prima edizione and\u00f2 subito esaurita, stimol\u00f2 l'interesse per la storia del meridione d'Italia prima e durante la dominazione normanna, un filone trascurato su cui inizi\u00f2 a convergere l'interesse della storiografia europea.\nUn esempio della sua vocazione di storico e della grande padronanza delle fonti \u00e8 il saggio aggiunto alla seconda edizione del 1964 \"La madre di re Ruggero: Adelaide del Vasto contessa di Sicilia, regina di Gerusalemme (?-1118)\" in cui la \u00abfinezza d'interpretazione psicologica\u00bb dello storico, rafforzata da \u00abscrupolosa erudizione e grande sagacia ermeneutica\u00bb, fa emergere, in maniera \u00abeccellentemente provata\u00bb, la statura di donna di stato della reggente Adelaide.\nIn Ernesto Pontieri, anche gli elementi storici pi\u00f9 disparati, e perfino i dati pi\u00f9 aridi e settoriali, si compongono sempre attorno a \u00abgrossi nessi problematici\u00bb, in una \u00absintesi vigorosa e illuminante\u00bb com'\u00e8 il caso, ad esempio, del volume \"La Calabria a met\u00e0 del secolo XV e le rivolte di Antonio Centelles\", definito dal Saitta un \u00abvero gioiello unitario\u00bb.\nAffiliazioni e cariche.\nFin dalla fondazione, per tutti gli anni della presidenza di Benedetto Croce, e fino alla morte nel 1980, fu tra i membri del consiglio direttivo dell'Istituto italiano per gli studi storici, insieme agli altri uomini del \u00absodalizio\u00bb crociano:\nAlessandro Casati, Luigi Einaudi, Luigi Russo, Alda Croce, Arnaldo Momigliano, Dante Petaccia, Raffaele Mattioli e Donato Menichella.\nFu presidente della Societ\u00e0 napoletana di storia patria, e, a pi\u00f9 riprese, presidente dell'Accademia Pontaniana. Fu socio nazionale dell'Accademia dei Lincei.\nHa presieduto il comitato direttivo della \"Storia Universale\", edita per Vallardi e quello della \"Storia di Napoli\", di cui fecero parte Salvatore Battaglia, Giovanni Cassandro, Epicarmo Corbino, Roberto Pane.\nNel 1976 la Fondazione Adone Zoli gli ha consegnato la Targa Coerenza per l'impegno di una vita per la cultura.\nFondo Pontieri.\nAll'inizio degli anni settanta, Pontieri fece dono personale del suo patrimonio librario alla Biblioteca nazionale di Napoli: si tratta di un fondo bibliografico composto da \u00abpi\u00f9 di diecimila volumi, un considerevole quantitativo di opuscoli, decine di annate delle pi\u00f9 importanti riviste storiche italiane, monografie italiane e straniere, numerosi estratti di saggi, codici diplomatici, carteggi, testi antichi, studi di storia locale e un consistente numero di lavori che costituiscono una vera e propria antologia di fonti d'archivio, molte delle quali straniere\u00bb.\nOpere e risorse online.\nOpere disponibili online.\nAlcune sue opere sono disponibili in edizione integrale online, liberamente scaricabili, con il consenso degli aventi diritto, sulla pagina Biblioteca della rivista \"Mediterranea. Ricerche storiche\", ISSN 1824-3010 (stampa) ISSN 1828-230X (online)."}
{"id": "2237937", "revid": "22198752", "url": "https://it.wikipedia.org/wiki?curid=2237937", "title": "Rubbettino editore", "text": ""}
{"id": "2237941", "revid": "81497675", "url": "https://it.wikipedia.org/wiki?curid=2237941", "title": "Ripping", "text": "In informatica, con ripping (dall'inglese \"rip\", strappare, a simboleggiare il gesto di strappare il materiale digitale da un supporto per trasferirlo su un altro) si intende il trasferimento di un contenuto, solitamente audio e/o video, da un supporto, solitamente CD o DVD, ad un altro, solitamente il disco rigido, spesso utilizzando una codifica diversa dall'originale.\nLo scopo del ripping pu\u00f2 essere quello di avere copie di backup dei propri supporti originali ma viene fatto spesso anche con lo scopo di distribuire tale materiale su reti peer-to-peer, distribuzione illegale quando il materiale \u00e8 coperto da copyright. Colui che effettua il ripping viene chiamato nel gergo informatico ripper.\nAlcuni esempi comuni di ripping sono:\nAlcuni software.\nFra i software utilizzati per \"rippare\" i pi\u00f9 comuni sono:"}
{"id": "2237945", "revid": "599013", "url": "https://it.wikipedia.org/wiki?curid=2237945", "title": "Milovan Rakovi\u0107", "text": "Carriera.\nMuove i suoi primi passi nelle giovanili del Partizan per poi disputare la prima esperienza senior con il Polet Keramika nella Lega 1B del Campionato serbo (2003-04).\nNelle stagioni 2004-05 e 2005-06 veste la maglia del KK Atlas Belgrado nella serie maggiore, mentre la stagione successiva gioca con il KK Mega Ishrana sempre di Belgrado.\nRakovic viene scelto al draft del 2007 dai Dallas Mavericks e poi girato agli Orlando Magic con cui disputa la NBA Summer League.\nA partire dalla stagione 2007-08 si trasferisce in Russia allo Spartak San Pietroburgo.\nNell'estate del 2010 viene ingaggiato dalla Mens Sana Basket.\nNel mercato estivo del 2011 viene ceduto in prestito allo Zalgiris Kaunas.Per poi essere ceduto al team Bilbao Berri."}
{"id": "2237946", "revid": "228587", "url": "https://it.wikipedia.org/wiki?curid=2237946", "title": "Like This", "text": ""}
{"id": "2237948", "revid": "1816589", "url": "https://it.wikipedia.org/wiki?curid=2237948", "title": "Intellettualismo", "text": "Il termine intellettualismo indica l'atteggiamento di chi pone in primo piano l'attivit\u00e0 dell'intelletto e la considera preminente rispetto alla volont\u00e0, alle emozioni e alle intuizioni.\nIntellettualismo etico.\nNella filosofia antica si parla, ad esempio, di intellettualismo etico nel caso di Socrate che sosteneva che, dal punto di vista morale, unica causa possibile del male fosse l'ignoranza del bene \u00ab\"So invece che commettere ingiustizia e disobbedire a chi \u00e8 migliore di noi, dio o uomo, \u00e8 cosa brutta e cattiva. Perci\u00f2 davanti ai mali che so essere mali non temer\u00f2 e non fuggir\u00f2 mai quelli che non so se siano anche beni.\"\u00bb: una volta conosciuto il bene, non \u00e8 possibile astenersi dall'agire moralmente realizzando il bene, che \u00e8 \"piacevole\" in quanto genera la \"eudemonia\", la serenit\u00e0 dell'animo. Il male, dunque, lo si agisce perch\u00e9, per ignoranza, lo si scambia con il bene, che, tuttavia, non pu\u00f2 essere stabilito a priori una volta per tutte, ma deve essere oggetto di una ininterrotta ricerca, da effettuare confrontandosi con gli altri tramite il dialogo.\nAnalogo l'argomentare di Baruch Spinoza nell\"'Ethica more geometrico demonstrata\" e nel \"De intellectus emendatione\".\nPosizioni intellettualiste si trovano anche nel pensiero cristiano, come in Tommaso d'Aquino; a esse, tuttavia, si contrappongono le correnti del volontarismo etico, che afferma la superiorit\u00e0 della volont\u00e0 e degli elementi sentimentali ed emotivi come, ad esempio, in Blaise Pascal, con la teorizzazione dell'\"esprit de finesse\" (\u00abspirito di finezza\u00bb), prevalente sull'intelletto e sulle facolt\u00e0 razionali).\nIntellettualismo cognitivo.\nL'uso pi\u00f9 appropriato del termine si ha quando si intende per intellettualismo ci\u00f2 che si riferisce alle particolarit\u00e0 dell'intelletto come organo di conoscenza. Cos\u00ec, ad esempio, Hegel contrappone all'intelletto che genera astrazioni (\"Verstand\"), cristallizzando il divenire perenne della realt\u00e0 in concetti statici, l'intelletto che, come momento negativo, prepara la successiva tappa verso la sintesi superiore della ragione (\"Vernuft\"). Preso di per s\u00e9, l'uso dell'intelletto porta a concezioni assolute, generando anfibolie irrisolvibili \nCritica dell'intellettualismo.\nIl termine comincia a essere usato in senso peggiorativo con Henri Bergson, che racchiuse nel lemma ogni conoscenza che utilizzi segni e simboli astratti, come ad esempio la matematica, caratteristici di quel linguaggio e di quelle scienze che intellettualisticamente credono di arrivare cos\u00ec a verit\u00e0 scientifiche certe mentre tutt'al pi\u00f9 mettono in atto scopi pratici di utilit\u00e0, di ordine e sistemazione di nozioni.\nDa questo punto inizia la polemica nei confronti dell'intellettualismo da parte di tutti quei pensatori che si oppongono al positivismo e allo scientismo in nome dell'intuizione (lo stesso Bergson, Edmund Husserl), degli aspetti vitalistici e irrazionali della realt\u00e0 (Friedrich Nietzsche), della conoscenza pragmatica (William James, Ferdinand C. S. Schiller).\nAspra fu la critica nei confronti della scienza, accusata di intellettualismo, da parte di Giovanni Gentile e Benedetto Croce, che rivendicavano la funzione hegeliana della ragione nei confronti dell'intelletto astraente."}
{"id": "2237950", "revid": "1305772", "url": "https://it.wikipedia.org/wiki?curid=2237950", "title": "Comeback", "text": "Comeback (\"ritorno\" in lingua inglese) pu\u00f2 riferirsi a:"}
{"id": "2237952", "revid": "757396", "url": "https://it.wikipedia.org/wiki?curid=2237952", "title": "Ko\u0161arka\u0161ki klub Mega Basket", "text": "Il Ko\u0161arka\u0161ki klub Mega Basket, noto anche per motivi di sponsorizzazione come Mega Soccerbet \u00e8 una societ\u00e0 cestistica avente sede a Belgrado, in Serbia.\nFondata il 23 dicembre 1998 con il nome di \"K.K. Avala Ada\", nel 2005 cambi\u00f2 nome in \"K.K. Mega Basket\", per assumere poi la denominazione di \"Mega Vizura\" dopo la fusione con il KK Vizura dal 2009 al 2014, di \"Mega Leks\" dal 2014 al 2017, e di \"Mega Bemax\" dal 2017 al 2019.\nOltre a Belgrado, la squadra ha avuto sede anche a Kru\u0161evac dal 2012 al 2013, a Smederevo dal 2013 al 2014 e a Sremska Mitrovica dal 2014 al 2019.\nDisputa il campionato serbo.\nDenominazioni e sponsor.\nIl Dar\u00fc\u015f\u015fafaka S.K. ha avuto varie denominazioni nel corso della sua storia. Attraverso gli anni sono state:\nRoster 2021-2022.\n\"Aggiornato al 21 luglio 2021.\""}
{"id": "2237954", "revid": "486946", "url": "https://it.wikipedia.org/wiki?curid=2237954", "title": "KK Mega Basket", "text": ""}
{"id": "2237957", "revid": "486946", "url": "https://it.wikipedia.org/wiki?curid=2237957", "title": "Mega Ishrana", "text": ""}
{"id": "2237958", "revid": "486946", "url": "https://it.wikipedia.org/wiki?curid=2237958", "title": "Mega Aqua Monta", "text": ""}
{"id": "2237959", "revid": "2193053", "url": "https://it.wikipedia.org/wiki?curid=2237959", "title": "Gifflenga", "text": "Gifflenga (\"Giflenga\" in piemontese) \u00e8 un comune italiano di abitanti della provincia di Biella in Piemonte.\nStoria.\nIl toponimo, derivante dal termine germanico \"ghiffa\", o \"palo di confine\", \u00e8 attestato per la prima volta in un documento del 926 e sempre nel X secolo vi \u00e8 menzionata la pieve di San Martino (frazione Bonda).\nIl centro, situato sulla strada tra Vercelli e Biella, lungo il torrente Cervo, appartenne inizialmente al vescovo di Vercelli e nel XIII secolo fu feudo di Ardizzone dei conti di San Martino. Nel 1407 entr\u00f2 a far parte dei domini di casa Savoia, prima nel feudo di Castellengo poi come possesso delle famiglie Avogadro e de Rege.\nSimboli.\nLo stemma del comune di Gifflenga \u00e8 stato concesso con decreto del presidente della Repubblica del 28 novembre 2018.\nNella prima partizione sono presenti elementi ripresi dai blasoni delle storiche famiglie feudatarie del luogo: gli Avogadro della Motta (che portavano uno scudo \"fasciato d'oro e di rosso, di dieci pezzi\") ed i Parella di San Martino. Nella seconda \u00e8 raffigurato simbolicamente un mantello rosso diviso da una spada per ricordare il gesto di san Martino, titolare della pieve medievale di Gifflenga, attuale chiesa parrocchiale. Nella terza sono rappresentate le risorse agricole del paese: le piante di riso (tre come il numero dei cantoni nei quali \u00e8 suddiviso il comune), e la gemella ondata per le acque del torrente Cervo.\nMonumenti e luoghi d'interesse.\nLa chiesa parrocchiale venne costruita nel \"cantone di Mezzo\", attuale \"canton Chiesa\" nel XVII secolo, in sostituzione della pieve di San Martino, ricordata gi\u00e0 nel X secolo come chiesa dotata di fonte battesimale e distrutta nel 1648 da un'inondazione. Vi fu aggiunto in seguito il portico davanti alla facciata e il campanile fu dotato di un orologio pubblico nel 1905.\nEconomia.\nL'economia del comune si basa principalmente sull'agricoltura e in particolare sulla coltivazione del riso, sviluppatasi a partire dal XVIII secolo e in particolare dopo le opere di bonifica e canalizzazione realizzate nel XX secolo. Vi si coltiva in particolare la variet\u00e0 del riso di Baraggia.\nAmministrazione.\nAltre informazioni amministrative.\nGifflenga fa parte dell'unione di comuni della Comunit\u00e0 Collinare tra Baraggia e Bramaterra."}
{"id": "2237960", "revid": "339392", "url": "https://it.wikipedia.org/wiki?curid=2237960", "title": "Costituzione americana", "text": ""}
{"id": "2237962", "revid": "1543377", "url": "https://it.wikipedia.org/wiki?curid=2237962", "title": "L'Uovo di Colombo (album)", "text": "L'Uovo di Colombo \u00e8 un album del gruppo L'Uovo di Colombo pubblicato nel 1973.\nIl long playing risulta nella selezione del libro \"I 100 migliori dischi del Progressive italiano\", edito nel 2014.\nTracce.\nMusica e testi di E. e E. Volpini, R. Stefani, T. Tartarini, O. Cerri"}
{"id": "2237967", "revid": "599013", "url": "https://it.wikipedia.org/wiki?curid=2237967", "title": "Wbs", "text": ""}
{"id": "2237970", "revid": "767487", "url": "https://it.wikipedia.org/wiki?curid=2237970", "title": "Dante's Equation", "text": "Dante's Equation \u00e8 un romanzo di Jane Jensen pubblicato nel 2003.\nTrama.\nIl romanzo \u00e8 la storia di un giovane scienziato che scopre la legge naturale che controlla il bene e il male. Quando \u00e8 resa pubblica, intuisce che era stata gi\u00e0 scoperta da un fisico ebreo, Yosef Kobinski, ad Auschwitz durante l'Olocausto; la scoperta dello scienziato coincide con il ritrovamento di un manoscritto scritto da Kobinski. La scoperta e il manoscritto attirano l'attenzione di molti. Uno studente di cabala si interessa di Kobinski, perch\u00e9 il suo nome compare in un'analisi dei codici della Torah. Anche un giornalista tenta di rintracciare Kobinski, per uno studio per un articolo sulle sparizioni. Anche l'esercito \u00e8 interessato al fenomeno e cerca di trovare lo scienziato e la sua partner con lo scopo di valutare applicazioni militari della scoperta."}
{"id": "2237976", "revid": "339392", "url": "https://it.wikipedia.org/wiki?curid=2237976", "title": "Senatrice a vita", "text": ""}
{"id": "2237982", "revid": "307923", "url": "https://it.wikipedia.org/wiki?curid=2237982", "title": "Consolacion", "text": ""}
{"id": "2237987", "revid": "110157", "url": "https://it.wikipedia.org/wiki?curid=2237987", "title": "Reale Accademia di Musica (album)", "text": "Reale Accademia di Musica \u00e8 un album pubblicato dal gruppo Reale Accademia di Musica nel 1972.\nTracce.\nBrani composti da P. Sponzilli e E. De Luca."}
{"id": "2237989", "revid": "767487", "url": "https://it.wikipedia.org/wiki?curid=2237989", "title": "Consolacion (Cebu)", "text": "Consolacion \u00e8 una municipalit\u00e0 di Seconda classe delle Filippine, situata nella Provincia di Cebu, nella Regione del Visayas Centrale.\nLa municipalit\u00e0 fa parte dell'Area metropolitana di Cebu.\nConsolacion \u00e8 formata da 21 baranggay:"}
{"id": "2237994", "revid": "1226", "url": "https://it.wikipedia.org/wiki?curid=2237994", "title": "Oratorio di San Dalmazio", "text": "L'oratorio di San Dalmazio sorge a pochi metri dalla parrocchiale del quartiere di Lavagnola a Savona.\nStoria.\nPosto a pochi metri dalla chiesa parrocchiale, l'oratorio fu costruito sulla confluenza di antiche mulattiere che da Savona e da Lavagnola risalivano la valle del Letimbro verso l'oltregiogo. Esisteva, vicino all'attuale, un precedente e pi\u00f9 piccolo oratorio di ignote quanto remote origini, di cui si conservano ancora tracce murarie. Nel 1595 l'allora vescovo Pier Francesco Costa lamentava gli eccessi di baldorie dei confratelli in questo primitivo oratorio, tanto da renderlo pi\u00f9 simile adun'osteria.\nL'attuale edificio risale al XVII secolo. La prima pietra fu posata nel 1611 e il tetto venne terminato venti anni dopo. L'edificio fu benedetto nel 1633. Un centinaio di anni dopo (1739) venne realizzato il gruppo ligneo processionale raffigurante il santo titolare, opera di Ignazio Ferrari della scuola di Anton Maria Maragliano. Nel 1796 l'oratorio fu utilizzato come ricovero per le truppe francesi e nel 1800 svolse anche la funzione di carcere per breve tempo. Nel 1869 furono portati a termine i lavori di sopraelevazione della volta con nuove decorazioni a stucco. Il tetto fu rifatto nel 1954 e la facciata venne ridipinta nel 1983.\nDescrizione.\nEsterno.\nLa facciata, colorata secondo schemi tipici liguri, \u00e8 alleggerita da un grande rosone a mezza luna. L'edificio si affaccia su un sagrato del 1867 decorato a ciottoli bianchi e neri della spiaggia di Cogoleto, chiuso da un muro e da un cancello in ferro battuto. \nInterno.\nL'oratorio presenta una navata unica, molto lunga rispetto alla larghezza, coperta con volta a botte. \nAll'interno sono conservate diverse tele di epoche comprese tra il XVI e il XIX secolo, un crocefisso processionale di fine Seicento, uno con statua risalente agli anni a cavallo tra Quattrocento e Cinquecento, e uno con decorazioni argentee del 1833, diverse ceramiche della seconda met\u00e0 del Novecento, gli stalli per i confratelli del 1701, un organo a canne della met\u00e0 dell'Ottocento ritenuto di scuola toscana e la gi\u00e0 citata statua lignea processionale di san Dalmazio del 1739."}
{"id": "2237995", "revid": "15756", "url": "https://it.wikipedia.org/wiki?curid=2237995", "title": "I'm Gonna Love You Just a Little More Baby", "text": "I'm Gonna Love You Just a Little More Baby \u00e8 una canzone scritta, prodotta e registrata da Barry White nel 1973, pubblicata come primo singolo estratto dall'album \"I've Got So Much to Give\".\nIl singolo ebbe un'ottima accoglienza, raggiungendo la terza posizione della \"Billboard Hot 100\" e la vetta della classifica \"Hot R&amp;B/Hip-Hop Songs\". Si tratt\u00f2 di un risultato sorprendente, soprattutto perch\u00e9 \"I'm Gonna Love You Just a Little More Baby\" era il primo lavoro da cantante di White, che fino a quel momento aveva lavorato principalmente da compositore e produttore, senza alcun interesse ad intraprendere una carriera da cantante.\nIl singolo ricevette anche un disco d'oro dalla RIIA.\nUtilizzo del brano.\nCampionamenti di \"I'm Gonna Love You Just a Little More Baby\" sono stati usati in numerosi brani hip hop nel corso degli anni, da parte di artisti come Big Daddy Kane, Baby Bash, De La Soul, Eric B &amp; Rakim, Ghostface Killah, LL Cool J, N.W.A., Mos Def, e Too Short. La canzone \u00e8 stata inoltre inserita nella colonna sonora di \"Love Serenade\", \"Alta fedelt\u00e0\", \"Kissing Jessica Stein\" e \"Un ciclone in casa\". Il brano \u00e8 inoltre apparso in un episodio della settima stagione di \"Friends\", ed in uno della prima stagione di \"Cold Case\"."}
{"id": "2237998", "revid": "114697419", "url": "https://it.wikipedia.org/wiki?curid=2237998", "title": "Via Bibulca", "text": "La Via Bibulca era un'antica strada romana rimasta in uso sino al XVIII secolo. Era parte integrante della Via Claudia Augusta\nLa strada.\nLa Via Bibulca collegava Modena a Lucca come parte di un itinerario molto pi\u00f9 lungo: pi\u00f9 precisamente iniziava dalla confluenza tra i torrenti Dragone e Dolo in localit\u00e0 \"La Piana\" e finiva al paese di San Pellegrino in Alpe, situato sul crinale dell'appennino tosco-emiliano.\nEra chiamata anche la \"Via Imperiale\" perch\u00e9 il pedaggio costava molto e poteva ospitare un carro trainato da due buoi, un lusso per l'epoca. Nel XVIII secolo cadde in disuso per via di un pi\u00f9 fortunato percorso lungo il crinale appenninico.\nIl \"sentiero Matilde\" presenta con la Via Bibulca un tratto in comune che confluisce dal Reggiano partendo da Canossa a conferma del suo uso in epoca altomedievale.\nLa sua lunghezza \u00e8 di circa 30 chilometri e ha un dislivello di circa 1169 m. Al giorno d'oggi viene usata come sentiero per escursionisti amatoriali costeggiando\nla strada provinciale 32MO con cui a tratti condivide il percorso. Il tempo di percorrenza \u00e8 di 9 ore.\nStoria.\nL'antica Via fu in uso nel corso di tutta la storia dell'Impero Romano. All'epoca della Repubblica romana l'antica trib\u00f9 dei Friniati, facente parte della popolazione dei Liguri mosse guerra ai romani per vent'anni, opponendosi alla conquista. Quando i romani, sconfitte le trib\u00f9 liguri nel 175 a.C. (Tito Livio), riuscirono a stabilirsi nella zona, costruirono una fitta rete di strade e sentieri.\nIl nome proviene dal latino \"bi-\": due e \"bulca\": buoi. Alcune fonti riportano tuttavia che almeno parte dei sentieri siano risalenti al periodo preromano. Gli etruschi infatti erano stanziati nella zona e praticavano il commercio con le popolazioni locali.\nLe invasioni barbariche fecero perdere importanza a questa Via, cos\u00ec come a tutto il sistema viario romano; tuttavia nell'VIII secolo, con Liutprando, venne aperto il Passo delle Radici per collegare la montagna modenese ai possedimenti longobardi della Garfagnana.\nIn et\u00e0 carolingia era chiamata la \"via nova\" come risulta da un documento del IX secolo.\nIl periodo pi\u00f9 importante per questa antica Via inizi\u00f2 con la fondazione dell'abbazia di Frassinoro (1071) da parte di Beatrice di Lotaringia, cosa che fece perdere importanza la Pieve di Rubbiano alla quale fino ad allora era spettata la riscossione dei pedaggi e la manutenzione della strada.\nIl percorso fu spesso al centro di contese fra il Comune di Modena e l'abbazia di Frassinoro, al quale fu affidato nel 1164 da Federico I, per via di numerose scorribande che ebbero luogo nella Garfagnana. Lungo il percorso per San Pellegrino in Alpe furono poi costruiti due ospizi per i viaggiatori, quello di San Geminiano (di cui non rimane traccia) e quello di San Pellegrino. Nel 1522 Ludovico Ariosto, recandosi ad assumere il governo della Garfagnana, ebbe modo di sperimentare lo stato disastroso in cui giaceva la Via definendola \u00abl'iniqua strada\u00bb.\nNel XVIII secolo furono costruite altre vie transappenniniche come la Via Vandelli, che in parte calcava l'antico percorso della Via Bibulca ma nel tratto del crinale montano pi\u00f9 impervio ne seguiva uno diverso, pi\u00f9 agevole; verso la fine del secolo con la costruzione della Via Giardini, da parte degli Estensi, anche la Via Vandelli cadde definitivamente in disuso.\nLa strada oggi.\nOggi la Via Bibulca \u00e8 ridotta ad un sentiero recuperato come sentiero CAI n.599. \u00c8 quindi sede di percorsi ed itinerari naturalistici da parte di appassionati. Per questo percorso sono state pubblicate guide e pubblicazioni storiche ed ambientali.\nGuida escursionistica della Via Bibulca:"}
{"id": "2238006", "revid": "110157", "url": "https://it.wikipedia.org/wiki?curid=2238006", "title": "I've Got So Much to Give (singolo)", "text": "I've Got So Much to Give \u00e8 una canzone scritta, prodotta e registrata da Barry White nel 1973, pubblicata come secondo singolo estratto dall'album \"I've Got So Much to Give\".\nPur non ottenendo il successo del precedente singolo \"I'm Gonna Love You Just a Little More Baby\", \"I've Got So Much to Give\" riusc\u00ec comunque ad arrivare alla quinta posizione della R&amp;B Chart, e a entrare nella top 40 della \"Billboard Hot 100\".\nIl singolo ricevette anche un disco d'oro dalla RIIA."}
{"id": "2238007", "revid": "1573940", "url": "https://it.wikipedia.org/wiki?curid=2238007", "title": "Cappella di San Sebastiano (Savona)", "text": "La cappella di San Sebastiano \u00e8 un piccolo edificio religioso che sorge nella localit\u00e0 di Marmorassi, sulle alture dell'entroterra di Savona.\nCaratteristiche.\nLa cappella non presenta valore artistico di rilievo. Costituita da unica navata di modeste dimensioni fu costruita in epoca incerta e fortemente rimaneggiata o ricostruita nel secondo dopoguerra. Ha un piccolo campanile a vela sul lato sinistro e in facciata presenta una bella immagine in rilievo del santo titolare, realizzata in terracotta secondo i canoni dell'arte ceramistica albisolese."}
{"id": "2238008", "revid": "228587", "url": "https://it.wikipedia.org/wiki?curid=2238008", "title": "Cordova (disambigua)", "text": ""}
{"id": "2238010", "revid": "228587", "url": "https://it.wikipedia.org/wiki?curid=2238010", "title": "Never, Never Gonna Give You Up", "text": "Never, Never Gonna Give You Up \u00e8 una canzone scritta da Aaron Schroeder e Barry White, e prodotta e registrata da White nel 1974, pubblicata come primo singolo estratto dall'album \"Stone Gon\"'.\nIl brano ebbe un ottimo riscontro di pubblico, riuscendo ad ottenere la settima posizione della \"Billboard Hot 100\", e la seconda della \"U.S. R&amp;B Chart\". Inoltre fu il secondo singolo di Barry White ad essere pubblicato in Europa, dopo \"I'm Gonna Love You Just a Little More Baby\", diventando una top 20 in Regno Unito e Paesi Bassi.\nIl singolo ricevette anche un disco d'oro dalla RIIA il 2 luglio 1974.\nCover.\nLisa Stansfield registr\u00f2 una cover di \"Never, Never Gonna Give You Up\" nel 1997, per l'album omonimo. Il singolo della versione della Stansfield riusc\u00ec ad ottenere anche la posizione 25 della \"Official Singles Chart\", la 74 della \"Billboard Hot 100\", la 38 della \"Hot R&amp;B/Hip-Hop Songs\" e soprattutto la vetta della \"Hot Dance Club Play\"\nLa canzone fu anche oggetto di cover da parte del gruppo Cake, che ne registrarono una versione nel 1997 per la colonna sonora del film \"Un lupo mannaro americano a Parigi\". Una versione strumentale del brano \u00e8 stata registrata anche dall'artista jazz Peter White."}
{"id": "2238011", "revid": "834", "url": "https://it.wikipedia.org/wiki?curid=2238011", "title": "Io e il tempo", "text": "Io e il tempo \u00e8 un album dei Nuova Era pubblicato nel 1992."}
{"id": "2238012", "revid": "834", "url": "https://it.wikipedia.org/wiki?curid=2238012", "title": "Il passo del soldato", "text": "Il passo del soldato \u00e8 un album dei Nuova Era pubblicato nel 1995."}
{"id": "2238014", "revid": "767487", "url": "https://it.wikipedia.org/wiki?curid=2238014", "title": "Cordova (Cebu)", "text": "Cordova \u00e8 una municipalit\u00e0 di Quarta classe delle Filippine, situata nella Provincia di Cebu, nella Regione del Visayas Centrale.\nCordova \u00e8 formata da 13 baranggay:"}
{"id": "2238017", "revid": "1442080", "url": "https://it.wikipedia.org/wiki?curid=2238017", "title": "Liber pantegni", "text": "Il Liber pantegni (\u03c0\u03b1\u03bd\u03c4\u03b5\u03c7\u03bd\u03b7 \"[racchiudimento] di tutte le arti [mediche]\") \u00e8 un testo medico medievale compilato da Costantino l'Africano verso il 1080. Attribuito a Isaac Israeli ben Solomon (X secolo), esso \u00e8 un compendio di medicina ellenistica e medicina islamica, in larga parte costituito da una traduzione parziale del \"Kit\u0101b al-malik\u012b\" (\"Libro regio\") di Ali ibn Abbas al-Majusi.\nSi distingue in una sezione \"theorica\" e in \"practica\", come era stato gi\u00e0 fatto precedentemente nell'\"Isagoge Johannitii\", un testo medico scritto da Hunayn ibn Ishaq (Iohannitius, o Johannitius Onan). Il \"Liber pantegni\" fu ampliato da Johannes Afflatius sotto il titolo di \"Liber aureus\", e pi\u00f9 tardi da Stefano d'Antiochia (1127) come \"Regalis dispositio\".\nUna compilazione pi\u00f9 sintetica e pratica di tale libro \u00e8 il \"Viaticum\"."}
{"id": "2238022", "revid": "287204", "url": "https://it.wikipedia.org/wiki?curid=2238022", "title": "Daanbantayan", "text": "Daanbantayan \u00e8 una municipalit\u00e0 di Prima classe delle Filippine, situata nella Provincia di Cebu, nella Regione del Visayas Centrale.\nDaanbantayan \u00e8 formata da 20 baranggay:"}
{"id": "2238023", "revid": "1958640", "url": "https://it.wikipedia.org/wiki?curid=2238023", "title": "Bartholomaeus Pitiscus", "text": "Studioso di trigonometria, fu il primo a usare questo termine.\nBiografia.\nBartholomeo Pitiscus nacque da genitori poveri nel paese di Gr\u00fcnberg (oggi Zielona G\u00f3ra, in Polonia) nella bassa Slesia, nel ducato di Glogau (G\u0142og\u00f3w, Polonia) governato dagli austriaci. Studi\u00f2 teologia a Zerbst e all'Universit\u00e0 di Heidelberg. Fu un appassionato calvinista e fu nominato istruttore di un ragazzo di 10 anni, Frederick IV, Elettore Palatino del Reno dallo zio calvinista di Federico, Giovanni Casimiro, poich\u00e9 il padre di Frederick era morto nel 1583. Pitiscus fu successivamente nominato cappellano di corte a Breslavia (Wroc\u0142aw) e precettore di corte presso Frederick. Pitiscus fu sostenitore delle iniziative di Frederick contro la Chiesa Cattolica Romana.\nPitiscus raggiunse la fama con una pubblicazione in latino dal titolo \"Trigonometria: sive de solutione triangulorum tractatus brevis et perspicuus\" (1595, prima edizione pubblicata a Heidelberg), opera che introdusse la parola \"trigonometria\" nelle lingue latina, inglese e francese. Il tomo \u00e8 diviso in 5 libri sulla trigonometria piana e sferica. A Pitiscus viene inoltre attribuita l'introduzione del punto come simbolo di separazione tra interi e frazioni decimali, che appare nelle tavole trigonometriche e fu successivamente accettato da Nepero nelle sue tavole logaritmiche (1614 e 1619).\nPitiscus pubblic\u00f2 \"Thesaurus mathematicus\" (1613) nel quale implement\u00f2 le tavole trigonometriche di Giorgio Gioacchino Retico di cui corresse anche il \"Magnus Canon doctrin\u00e6 triangulorum\".\nPitiscus mor\u00ec ad Heidelberg.\nUn cratere lunare \u00e8 stato intitolato al suo nome. Lo studioso Samuel Pitiscus (Zutphen, 30 marzo 1637 \u2013 Utrecht, 1\u00ba febbraio 1727) era suo nipote."}
{"id": "2238024", "revid": "115881923", "url": "https://it.wikipedia.org/wiki?curid=2238024", "title": "Grande Skopje", "text": "Il concetto di Grande Skopje, , \u00e8 relativo alla speciale organizzazione amministrativa della citt\u00e0 di Skopje, capitale della Macedonia del Nord.\nCitt\u00e0 di Skopje.\nLa Citt\u00e0 di Skopje ha una propria amministrazione, ma al contempo \u00e8 costituita da 10 municipi, ciascuno con un proprio sindaco e consiglio. Come unit\u00e0 nel suo complesso, Skopje \u00e8 la capitale della Repubblica. Fa parte della regione statistica di Skopje (\"\u0421\u043a\u043e\u043f\u0441\u043a\u0438 \u0440\u0435\u0433\u0438\u043e\u043d\").\nL'organizzazione della \"Grande Skopje\", come un'unit\u00e0 distinta di autogoverno locale con personalit\u00e0 giuridica propria, \u00e8 definita dalla Legge di Skopje, la quale suddivide le competenze della citt\u00e0 rispetto a quelle dei municipi, enti depotenziati rispetto agli altri comuni dello Stato."}
{"id": "2238025", "revid": "363629", "url": "https://it.wikipedia.org/wiki?curid=2238025", "title": "Scamiciato", "text": "Lo scamiciato \u00e8 un abito da donna privo di maniche e dall'ampia scollatura, rotonda o quadrata, normalmente indossato al di sopra di un altro indumento, che pu\u00f2 essere una T-shirt, una camicia o una blusa.\nNato come abito infantile, lo scamiciato \u00e8 entrato progressivamente a far parte della moda casual di molte donne, proposto in passerella da diversi stilisti.\nLo scamiciato \u00e8 stato adottato in seno al Gothic Lolita alla fine degli anni novanta, spesso indossato al di sopra di un'altra gonna che aumentasse il volume del vestito."}
{"id": "2238026", "revid": "110157", "url": "https://it.wikipedia.org/wiki?curid=2238026", "title": "Chiesa della Madonna degli Angeli (Savona)", "text": "La chiesa della Madonna degli Angeli \u00e8 un edificio religioso che sorge sulle alture di Savona, in posizione panoramica e in prossimit\u00e0 dell'omonimo forte.\nCaratteristiche.\nFu costruita da un frate cappuccino, Gio Ambrogio Pavese, sul finire del secolo XVI. La piccola chiesa sorge con la facciata rivolta a est, quasi a guardare la citt\u00e0. Posta a mezza costa lungo le pendici della collina, \u00e8 raggiungibile solo a piedi sia dal fondovalle che da una strada sterrata che le passa alle spalle. L'edificio ha navata unica con volta a sesto ribassato (quasi piatta) e presbiterio quadrato. Ai lati del piccolo altare due porte, poste sulla parete di fondo, conducono l'una in sacrestia e l'altra nel campanile. La chiesa non presenta pitture o decorazioni e ha un tetto in \"ciappe\" di ardesia molto deteriorato dal quale filtra acqua piovana all'interno. Per tali motivi l'edificio non \u00e8 oggi in un buono stato di conservazione."}
{"id": "2238035", "revid": "373458", "url": "https://it.wikipedia.org/wiki?curid=2238035", "title": "Ctesippo", "text": ""}
{"id": "2238036", "revid": "38120", "url": "https://it.wikipedia.org/wiki?curid=2238036", "title": "Euriade", "text": ""}
{"id": "2238037", "revid": "709565", "url": "https://it.wikipedia.org/wiki?curid=2238037", "title": "Demoptolemo", "text": "Demoptolemo (gr. \u0394\u03b7\u03bc\u03bf\u03c0\u03c4\u03cc\u03bb\u03b5\u03bc\u03bf\u03c2, lat. Demoptolemus, -i) \u00e8 un personaggio dell\"Odissea\". \u00c8 uno dei Proci, i pretendenti alla mano di Penelope.\nIl personaggio compare solo nel corso della strage finale descritta nel Libro XXII dell\"Odissea\". Omero lo mostra tra quelli che \"si distinguevano nel valore\" (XXII, 244). Su invito di Agelao, insieme ad altri scaglia la sua asta contro Odisseo. Tuttavia Atena rende inefficace il suo colpo e Odisseo lo uccide, mentre contemporaneamente \u00e8 abbattuto Euriade per mano di Telemaco (XXII, 247-267).\nNella \"Bibliotheca\" dello Pseudo-Apollodoro si afferma che fosse originario di Dulichio."}
{"id": "2238039", "revid": "114309630", "url": "https://it.wikipedia.org/wiki?curid=2238039", "title": "Leode", "text": "Leode \u00e8 un personaggio dell'\"Odissea\" di Omero.\nIl mito.\nLeode, figlio del nobile Enope, era uno dei Proci, giovani e subdoli pretendenti al trono di Itaca, allorch\u00e9 Ulisse, il re, era impegnato nella guerra di Troia: era anche aruspice, dotato di preveggenza. Ulisse, una volta tornato in patria, dovette vedersela coi pretendenti che si erano insediati nella reggia volendo sposare, in sua assenza, la moglie Penelope. Aiutato dal figlio Telemaco e dai servi fedeli dette il via a una grande strage nella sala del palazzo. Quello dei Proci cui Odisseo riserv\u00f2 la sorte peggiore fu proprio Leode che, vista la carneficina, si gett\u00f2 alle sue ginocchia implorando di essere risparmiato, ma il re di Itaca, sordo alle sue preghiere, raccolse la spada di Agelao (un pretendente ucciso poco prima dall'eroe acheo), e con questa gli tagli\u00f2 la testa che cadde al suolo mentre ancora parlava."}
{"id": "2238041", "revid": "1832335", "url": "https://it.wikipedia.org/wiki?curid=2238041", "title": "H\u014dnen", "text": "H\u014dnen nacque nel villaggio d'Inaoka nel comune (distretto amministrativo) di Kume nella provincia di Mimasaka, oggi prefettura di Okayama, situato approssimativamente seicento chilometri a ovest di Kyoto. Sul suo luogo di nascita adesso sorge il tempio Tanjyo-ji.\nSuo padre, Uruma no Tokikuni, proveniva da una delle famiglie principali della provincia ed era un funzionario locale con compiti di mantenimento dell'ordine pubblico. La madre di Honen proveniva da una famiglia Hada, i cui antenati erano originari della Cina e la cui attivit\u00e0 era il commercio dei prodotti di seta. La famiglia Hada era benestante e, di conseguenza, anche una delle famiglie pi\u00f9 potenti nella provincia.\nTokikuni e sua moglie non riuscirono ad avere figli per lungo tempo e nella disperazione pregarono il Buddha \u015a\u0101kyamuni per avere un bambino. Secondo la tradizione, una notte la moglie di Tokikuni fece uno strano sogno nel quale ingoiava la lama di un rasoio. Tokikuni ne fu lieto, perch\u00e9 ritenne questo sogno una premonizione per la nascita di un figlio.\nIl 7 aprile 1133, sua moglie partor\u00ec un bambino, e tra i rami dell'albero di Muku (\"Altea\") che si trovava di fronte all'angolo occidentale della casa di Tokikuni, apparvero due stendardi bianchi. Alcune nubi purpuree punteggiarono il cielo azzurro. Tutti questi prodigi sembravano essere i segni della benedizione scesa sulla famiglia di Tokikuni.\nIl figlio fu chiamato Seishi-maru, e fu un ragazzo coraggioso ed intelligente. Il nome \u201cSeishi\u201d proveniva dal bodhisattva Mah\u0101sth\u0101mapr\u0101pta (\u5927\u52e2\u81f3\u83e9\u85a9, Daiseishi-bosatsu), uno dei bodhisattva che accompagnano il Buddha Amida simbolo della saggezza.\nNel 1141 suo padre fu ferito mortalmente da Akashi no Sada-akira, un funzionario locale inviato dall'imperatore Horikawa (\u5800\u6cb3\u5929\u7687, regno: 1087-1107) per governare sulla provincia. Sul punto di morte, Tokikuni disse a suo figlio: \u00abNon odiare il nemico, piuttosto diventa un monaco e prega per me e per la tua liberazione\u00bb. Questa tragedia provoc\u00f2 un forte sentimento religioso in Seishi-maru.\nSeishi-maru fu quindi mandato al tempio di suo zio Kangaku, fratello pi\u00f9 giovane di sua madre e abate nel tempio buddhista, di scuola Tendai, Bodai-ji, situato a circa centodieci chilometri a nord della citt\u00e0 natale di Seishi-maru. Proprio in quel tempio Seishi-maru avvi\u00f2 gli studi di Buddhismo. Kangaku, impartendo le prime dottrine buddhiste a Seishi-maru, comprese che il novizio possedeva grandi capacit\u00e0, quindi decise, nel 1145, di inviarlo al monastero Enryaku-ji, sede centrale della scuola Tendai sul Monte Hiei, centro degli studi buddhisti di quell'epoca.\nAll'Enryaku-ji Seishi-maru studi\u00f2 prima con Jiho-bo Genko e, due anni dopo, con Koen nel tempio del complesso monastico Enryaku-ji, il Kudoku-in dove fu ordinato monaco.\nSeishi-maru, per\u00f2, non si accontent\u00f2 di questa situazione, e nel 1150, all'et\u00e0 di diciotto anni, part\u00ec ed and\u00f2 a studiare con Jigem-bo Eiku nella valle di Kurodani, nella stessa area. In quel luogo, Seishi-maru fu chiamato Honen-bo Genku da Eiku e cominci\u00f2 sinceramente a cercare il metodo della salvezza religiosa.\nL'interesse principale di Honen non era quello di conseguire un'elevata condizione sociale, come desideravano molti sacerdoti in quel periodo. Secondo le biografie di Honen, ad ogni modo, raggiunse un'alta reputazione come monaco di grande erudizione nel monte Hiei. Eppure questo non era ci\u00f2 egli stava cercando. Ci\u00f2 che voleva era trovare la via della salvezza universale, attraverso la quale tutte le persone avrebbero potuto raggiungere la liberazione ultima nella Terra Pura.\nNel 1156, all'et\u00e0 di ventiquattro anni Honen and\u00f2 a Nara, l'antica capitale del Giappone, per imparare di pi\u00f9 sul buddhismo e per trovare il metodo per la salvezza universale. Durante il tragitto, egli visit\u00f2 la sala Shaka-do del tempio Seiryo-ji a Saga, nella periferia occidentale di Kyoto, per pregare per il successo nel trovare questa via. Nella sala Shaka-do era racchiusa una statua del Buddha Shakamuni. Essa era stata portata da Chonen, un sacerdote del tempio Todai-ji a Nara, dalla Cina nel 987 ed era adorata da tutti in quanto immagine sacra. A Nara egli visit\u00f2 i grandi templi, come il Kofuku-ji e il Todai-ji, e famosi sacerdoti eruditi, quali Kanga della scuola di Sanron (San-lun), Zoshun della scuola Hosso (Fa-hsiang), e Keiga della scuola Kegon (Hua-yen).\nHonen descrisse la sua vita di ricerca dalla \u201cvia\u201d con le seguenti parole: \u00abNella sua essenza, il buddhismo include l'osservazione di precetti (Sila, Jikai), la realizzazione della concentrazione (Samadhi, Sanmai) e il conseguimento della saggezza (Prajna, Cie, Hannya). Io, per\u00f2, non riesco a portare a termine questo triplice requisito. Non c'\u00e8 un altro modo con il quale posso essere liberato? Ho visitato molti templi e sacerdoti, ma nessuno mi ha dato una risposta soddisfacente. Cos\u00ec sono ritornato nuovamente alla biblioteca di Kurodani, per studiare pi\u00f9 duramente che mai, per trovare la via della salvezza\u00bb.\nEgli lesse tutte le sacre scritture buddhiste (Tripitaka, Sanzo) tre volte e il Commentario della Meditazione Sutra (Kanmuryoju-kyo-syo) di Shan-tao (Zendo) cinque volte. Fu il testo di Shan-tao che gli rivel\u00f2 finalmente la via della salvezza universale. Questo metodo \u00e8 precisamente la pratica del nembutsu. Egli ebbe tale rivelazione all'et\u00e0 di quarantatr\u00e9 anni.\nIl nembutsu era gi\u00e0 praticato prima di Honen al monte Hiei ed a Nara, ma aveva avuto solo un significato secondario come disciplina religiosa. Nessuno consider\u00f2 il nembutsu in quanto pratica indipendente, interpretandolo, invece, soltanto come una delle molte discipline esistenti. Fu Honen che consider\u00f2 il nembutsu come un'assoluta pratica indipendente.\nDopo aver realizzato la verit\u00e0 del nembutsu, Honen lasci\u00f2 il monte Hiei per recarsi a Kyoto e qui cominci\u00f2 a diffondere l'insegnamento del nembutsu. Nella primavera del 1175, egli fond\u00f2 Jodo Shu, ossia la scuola della Terra Pura, in Giappone. Il centro del suo insegnamento fu a Yoshimizu, dove si trova adesso il Cion-in, il tempio principale del Jodo Shu.\nL'insegnamento di Honen attir\u00f2 molte persone. Coloro che si recavano al centro di Honen per ascoltare i suoi insegnamenti non furono solo sacerdoti e nobili, ma per anche guerrieri, un ex-ladro, pescatori e addirittura prostitute.\nFra i sacerdoti attirati dall'insegnamento di Honen, i pi\u00f9 importanti sono Shoku, Shoko e Shinran, perch\u00e9 successivamente essi svilupparono le scuole del buddhismo della Terra Pura in Giappone. Shoku (1177-1247) divenne il discepolo di Honen nel 1190, all'et\u00e0 di quattordici anni, quando Honen ne aveva cinquantotto. Studi\u00f2 il buddhismo della Terra Pura, sotto la guida di Honen per ventitr\u00e9 anni e fu rispettato come il fondatore del Seizan, un ramo del Jodo Shu. Shoko (1162-1238) si rec\u00f2 a studiare da Honen nel 1197, all'et\u00e0 di trentasei anni. Dopo aver imparato con successo l'insegnamento di Honen, and\u00f2 nel Kyushu e diffuse il dharma del nembutsu. Egli \u00e8 considerato il secondo patriarca del Jodo Shu, mentre Honen il primo. Shinran (1173-1262) divent\u00f2 un discepolo di Honen nel 1201 all'et\u00e0 di ventinove anni. Egli \u00e8 ritenuto il fondatore del Jodoshin-shu, la scuola della Vera Terra Pura.\nL'associazione della famiglia imperiale giapponese con Honen avvenne quando a quest'ultimo fu richiesto di condurre la cerimonia per prendere i precetti buddhisti da parte di tre imperatori: Go-Shirakawa, Takakura e Go-Toba. Tra i nobili che furono attratti dall'insegnamento di Honen, ci fu Kujo Kanezane, personaggio molto noto ed importante, deteneva varie posizioni nel governo aristocratico del periodo di Honen e divenne il primo ministro nel 1189. Kanezane ebbe la possibilit\u00e0 di partecipare alla cerimonia della presa dei precetti effettuata da Honen circa cinque volte. Egli si adoper\u00f2 anche per far cambiare il luogo dell'esilio di Honen, per renderlo pi\u00f9 lieve, da Tosa alla provincia di Sanuki. Fu, inoltre, Kanezane che chiese a Honen di scrivere un libro sul nembutsu, ci\u00f2 che divenne il Senciaku Hongan Nembutsu-shu (Il Brano sulla Selezione del Nembutsu nel Voto Originale), testo basilare del pensiero del nembutsu di Honen.\nL'episodio di Kumagai Naozane illustra il tipo di guerriero influenzato da Honen. Egli fu un guerriero coraggioso, che uccise molte persone. La sua grande paura era di andare all'inferno, dopo la morte. Ma, quando sent\u00ec il sermone di Honen, secondo il quale anche un uomo peccaminoso pu\u00f2 raggiungere la salvezza attraverso l'insegnamento del nembutsu, si commosse e divenne il discepolo di Honen. Masako, la moglie del guerriero Minamoto no Yoritomo, fondatore del governo di Kamakura, fu anch'ella una seguace di Honen.\nFra i seguaci laici di Honen, c'era un indovino (Onmyo-ji) chiamato Awanosuke. Si dice che egli fosse uno stupido ma devoto fedele al nembutsu ed \u00e8 considerato l'inventore del doppio juzu di trefolo (rosario), al posto di quello singolo che \u00e8 popolare tra i seguaci del Jodo Shu. Un giorno, Honen chiese a Shoko: \u00abQuale pratica del nembutsu \u00e8 migliore, quella di Awanosuke o di Honen?\u00bb Shoko rispose: \u00abOvviamente, la pratica del nembutsu di Honen \u00e8 migliore di quella di Awanosuke\u00bb. Sentendo ci\u00f2, Honen lo rimprover\u00f2, dicendogli: \u00abDa quanto tempo stai studiando il significato del nembutsu? Non c'\u00e8 la minima differenza tra i due, perch\u00e9 entrambi presentano la stessa intenzione di volere raggiungere Nascita nella Terra Pura del Buddha\u00bb. Questa storia indica eloquentemente che il valore del nembutsu giace oltre la comprensione intellettuale.\nPoich\u00e9 l'insegnamento del nembutsu si diffuse in tutto il paese, le comunit\u00e0 dei templi precedentemente esistenti, come l'Enryaku-ji nel monte Hiei e il Kofuku-ji a Nara, tentarono di fermare il nembutsu. Nell'inverno del 1204, i sacerdoti del monte Hiei si riunirono di fronte alla sala principale e si appellarono allo Zasu (l'abate principale), Shinsho, per abolire il nembutsu. Honen rispose loro componendo un documento chiamato Shichikajo Kishomon (Pegno di Sette Articoli). I punti principali menzionati in questo documento erano: non parlar male delle altre sette, dei loro insegnamenti e seguaci; non comportarsi impropriamente e non insegnare precetti sbagliati, di cui i maestri (Buddha Shakyamuni e Honen) non hanno parlato. Questo documento fu firmato da 190 discepoli per confermare la loro adesione al pegno. Per effetto di questo documento, l'attacco dal monte Hiei si plac\u00f2 temporaneamente.\nTuttavia i sacerdoti del Kofuku-ji non furono soddisfatto. Gedatsu-bo Jokei di Kasagi scrisse la Petizione di Kofuku-ji, che includeva \"nove errori del Buddhismo della Terra Pura di Honen\". Nell'ottobre del 1205, i sacerdoti del Kofuku-ji a Nara spedirono il documento alla corte imperiale e fecero un appello per fermare l'insegnamento del nembutsu e per punire Honen ed i suoi discepoli. Dopo di ci\u00f2, un Ordine Imperiale dichiar\u00f2 la presenza di seguaci di Honen che avevano frainteso l'insegnamento del maestro e che si comportavano impropriamente. Di conseguenza, essi sarebbero dovuti essere puniti, ma poich\u00e9 erano stati loro stessi ad infrangere il vero insegnamento di Honen, quest'ultimo, invece, non si sarebbe dovuto punire.\nI sacerdoti di Kofuku-ji non furono soddisfatti di ci\u00f2. Essi fecero ancora appello per perseguitare quei discepoli di Honen, che furono riconosciuti per avere un forte attaccamento al solo nembutsu e di abusare delle altre sette. Cos\u00ec il discepolo principale di Honen, Kosai, fu cacciato dal centro di Honen, poich\u00e9 insegn\u00f2 che era sufficiente invocare solo una volta il nembutsu per realizzare la salvezza (Ichinen-gi). Anche il suo discepolo Gyoku fu cacciato via, perch\u00e9 propag\u00f2 la condotta del rompere i precetti buddhisti e non rispett\u00f2 i voti degli altri buddha. Gli attacchi dal Kofuku-ji furono frequenti dopo di questi avvenimenti.\nL'attacco pi\u00f9 forte contro Honen avvenne il 18 febbraio 1207, quando Honen aveva 75 anni. Fu causato di un incidente avvenuto nel dodicesimo mese del 1206, quando l'ex-imperatore Go-Toba fece un pellegrinaggio al santuario di Kumano. In assenza di Go-Toba, due delle dame che avrebbero dovuto aspettarlo al suo ritorno, senza che lui lo sapesse, parteciparono ad una cerimonia del nembutsu, condotta dai discepoli di Honen, Juren ed Anraku, e decisero di diventare monache. Come risultato dell'ira di Go-Toba, Juren ed Anraku furono condannati a morte e Honen fu esiliato a Tosa, sull'isola di Shikoku.\nHonen non esit\u00f2 ad accettare l'esilio. Egli, in realt\u00e0, l'apprezz\u00f2 e disse: \u00abPer me questo esilio \u00e8 un'espressione della cortesia imperiale, perch\u00e9 finora io non ho potuto portare l'insegnamento del nembutsu alle persone che non hanno avuto mai l'opportunit\u00e0 di incontrarmi e di ascoltarmi direttamente\u00bb. Uno dei suoi discepoli, Sai-Amidabutsu, sugger\u00ec a Honen di non praticare il nembutsu per qualche tempo, allo scopo di distogliere i vecchi templi dall'attaccarlo. Honen, tuttavia, rispose: \u00abPraticher\u00f2 il nembutsu, anche se loro mi dovessero mettere a morte\u00bb.\nHonen lasci\u00f2 Kyoto il 16 marzo 1207 per recarsi a Shikoku. Lungo il percorso, insegn\u00f2 il nembutsu alla gente, in luoghi come l'isola di Kyo, la baia di Takasago a Harima, il porto di Muro e l'isola di Shikoku. I suoi ascoltatori includevano pescatori, prostitute, guerrieri e paesani. Finalmente Honen arriv\u00f2 nella provincia di Sanuki nello Shikoku, il luogo dell'esilio. In principio, Honen fu condannato all'esilio nella provincia di Tosa, ma in seguito, prima ancora di esserci arrivato, l'ex-primo Kanezane riusc\u00ec a mutare il luogo di confino con Sanuki, dato il clima pi\u00f9 mite\nL'8 dicembre 1207, fu pubblicato un Ordine Imperiale per il quale Honen fu liberato dall'esilio sull'isola di Shikoku. Non avendo, per\u00f2, ancora ricevuto il permesso di ritornare a Kyoto, egli si ferm\u00f2 al tempio Katsuo-ji, vicino ad Osaka, per alcuni mesi. Era il 20 novembre 1211, quando ad Honen finalmente fu concesso di ritornare a Kyoto. Il 23 gennaio 1212, egli scrisse Il Documento di Un Foglio (Ichimai-Kishomon) alla richiesta di Genci, il suo discepolo pi\u00f9 vicino, di mettere per iscritto il suo insegnamento. Nel documento, Honen afferm\u00f2 l'essenza della sua fede, spiegando ai seguaci che il nembutsu \u00e8 l'ultimo metodo della salvezza universale e che quindi \u00e8 necessario praticarlo facendo tutti gli sforzi possibili, senza stancarsi mai a causa della propria conoscenza limitata. Egli mor\u00ec dopo due giorni, il 25 gennaio 1212, all'et\u00e0 di ottant'anni."}
{"id": "2238045", "revid": "22203536", "url": "https://it.wikipedia.org/wiki?curid=2238045", "title": "Hard disk drive", "text": ""}
{"id": "2238048", "revid": "1305772", "url": "https://it.wikipedia.org/wiki?curid=2238048", "title": "Translucenza nucale", "text": "La translucenza nucale (NT) \u00e8 una fessura translucida in ecografia a livello della cute nucale del feto. La fessura di liquido \u00e8 una raccolta di linfa che si osserva in tutti i feti nel primo trimestre di gravidanza. Un aumento dello spessore della translucenza nucale \u00e8 indice di un aumento di rischio di anomalie cromosomiche, come la sindrome di Down, o di malformazioni fetali.\nDescrizione.\nViene misurata con un esame ecografico mirato effettuato nel primo trimestre di gravidanza, tra le settimane 11+0 e 13+6 di gestazione. \nLo spessore della translucenza nucale \u00e8 proporzionale al rischio di una malattia cromosomica del feto come l'et\u00e0 materna ed il free Beta hCG. \nUno spessore della translucenza nucale che superi una certa soglia, indicativamente 2,5\u20133\u00a0mm, correla anche con un rischio pi\u00f9 alto per il feto di essere affetto non solo da malattie cromosomiche (come ad esempio la Sindrome di Down o trisomia 21, la trisomia 18 o la trisomia 13) ma anche da malformazioni cardiache e di altri organi come per esempio la spina bifida, l'onfalocele o l'ernia diaframmatica.\nStatisticamente il test della translucenza nucale da solo individua il 60-70% dei feti affetti da Sindrome di Down. Questo significa anche che circa i tre quarti di tutti i feti Down hanno una translucenza aumentata, ma approssimativamente uno su quattro di essi presenta uno spessore normale pur essendo effetto da trisomia 21. \nLa percentuale di test falsamente positivi per quella soglia \u00e8 circa del 5%. Questo significa che il 5% delle gravide che si sottoporranno al test della NT risulteranno positive ma nel gruppo di queste gestanti selezionale solo una piccola quota (1-2%) avr\u00e0 un feto affetto da anomalia cromosomica.\nNei programmi di screening prenatale delle patologie cromosomiche quali il test combinato o il test integrato sono previsti anche prelievi di sangue per l'analisi di proteine ed ormoni placentari.\nIl \"test combinato\" utilizza la misura della traslucenza nucale, il bitest ovvero il dosaggio della proteina PAPP-A e dell'ormone free Beta hCG nel sangue materno e l'et\u00e0 materna per il calcolo del rischio di malattia cromosomica del feto. I risultati del test combinato hanno una maggiore sensibilit\u00e0 per le malattie cromosomiche (circa l'80-90%) e specificit\u00e0, cio\u00e8 un minor numero di donne che dovranno sottoporsi all'esame invasivo.\nEsistono dei software che permettono il calcolo del rischio delle varie patologie cromosomiche sulla base delle misure fatte e dei risultati del test biochimico (bitest).\nPer la esecuzione di tali test la Associazione di professionisti denominata SIEOG (Societ\u00e0 Italiana di Ecografia Ostetricia e Ginecologica) consiglia di rivolgersi ai numerosi centri o medici appositamente certificati, dopo essere sottoposti a controlli di qualit\u00e0 annuali, dalla charity society inglese denominata FMF (Fetal Medicine Foundation di Londra) che tra le altre ha messo a punto questi test ed il software che gestisce il risultato.\nCorre per\u00f2 l'obbligo di informare sia i medici specialisti in possesso di tale certificazione, che le gestanti che si sottopongono a tale studio, che il software fornito dalla societ\u00e0 inglese denominata FMF non \u00e8 in possesso della certificazione ministeriale richiesta come dispositivo medico di classe I cos\u00ec come prevista per tutti i software utilizzabili in diagnostica medica (D. lgs. 24 febbraio 1997, n. 46 emendato col D.lgs. 25.01.2010, n.37 \u2013 Recepimento Direttiva 2007/47/CE Attuazione della Direttiva 93/42/CEE CONCERNENTE I DISPOSITIVI MEDICI). L'unico Software autorizzato dal Ministero della Salute risulta essere il Software SCA TEST versione 2.0 - Screening ecografico e/o biochimico per il calcolo computerizzato del rischio di aneuploidia fetale nel primo e/o secondo trimestre di gravidanza che soddisfa i requisiti essenziali del Decreto lgs. 24 febbraio 1997, n.46 emendato col D. lgs. 25.01.2010, n.37 \u2013 Recepimento Direttiva 2007/47/CE Attuazione della Direttiva 93/42/CEE concernente i dispositivi medici e quindi porta la marcatura CE, \u00e8 conforme a quanto previsto al punto 3 dell\u2019allegato III della Direttiva del Consiglio 93/42/CEE e successivi aggiornamenti, unitamente alla procedura di cui all\u2019allegato V e in base alla regola 12 dell\u2019Allegato IX della Direttiva 93/42/CEE concernente i dispositivi medici, \u00e8 classificato CLASSE I.\nTale programma, pur essendo proposto dalla associazione scientifica denominata SIEOG, non \u00e8 pertanto protetto da tale certificazione e quindi non ottemperante le disposizioni legislative in materia potendo pertanto essere esposto e soccombere in un contenzioso medico legale.\nIl rischio risultante di sindrome di Down del feto \u00e8 classificato dalla FMF anche come \"rischio basso\" se inferiore a 1:1000, \"medio\" se \u00e8 fra 1:1000 e 1:100 ed \"elevato\" se \u00e8 superiore a 1:100. Nel caso di riscontro di rischio medio (&lt;1:100 &gt;1:1000), la FMF propone la esecuzione di un esame di screening di 2\u00ba livello costituente nella valutazione delle presenza dell'osso nasale, nella misura dell'angolo facciale, nella valutazione dei flussi sanguigni nel dotto venoso di Aranzio e nella valvola cardiaca tricuspide. Anche questo esame viene eseguito in Italia da centri appositamente certificati."}
{"id": "2238050", "revid": "125727960", "url": "https://it.wikipedia.org/wiki?curid=2238050", "title": "Timothy Geithner", "text": "Dal 26 gennaio 2009 al 28 febbraio 2013 \u00e8 stato Segretario al Tesoro degli Stati Uniti nell'Amministrazione Obama.\nPrecedentemente aveva ricoperto il ruolo di presidente della sezione di New York della Federal Reserve e di vicepresidente del Federal Open Market Committee (FOMC).\nBiografia.\nDopo aver completato gli studi, ha lavorato per Kissinger Associates a Washington per un periodo di tre anni e poi \u00e8 stato assunto alla divisione affari internazionali del Dipartimento del Tesoro degli Stati Uniti nel 1988. Ha poi lavorato come addetto all'ambasciata americana a Tokyo. Come funzionario del Tesoro, ha aiutato a gestire le crisi internazionali degli anni novanta in Brasile, Messico, Indonesia, Corea del Sud e Thailandia.\n\u00c8 stato vice assistente del segretariato internazionale per la politica monetaria e finanziaria (1995-1996), vice assistente senior del segretario per gli affari internazionali (1996-1997), assistente segretario per gli affari internazionali (1997-1998). \u00c8 stato sottosegretario del Tesoro per gli affari internazionali (1998-2001) sotto i Segretari del Tesoro Robert Rubin e Lawrence Summers. Summers \u00e8 stato il suo mentore. Nel 2002 ha lasciato il Tesoro per aderire al Council on Foreign Relations come \"Senior Fellow\" del dipartimento di Economia internazionale. \u00c8 stato direttore del Dipartimento delle politiche di sviluppo (2001-2003) presso il Fondo monetario internazionale.\nNel mese di ottobre 2003, a 42 anni, \u00e8 stato nominato presidente della Federal Reserve Bank di New York. Il suo stipendio nel 2007 fu circa di $ 398.200. Una volta alla Fed di New York, \u00e8 diventato vice presidente della Commissione federale Open Market Committee. Nel 2006 egli divenne anche un membro dell'Organismo di consulenza finanziaria di Washington detto G30. Nel novembre 2007 ha respinto l'offerta di Sanford Weill che lo voleva CEO presso Citigroup. Nel marzo 2008 ha organizzato il salvataggio e la vendita di Bear Stearns.\nNel gennaio del 2009 Timothy Geithner viene nominato Segretario di Stato al Tesoro dal presidente Barack Obama e in questa veste fa approvare, nel febbraio dello stesso anno, un piano finanziario di stabilit\u00e0 che pur essendo stato considerato migliore rispetto a quello del predecessore Paulson \u00e8 stato accolto con freddezza da parte dei mercati finanziari ed \u00e8 stato sottoposto a numerose critiche: tra le motivazioni delle critiche di alcuni commentatori c'\u00e8 sicuramente la mancanza di dettagli, l'eccessiva \"timidezza\" in un momento in cui, secondo loro, si dovrebbe osare di pi\u00f9.\nLa risposta \"fredda\" del mercato nei confronti del programma di Geithner (FSP - Financial Stability Plan) era data, in larga parte,\ndai pochi dettagli forniti su un punto specifico del FSP: il PPIF - Public-Private Investment Fund volto alla \"pulizia\" dei bilanci bancari ad opera di fondi pubblici-privati."}
{"id": "2238052", "revid": "1543377", "url": "https://it.wikipedia.org/wiki?curid=2238052", "title": "La citt\u00e0 eterna", "text": "La citt\u00e0 eterna (\"The Eternal City\") \u00e8 un romanzo fantapolitico scritto dall'autore britannico sir Thomas Henry Hall Caine nel 1900 e pubblicato nel 1901 (tradotto per la prima volta in Italia nel 2008 dall'Esperia edizioni).\nTrama.\nItalia, 1900. Il giovane deputato Davide Rossi, fondatore del movimento non-violento noto come \"Repubblica dell'Uomo\", lotta contro il potere della Chiesa e del tirannico primo ministro Barone Gabriele Bonelli, nelle cui mani il giovane re non \u00e8 che un burattino, mentre regna papa Pio X (di cui l'autore prevede l'elezione appena tre anni prima della realt\u00e0) che si scoprir\u00e0 essere il padre di Davide, di cui am\u00f2 la madre (Leonora Rossi) prima di diventare prete.\nLa strenua lotta di Davide e della sua amata Donna Roma condurr\u00e0 alla fine all'affermazione della volont\u00e0 popolare, alla caduta del regime di Bonelli e all'instaurazione di una repubblica.\nFonti d'ispirazione.\nL'opera appare fortemente ispirata a \"Il figlio del cardinale\" (\"The Gadfly\") di Ethel Lilian Voynich (1897), romanzo storico ambientato nell'Italia risorgimentale e destinato ad un enorme successo nel mondo comunista.\nOpere derivate.\nDe \"La citt\u00e0 eterna\" sono stati tratti un'opera teatrale con la musica di Pietro Mascagni (la cui partitura orchestrale, creduta perduta, \u00e8 stata recentemente ritrovata) e due adattamenti cinematografici muti, \"The Eternal City\" del 1915 e un omonimo \"remake\" del 1923 (considerato un film perduto). Nel film del 1923 furono inserite delle scene con le truppe italiane di Vittorio Emanuele III e Benito Mussolini."}
{"id": "2238053", "revid": "113143032", "url": "https://it.wikipedia.org/wiki?curid=2238053", "title": "Macroom", "text": "Macroom (\"Maigh Chromtha\" in irlandese) \u00e8 una piccola market town irlandese della contea di Cork situata in una vallata scavata dal fiume Sullane, un emissario del fiume Lee, tra Cork e Killarney. L'abitato raggiungeva una popolazione di 2.985 abitanti nel censimento nazionale del 2002. Il nome originale in gaelico irlandese potrebbe avere vari significati, come \"posto d'incontro tra i seguaci del dio Crom\" oppure \"pianura storta\".\nL'area era una volta un punto di ritrovo dei Druidi del Munster, menzionato per la prima volta nel VI secolo. Macroom fu anche il luogo di una delle battaglie principali di Brian Boru nel X secolo e nei secoli successivi soffr\u00ec le invasioni di esponenti di famiglie potenti come Murcheatach U\u00ed Briain e Richard de Cogan. Fu soltanto con l'ascesa al potere nella zona della famiglia McCarthy che Macroom trov\u00f2 un periodo pi\u00f9 tranquillo che port\u00f2 l'abitato ad una certa prosperit\u00e0 anche grazie ad attivit\u00e0 fiorenti nell'ambito agricolo, mercantile e delle fiere. Nel 1650, Macroom divenne uno dei punti focali della Conquista Irlandese di Oliver Cromwell, mentre nella Guerra d'indipendenza irlandese fu uno dei centri pi\u00f9 attivi dell'IRA. In questo periodo erano prominenti nel villaggio un certo numero di famiglie Anglo-irlandesi, le quali per\u00f2 furono scacciate e le loro abitazioni date alle fiamme, mentre le loro terre redistribuite tra i fattori locali.\nOggi un detto stabilisce che Macroom sia \"la cittadina che mai ha allevato un folle\" (\"the town that never reared a fool.\")."}
{"id": "2238054", "revid": "773636", "url": "https://it.wikipedia.org/wiki?curid=2238054", "title": "Pieve di Santa Maria (Scarlino)", "text": "La pieve di Santa Maria era un edificio religioso situato a Scarlino. La sua ubicazione era all'interno del circuito delle Mura di Scarlino, nell'area antistante la Rocca aldobrandesca.\nDi origini altomedievali, la chiesa fu costruita in prossimit\u00e0 dell'originario insediamento fortificato, risultando tra i pi\u00f9 antichi edifici religiosi di Scarlino. Il luogo di culto, la cui esistenza certa risale almeno al IX secolo, fu ristrutturato in stile romanico durante i secoli successivi, risultando essere una pieve autonoma nelle \"Rationes Decimarum\" del tardo Duecento. Successivamente, l'edificio religioso conobbe un periodo di degrado che ne determin\u00f2 la sua ricostruzione in epoca quattrocentesca. Dopo un nuovo temporaneo periodo di splendore in epoca rinascimentale, la chiesa venne definitivamente abbandonata, risultando gi\u00e0 perduta durante il Settecento.\nDella pieve di Sant Maria sono visibili i resti nell'area antistante la Rocca aldobrandesca che, all'interno delle mura, volge verso il centro storico medievale di Scarlino. Riportata alla luce recentemente da una serie di scavi, la chiesa si presentava a pianta rettangolare con navata unica ed abside semicircolare; internamente era decorata da una serie di affreschi risalenti all'epoca altomedievale."}
{"id": "2238055", "revid": "1305772", "url": "https://it.wikipedia.org/wiki?curid=2238055", "title": "Love Story (Taylor Swift)", "text": "Love Story \u00e8 un singolo della cantante statunitense Taylor Swift, pubblicato il 12 settembre 2008 come primo estratto dal secondo album in studio \"Fearless\".\nIl singolo ha raggiunto la vetta della \"Billboard\" Hot Country Songs, nonch\u00e9 il primo nella carriera della cantante a raggiungere la top 5 della Billboard Hot 100.\nVideo musicale.\nAll'inizio del video si pu\u00f2 vedere Swift camminare nel giardino dell'universit\u00e0 e incontrare un ragazzo seduto sotto un albero. In quel momento parte un flashback delle loro vite passate (lei Giulietta e lui Romeo), mentre lei canta su un balcone vestita da Giulietta.\nIl video ha ottenuto la certificazione Vevo.\nSuccesso commerciale.\nNel febbraio 2009 \"Love Story\" \u00e8 diventato il brano country pi\u00f9 scaricato di sempre con una vendita pari a copie. Ad aprile 2015 \u00e8 stato certificato otto volte disco di platino dalla RIAA, per aver venduto pi\u00f9 di 8 milioni di copie negli Stati Uniti d'America.\n\"Love Story (Taylor's Version)\".\nIl 12 febbraio 2021 Swift ha ripubblicato il brano sotto il nome Love Story (Taylor's Version), estratto come primo singolo da \"Fearless (Taylor's Version)\"."}
{"id": "2238060", "revid": "118111747", "url": "https://it.wikipedia.org/wiki?curid=2238060", "title": "Aribert Reimann", "text": "Biografia.\nGi\u00e0 all'et\u00e0 di dieci anni compone i suoi primi pezzi per pianoforte. Dopo il diploma comincia a lavorare come ripetitore alla \"St\u00e4dtischen Oper Berlin\" di Berlino. Inoltre cominci\u00f2 gli studi di pianoforte, contrappunto e composizione presso la Universit\u00e4t der K\u00fcnste Berlin fra gli altri con i maestri Boris Blacher e Ernst Pepping. Nel 1958 Reimann si iscrisse al corso di musica dell'Universit\u00e0 di Vienna.\nCominci\u00f2 a tenere concerti come pianista e come accompagnatore a partire dalla fine degli anni Cinquanta.\nAgli inizi degli anni Settanta divenne membro dell'Accademia delle Arti di Berlino.\nDal 1983 al 1998 divenne professore di musica contemporanea alla Universit\u00e4t der K\u00fcnste Berlin.\nPremi e onorificenze.\nReimann ha ricevuto diverse onorificenze fra cui:\nOpere.\nReimann ha scritto musica da camera, musica sinfonica e musica lirica, sia per singoli cantanti che per cori. Le sue opere lo rendono uno dei pi\u00f9 importanti compositori viventi.\nL'interesse primario di Reimann si orienta verso la composizione di opere tratte da opere letterarie. Il suo primo lavoro del genere fu \"Il sogno\", tratto dall'omonimo dramma di August Strindberg la cui prima fu nel 1965. A questo seguiranno altre opere fra cui: \"Melusina\", rappresentata la prima volta nel 1971 agli \"Schwetzinger Festspiele\"; il \"Re Lear\" di William Shakespeare, rappresentato la prima volta con Helga Dernesch e Dietrich Fischer-Dieskau diretta da Gerd Albrecht nel 1978 al Nationaltheater (Monaco di Baviera); il Requiem per voci, la cui prima esecuzione assoluta \u00e8 stata nell'Opernhaus di Kiel con la Dernesch; la \"Sonata degli spettri\", sempre di Strindberg, rappresentata la prima volta nel 1983 a Berlino; \"Le troiane\", tratto da Euripide nella versione di Franz Werfel, rappresentata la prima volta nel 1986 a Berlino; \"Il castello\", tratto dal romanzo di Franz Kafka, rappresentato la prima volta nel 1992 a Berlino; \"Bernarda Albas Haus\" (\"La casa di Bernarda Alba\") tratta dall'opera teatrale di Federico Garc\u00eda Lorca, rappresentata la prima volta a Monaco di Baviera.\nLa Wiener Staatsoper gli ha commissionato la composizione dell'opera \"Medea\" tratta dall'omonima tragedia di Franz Grillparzer che verr\u00e0 rappresentata a luglio del 2010."}
{"id": "2238061", "revid": "253958", "url": "https://it.wikipedia.org/wiki?curid=2238061", "title": "Cipressina", "text": ""}
{"id": "2238073", "revid": "16758", "url": "https://it.wikipedia.org/wiki?curid=2238073", "title": "Real Torino HC", "text": ""}
{"id": "2238078", "revid": "110157", "url": "https://it.wikipedia.org/wiki?curid=2238078", "title": "Skipjack", "text": "In crittografia, Skipjack \u00e8 un cifrario a blocchi \u2014 un algoritmo per la cifratura \u2014 sviluppato dalla National Security Agency (NSA) degli Stati Uniti. L'algoritmo fu inizialmente coperto da segreto militare, in quanto se ne prevedeva un utilizzo esclusivo all'interno del controverso chip Clipper, e quindi reso disponibile."}
{"id": "2238082", "revid": "729019", "url": "https://it.wikipedia.org/wiki?curid=2238082", "title": "Forte della Madonna degli Angeli", "text": "Il Forte della Madonna degli Angeli \u00e8 una fortezza ottocentesca situata su una collina alle immediate spalle del centro di Savona, ad un'altitudine di 232 m s.l.m.\nCaratteristiche.\nLa fortezza, classificata come batteria, costituiva un sistema difensivo della costa e della rada di Savona-Vado Ligure di cui facevano parte anche la fortezza gemella (anche se leggermente pi\u00f9 piccola) di Madonna del Monte (a Legino) e il pi\u00f9 interno Forte Ciuto. Costruita intorno al 1881 dai Savoia, rimase in attivit\u00e0 sino alla fine della seconda guerra mondiale.\nL'attuale copertura in cemento armato non \u00e8 probabilmente originale e si tratta di un intervento successivo per adattare la fortificazione alla potenza di fuoco sempre maggiore dell'artiglieria moderna. Il forte ha due piani, il primo dedicato a stalle e magazzini per munizioni e il secondo alle tre postazioni per 6 obici da 280mm, poi sostituiti da altrettanti cannoni 149/23 dopo la Prima guerra mondiale, e alle stazioni telemetriche, ancora conservate. Sono inoltre presenti altre due piazzole, costruite dopo la Grande Guerra davanti al forte, collegate da un ponte levatoio sul fossato (scomparso), ormai quasi del tutto scomparse. Vi \u00e8 ancora, al piano superiore, una terrazza con postazioni per mortaio. Durante l'occupazione nazista, oltre che presidio della Wehrmacht, fu anche batteria controaerea tedesca, armata con 4 cannoni Flak 88 e due impianti Flakvierling.\nA qualche metro al di fuori del forte, in direzione nord-ovest, si trovano i ruderi delle casermette in cui alloggiavano i soldati. A mezza costa verso la citt\u00e0, si trova invece la Chiesa della Madonna degli Angeli, da cui il forte prende il nome.\nNel cortile si trova una targa a ricordo dei partigiani qui uccisi dai nazisti; sul muro sono ben visibili i segni dei proiettili responsabili della strage.\nNel corso degli anni '60/70, stando ad alcuni racconti, venne valutato un restauro della struttura, volto all'allestimento di una postazione di difesa anti-missile dell'Aeronautica Militare. Tuttavia, dati lo stato di avanzata usura dell'edificio, la sua non conformit\u00e0 agli standard di sicurezza e protezione contemporanei e la sua eccessiva vicinanza ad una citt\u00e0, il progetto venne abbandonato. Tuttavia \u00e8 probabile che questa storia sia frutto di teorie simil-cospirative associate alla ben pi\u00f9 nota vicenda del bunker del monte Settepani. Quel che \u00e8 certo \u00e8 che, nonostante la funzione strategica del forte sia terminata nel 1947, esso compariva come struttura militare \"pronta all'uso\" nei documenti del Demanio Militare fino al 1982."}
{"id": "2238083", "revid": "263989", "url": "https://it.wikipedia.org/wiki?curid=2238083", "title": "Episodi di Cinque in famiglia (prima stagione)", "text": "La prima stagione di \"Cinque in famiglia\", composta da 22 episodi, \u00e8 stata trasmessa negli USA dal 12 settembre 1994 al 15 marzo 1995 su Fox. \nIn Italia la stagione \u00e8 stata trasmessa dal 10 settembre al 19 novembre 1996, su Italia 1. Dal 10 maggio all'8 giugno 2011 da Fox (Italia)."}
{"id": "2238088", "revid": "73843", "url": "https://it.wikipedia.org/wiki?curid=2238088", "title": "X Games", "text": "Gli X Games sono una serie di eventi commerciali, con cadenza annuale, incentrati sugli sport estremi, organizzati annualmente a livello internazionale dal network televisivo statunitense ESPN.\nSi articolano in una sessione estiva (Summer X Games), che ha luogo ogni anno fin dai \"First Extreme Games\" del 1994, e una invernale (Winter X Games), iniziata nel 1997. Tutte le edizioni dei giochi si sono sempre tenute in citt\u00e0 statunitensi; dal 2002 i giochi invernali si tengono ad Aspen mentre dal 2003 quelli estivi si tengono a Los Angeles. Da qualche anno su tengono occasionalmente anche edizioni della manifestazione in Europa; di minor rilevanza sono quelle che si disputato in Asia, America Latina e Oceania.\nEvento sportivo.\nAttuali competizioni.\nDi seguito la lista delle discipline sportive comprese negli X-Games suddivise nelle relative competizioni:\nCompetizioni passate.\nAlcune discipline sportive e particolari tipi di gara che si sono disputate in passato oggi non fanno pi\u00f9 parte degli X Games. Fra queste: Surf, Skysurfing, Aggressive In-Line, Streetluge, Wakeboarding, Bungee jumping, Barefoot jumping, Sport climbing, Bouldering e X-Venture.\nRicadute economiche.\nAccanto al consueto medagliere, gli X Games mettono in palio consistenti premi in denaro e hanno una rilevante esposizione mediatica essendo trasmessi in diretta da ESPN e dalla ABC.\nCon il tempo X Games \u00e8 diventato un brand utilizzato per organizzare diversi giochi ed eventi sportivi in tutto il mondo e per produrre alcuni videogiochi ispirati alla competizione, come \"ESPN X-Games Snowboarding\", \"ESPN X-Games Skateboarding\", \"ESPN Winter X-Games Snowboarding 2002\" ed \"ESPN X Games After Party\".\nX Fest.\nEvento correlato alla competizione \u00e8 la X Fest, un festival sportivo e musicale che offre musica dal vivo, sessioni di autografi degli atleti e possibilit\u00e0 di interagire con loro nel cosiddetto \"Interactive village\"."}
{"id": "2238089", "revid": "1564499", "url": "https://it.wikipedia.org/wiki?curid=2238089", "title": "Montegiove", "text": "Montegiove \u00e8 una frazione del comune di Montegabbione, in provincia di Terni. Sorge su un'altura che domina il corso del torrente Fersinone, che \u00e8 anche il confine naturale con il comune di San Venanzo. L'etimologia del paese di Montegiove deriva da \"Jupiter Elicius\", ossia dal dio Giove che scende nel lampo.\nStoria.\nMontegiove fu comune autonomo fino al 1869, quando fu accorpato al comune di Montegabbione (Regio Decreto N\u00b05170 del 27 giugno 1869) che all'epoca faceva parte della provincia di Perugia. \nL'edificio storico principale e nucleo storico dell'abitato \u00e8 l'antico Castello di Montegiove che si erge sulla cima del colle, a 627 m s.l.m., secondo alcuni storici costruito sopra un antico tempio dove furono trovate due teste in marmo del dio Giove. L'anno esatto in cui il castello fu fondato \u00e8 incerto, anche se certamente esisteva gi\u00e0 nel 1282, come evidenziano alcuni documenti che mostrano che in quell'anno fu emessa una richiesta per la costruzione di un oratorio all'interno della tenuta del Castello di Montegiove, che fu poi concessa; oggi quel sito \u00e8 conosciuto con il nome \"La Scarzuola\". \nNel corso dei secoli la propriet\u00e0 del castello pass\u00f2 per diverse mani, divenendo tra l'altro dimora della Beata Angelina, dei Monadelschi della Vipera e del condottiero Gattamelata. Dal 1780 appartiene ai marchesi Misciattelli che unirono l'antico feudo e la propriet\u00e0 del castello in una tenuta che oggi consta di 1200 ettari. Alla fine del XIX secolo, la propriet\u00e0 pass\u00f2 al marchese Lorenzo Misciattelli che con un'opera di ristrutturazione trasform\u00f2 il castello in una dimora novecentesca."}
{"id": "2238091", "revid": "200568", "url": "https://it.wikipedia.org/wiki?curid=2238091", "title": "Carrassi (Quartiere di Bari)", "text": ""}
{"id": "2238093", "revid": "97701", "url": "https://it.wikipedia.org/wiki?curid=2238093", "title": "Winter X-Games", "text": ""}
{"id": "2238095", "revid": "253958", "url": "https://it.wikipedia.org/wiki?curid=2238095", "title": "Bissuola", "text": ""}
{"id": "2238096", "revid": "30445", "url": "https://it.wikipedia.org/wiki?curid=2238096", "title": "Dipartimento del Gard", "text": ""}
{"id": "2238097", "revid": "830939", "url": "https://it.wikipedia.org/wiki?curid=2238097", "title": "Francesco Denza", "text": "Biografia.\nSi laure\u00f2 in fisica e matematica nel 1857 e poco dopo venne ordinato sacerdote.\nNel 1859 fond\u00f2 la stazione meteorologica di Moncalieri e il \"Bullettino mensile di Meteorologia\" assiene alla Societ\u00e0 meteorologica italiana. Con il contributo fondamentale della sua influenza, negli anni seguenti furono aperte 200 stazioni meteorologiche. Fu attivo anche negli studi astronomici e del magnetismo terrestre.\nIntrodusse nella pratica scientifica alcuni strumenti originali; per esempio un particolare anemopluviografo (o anemojetografo) che porta appunto il suo nome.\nNegli ultimi anni di vita promosse presso il pontefice Leone XIII la rinascita della Specola Vaticana, divenendone nel 1891 il primo direttore."}
{"id": "2238098", "revid": "97701", "url": "https://it.wikipedia.org/wiki?curid=2238098", "title": "X-games", "text": ""}
{"id": "2238104", "revid": "30445", "url": "https://it.wikipedia.org/wiki?curid=2238104", "title": "Dipartimento dell'H\u00e9rault", "text": ""}
{"id": "2238107", "revid": "154639", "url": "https://it.wikipedia.org/wiki?curid=2238107", "title": "Isaac Israeli ben Solomon", "text": "Nacque in Egitto verso l'855 (ma non manca chi sostiene che sia nato addirittura prima dell'832, facendolo quindi morire centenario a Qayrawan (Ifriqiya) nel 955. Tali date sono fornite da numerosi autori arabi ma Abraham ben Hasdai, che cita il biografo Sanah ibn Sa'id al-Qurtubi, afferma che Isaac Israeli sarebbe nato nell'832 e che sarebbe morto, addirittura a 110 anni, nel 942. Heinrich Gr\u00e4tz, mentre conferma che Isaac Israeli visse pi\u00f9 di un secolo, fornisce come date di nascita l'845 e di morte il 940, mentre Moritz Steinschneider) colloca la data di morte al 950.\nIsraeli studi\u00f2 storia naturale, medicina, matematica, astronomia e altre materie scientifiche. Fu per questo considerato uno che conosceva tutte le \"sette scienze\".\nFu contemporaneo di Saadia Gaon, i cui lavori probabilmente ispirarono Israeli, unitamente all'amore per lo studio della Bibbia. Israeli dapprima si guadagn\u00f2 una buona reputazione come esperto oculista ma dopo che fu giunto a Qayrawan, prese a studiare medicina generale sotto Ishaq ibn 'Imran al-Baghdadi, al quale \u00e8 talvolta comparato (\"Sefer ha-Yashar,\" p.\u00a010a). A Qayrawan i lavori che egli scrisse in arabo furono considerati dai medici musulmani come \"pi\u00f9 preziosi delle gemme\". Le sue lezioni attraevano un gran numero di discepoli, due dei quali divennero molto famosi: Abu Ja'far ibn al-Jazzar, musulmano, e Dunash ibn Tamim, israelita. Egli scrisse anche un trattato di definizioni e commentari sui libri biblici della \"Genesi\" e il trattato esoterico del Sefer Yetzirah.\nIl monaco cristiano Costantino l'Africano tradusse numerosi trattati medici di Israeli in latino nel 1087, usandoli come libri di testo nella Schola Medica Salernitana, la prima universit\u00e0 sorta nell'Europa occidentale, ma omise di indicare il vero autore di essi, che rimase perci\u00f2 sconosciuto al pubblico fino al 1515, quando l'\"Opera Omnia Isaci\" fu data alle stampe a Lione, in Francia.\nMedico di corte.\nVerso il 904 Israeli fu nominato medico di corte dell'ultimo Emiro aghlabide, Ziyadat Allah III. Cinque anni pi\u00f9 tardi, quando l'Imam fatimide Ubayd Allah al-Mahdi s'impadron\u00ec dell'Ifriqiya, di cui Qayrawan era capitale, Israeli entr\u00f2 al suo servizio. L'Imam amava la compagnia del suo medico ebreo in considerazione dell'arguzia di questi e dei motti di spirito che riuscivano a confondere il greco al-Hubaysh quando disputava con lui. Su richiesta di al-Mahdi, Israeli compose numerose opere mediche in arabo, che furono tradotte nel 1087 in latino dal monaco Costantino l'Africano, che se ne attribuiva furbescamente il merito. Fu solo dopo oltre quattro secoli che a Lione, nel 1515, l'editore di questi lavori scopr\u00ec il plagio, pubblicandoli infine sotto il corretto titolo di \"Opera Omnia Isaci\", malgrado egli attribuisse a Isaac anche lavori di altri medici arabi.\nI suoi lavori furono anche tradotti in ebraico, e una parte dei suoi lavori di medicina fu tradotta in spagnolo."}
{"id": "2238108", "revid": "26415", "url": "https://it.wikipedia.org/wiki?curid=2238108", "title": "Timothy Franz Geithner", "text": ""}
{"id": "2238109", "revid": "86599", "url": "https://it.wikipedia.org/wiki?curid=2238109", "title": "82P/Gehrels", "text": "82P/Gehrels, indicata anche come cometa Gehrels 3, \u00e8 una cometa periodica del Sistema solare, scoperta da Tom Gehrels il 27 ottobre 1975 dall'osservatorio di Monte Palomar.\nL'orbita attualmente seguita dalla cometa l'ha portata nel 1970 a transitare a sole 0,0014\u00a0UA da Giove. Alcuni studiosi hanno avanzato l'ipotesi che la cometa sia stata catturata dal gigante gassoso ed abbia orbitato attorno ad esso per qualche tempo. Un comportamento simile \u00e8 stato determinato anche per altre comete, ad esempio 111P/Helin-Roman-Crockett e 147P/Kushida-Muramatsu, tutte classificate come QHC (\"quasi-Hilda comets\"), ossia comete con elementi orbitali simili a quelli degli asteroidi appartenenti alla famiglia di Hilda."}
{"id": "2238115", "revid": "97701", "url": "https://it.wikipedia.org/wiki?curid=2238115", "title": "Summer X Games", "text": ""}
{"id": "2238117", "revid": "199745", "url": "https://it.wikipedia.org/wiki?curid=2238117", "title": "Crepis", "text": " Crepis \u00e8 un genere di piante angiosperme dicotiledoni della famiglia delle Asteraceae.\nEtimologia.\nL'etimologia del nome generico (\"Crepis\") non \u00e8 molto chiara. In latino \"Cr\u00e8p\u00ecs\" significa pantofola, sandalo e i frutti, di alcune specie di questo genere, sono strozzati nella parte mediana ricordando cos\u00ec (molto vagamente) questo tipo di calzare. Inoltre lo stesso vocabolo nell'antica Grecia indicava il legno di Sandalo. Non \u00e8 chiaro quindi, perch\u00e9 S\u00e9bastien Vaillant (botanico francese, 1669 - 1722) abbia scelto proprio questo nome per indicare il genere di questa scheda. Nome che poi \u00e8 stato riconfermato dal biologo e naturalista svedese Linneo..\nIl nome scientifico del genere \u00e8 stato definito per la prima volta dal botanico Carl Linneo (1707-1778) nella pubblicazione \" Species Plantarum\" ( Sp. Pl. 2: 805.) del 1753 .\nDescrizione.\nHabitus. Le piante di questo genere sono erbacee annuali o bienni (raramente perenni). Le forme biologiche pi\u00f9 ricorrenti sono terofite scapose (\"T scap\") oppure emicriptofite scapose (\"H scap\"). Contengono abbondante latice amaro. Occasionalmente possono avere un habitus di tipo arbustivo.\nFusto. I fusti di queste piante sono generalmente eretti semplici (poco frondosi) o ramosi (a volte sono prostrati). Se \u00e8 presente una parte sotterranea, questa pu\u00f2 essere fibrosa o legnosa. In una singola pianta si possono avere fino a 20 fusti. La superficie pu\u00f2 essere glabra, striata, pelosa. A volte sono presenti delle setole ghiandolose. Gli scapi fiorali sono cavi e afilli; possono originare direttamente dal rizoma. Le radici possono essere del tipo a fittone o secondarie da rizoma, spesso sono piuttosto grosse e profonde. L'altezza media delle piante varia da pochi centimetri fino ad oltre 1 metro.\nFoglie. Le foglie si dividono in basali e cauline.\nInfiorescenza. L'infiorescenza \u00e8 formata da uno o pi\u00f9 capolini eretti e emisferici. La struttura dei capolini \u00e8 quella tipica delle \"Asteraceae\": un peduncolo sorregge un involucro pi\u00f9 o meno cilindrico (o campanulato o piriforme) formato da 2 serie di brattee o squame, che fanno da protezione al ricettacolo sul quale s'inseriscono due tipi di fiori: quelli esterni ligulati e quelli interni tubulosi (in questo caso sono assenti). La forma delle brattee, disuguali fra le due serie (quelle interne sono pi\u00f9 lunghe), pu\u00f2 essere da lanceolata a lineare con margini continui oppure no; la superficie pu\u00f2 essere glabra, tomentosa o setosa. Il ricettacolo \u00e8 piano e nudo (senza pagliette a protezione della base dei fiori, o raramente sono presenti). Diametro medio dell'involucro: 4 \u2013 15\u00a0mm; numero medio di squame dell'involucro: 5 \u2013 18. \nFiori. I fiori (da 5 a 100 per capolino), tutti ligulati, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono ermafroditi, fertili e zigomorfi.\nFrutti. I frutti sono degli acheni con pappo. Il frutto consiste in un achenio chiaro o oscuro, cilindrico o fusiforme (non compresso), con varie coste (da 10 a 20), con la superficie trasversalmente tubercolata e sormontato da un corto becco (pu\u00f2 essere assente). Il pappo \u00e8 soffice (ma tenace) formato da peli semplici (non ramificati) di colore generalmente bianco (o bianco sporco quasi giallastro) disposti su pi\u00f9 serie. In uno stesso capolino i frutti possono essere monomorfici (tutti uguali) oppure dimorfi (generalmente quelli interni differiscono da quelli pi\u00f9 esterni o periferici) \nDistribuzione e habitat.\nLa distribuzione del genere \u00e8 molto ampia, comprende praticamente tutto l'emisfero boreale, il Vecchio Mondo: Europa, Africa settentrionale, Asia temperata (raramente queste piante si possono trovare \u201csotto\u201d l'equatore: sono segnalate alcune specie in Bolivia e al Capo di Buona Speranza). Una quarantina di queste specie sono proprie della flora italiana.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nPanorama storico.\nDal punto di vista storico-tassonomico, questo genere, ebbe una prima sistemazione nella famiglia delle \"Coriaceae\" per opera del botanico francese Antoine Laurent de Jussieu (1748 \u2013 1836). All'inizio del XX secolo, nella Classificazione di Wettstein, del botanico Richard von Wettstein (1863-1931), lo troviamo inserito nella famiglia delle \"Compositae\" (ordine delle \"Synandrae\"; sottoclasse delle \"Sympetalae\"; classe delle \"Dicotyledones\"). Quindi negli anni '60-'80 il botanico americano Arthur Cronquist lo sistema nella famiglia delle \"Asteraceae\" (ordine \"Asterales\"; sottoclasse \"Asteridae\"; classe \"Magnoliopsida\" (Dicotiledoni)). Attualmente un'ulteriore riclassificazione di questo genere \u00e8 in corso per merito delle ultime ricerche filogenetiche del gruppo Angiosperm Phylogeny Group (vedi \"tassobox\" iniziale).\nIn altri testi vengono usati altri termini per la sottofamiglia e per la trib\u00f9: \"Crepidoideae\" ((Lindl.) Luerss., 182) e \"Crepideae\" (Lindl. in Loud., 1829).\nFilogenesi.\nIl genere di questa voce appartiene alla sottotrib\u00f9 Crepidinae della trib\u00f9 Cichorieae (unica trib\u00f9 della sottofamiglia Cichorioideae). In base ai dati filogenetici la sottofamiglia Cichorioideae \u00e8 il terz'ultimo gruppo che si \u00e8 separato dal nucleo delle Asteraceae (gli ultimi due sono Corymbioideae e Asteroideae). La sottotrib\u00f9 Crepidinae fa parte del \"quarto\" clade della trib\u00f9; in questo clade \u00e8 in posizione \"centrale\" vicina alle sottotrib\u00f9 Chondrillinae e Hypochaeridinae. \nI caratteri pi\u00f9 distintivi per questa sottotrib\u00f9 (e quindi per i suoi generi) sono:\nLa sottotrib\u00f9 \u00e8 divisa in due gruppi principali uno a predominanza asiatica e l'altro di origine mediterranea/euroasiatica. Da un punto di vista filogenetico, all'interno della sottotrib\u00f9, sono stati individuati 5 subcladi. Il genere di questa voce appartiene al subclade denominato \"\"Crepis-Lapsana-Rhagadiolus\" clade\", composto dai generi \"Crepis\" , \"Lapsana\" e \"Rhagadiolus\" . Questo subclade, nell'ambito della sottotrib\u00f9, occupa una posizione pi\u00f9 o meno \"basale\" con i gruppi \"\"Crepidiastrum-Lapsanastrum-Youngia\" clade\" (ancora pi\u00f9 \"basale\") e \"\"Ixeris-Ixeridium-Taraxacum\" clade\" (pi\u00f9 interno). Il gruppo \"\"Crepis-Lapsana-Rhagadiolus\" clade\" \u00e8 diviso in due subcladi: uno formato dal genere \"Crepis\" e l'altro, in disposizione politomica, dai generi \"Lapsana\", \"Rhagadiolus\" e alcune specie di \"Crepis\". In questo gruppo quindi \"Lapsana\" e \"Rhagadiolus\" sono morfologicamente ben delimitati, mentre \"Crepis\" risulta parafiletico (per cui la sua circoscrizione \u00e8 provvisoria). [La precedente configurazione filogenetica \u00e8 basata sull'analisi di alcune particolari regioni (nrITS) del DNA; analisi su altre regioni (DNA del plastidio) possono dare dei risultati lievemente diversi.]\nI caratteri distintivi per le specie di questo genere sono:\nIl numero cromosomico della specie \u00e8: 2n = 6, 8, 10, 12, 14 e 16 (diploidi, tetraploidi, esaploidi, octoploidi).\nElenco delle specie.\nQuesto genere attualmente ha 205 specie.\nVariabilit\u00e0.\nLe specie di questo genere presentano un alto grado di diversit\u00e0; infatti studi di genetica hanno dimostrato per queste piante una poliploidia molto spinta causata dalla presenza di un numero di cromosomi superiore al normale corredo diploide (2n da 6 a 16 e oltre fino a 22 e multipli).\nUn approfondito studio del genere \"Crepis\" \u00e8 stato fatto da E.B. Babcock (1947) e suoi collaboratori (\"Il genere Crepis : 1. La tassonomia, filogenesi, distribuzione ed evoluzione delle Crepis; 2. Trattamento sistematico\") presso l'Universit\u00e0 della California dal quale emerge la grande complessit\u00e0 del genere dovuta alla presenza di forme sia autopoliploidi che allopoliploidi.\nInoltre dato il gran numero di specie associate a questo genere i vari \u201cAutori\u201d le raggruppano in \"Sezioni\". L'elenco che segue indica alcune di queste sezioni:\nL'alto grado di variabilit\u00e0 delle specie di questo genere \u00e8 dovuto alla creazione degli ibridi anche con specie di altri generi (ibridazione intergenerica). Ad esempio con il genere \"Hieracium\" si pu\u00f2 creare il genere ibrido \"\u00d7Crepihieracium\" P. Fourn. (1928) (ibridi fra i generi \"Crepis\" e \"Hieracium\"). La pianta \"\u00d7Crepihieracium garnieri\" (Petitmengin) P. Fourn. (1928), ibrido tra \"Crepis praemorsa\" e \"Hieracium murorum\" ne \u00e8 un esempio.\nSpecie della flora italiana.\nNella flora spontanea italiana sono presenti 43 specie di \"Crepis\". Qui di seguito viene data una visione sinottica delle specie italiane.\nGruppo con acheni dimorfi.\nGruppo con acheni uniformi e con all'apice un becco bruscamente ristretto.\nGruppo con peli ghiandolari dell'involucro, con acheni uniformi e becco progressivamente attenuato. \nGruppo con involucro senza peli ghiandolari (in genere), con acheni uniformi e becco progressivamente attenuato.\nSpecie italiane alpine.\nDelle quaranta e pi\u00f9 specie spontanee della flora spontanea italiana, una trentina vivono sull'arco alpino. La tabella seguente mette in evidenza alcuni dati relativi all'habitat, al substrato e alla distribuzione di queste specie alpine.\nSinonimi.\nSono elencati alcuni sinonimi per questa entit\u00e0:\nUsi.\nDiverse specie di questo genere sono coltivate (o raccolte) per il giardinaggio o alcune come piante eduli. Si hanno notizie che nel XVIII secolo alcune di queste sono state importate dall'Asia e dalla Siberia per essere poi coltivate nei giardini di lusso europei.\nNel giardinaggio generalmente trovano impiego nelle aiuole di bordura. Sono piante abbastanza rustiche per cui si coltivano facilmente. Si moltiplicano spargendo i semi direttamente nelle zone volute."}
{"id": "2238119", "revid": "436907", "url": "https://it.wikipedia.org/wiki?curid=2238119", "title": "White Horse (Taylor Swift)", "text": "White Horse \u00e8 un singolo della cantante statunitense Taylor Swift, pubblicato il 9 dicembre 2008 come secondo estratto dal secondo album in studio \"Fearless\".\nAntefatti.\nSwift ha iniziato a comporre \"White Horse\" quasi un anno prima dell'uscita di \"Fearless\", tre settimane dopo aver composto il singolo di successo \"Love Story\". Per prima cosa l'artista ha scritto la prima strofa, per poi contattare l'autrice Liz Rose al fine di completare il brano. Le due hanno completato la scrittura della canzone in circa 45 minuti. La canzone \u00e8 stata ispirata da un fidanzato di Swift che aveva percepito come un principe azzurro e, nella caduta della relazione, ha capito di non esserlo. Ha detto che era la persona che aveva attivato la canzone, ma, una volta nel mezzo della sua scrittura, \u00e8 andata alla deriva. Si concentrava sul momento iniziale in cui riconosceva che la relazione era finita. Ha detto tutto dopo quel particolare momento incentrato sul recupero e, a causa di ci\u00f2, l'ha considerato l'aspetto pi\u00f9 solenne di una rottura: \u00abPer me \"White Horse\" \u00e8 quella che, a mio parere, \u00e8 la parte pi\u00f9 straziante di una rottura \u2013 quel momento in cui ti rendi conto che tutti i sogni che hai avuto, tutte quelle visioni che avevi voluto essere con questa persona, tutto ci\u00f2 scompare\u00bb. Sulla differenza tra i temi di White Horse e Love Story, Swift ha spiegato che in scenari divergenti, considerava le fiabe in modi diversi. Ha attribuito il fatto che, poich\u00e9 non si aspettava di passare attraverso l'evento, \u00e8 diventata pi\u00f9 incline a entrare in sintonia con la realt\u00e0. \nLa canzone non doveva essere originariamente inclusa in \"Fearless\" a causa del fatto che la solitudine di Swift era gi\u00e0 rappresentata con precisione nell'album; quindi, Swift stava pianificando di includere la traccia sul suo terzo album in studio, che sarebbe diventato \"Speak Now\" nel 2010. Tuttavia, quando l'agenzia di gestione di Swift a Los Angeles ha fissato un appuntamento con i produttori esecutivi della sua serie televisiva preferita, \"Grey's Anatomy\", Betsy Beers e Shonda Rhimes, hanno discusso di includere la musica di Swift nella serie. Swift ha scelto di suonare \"White Horse\" dal vivo con una chitarra acustica. Beers e Rhimes rimasero molto impressionati e dissero a Swift che le avrebbero risposto telefonicamente appena possibile. Swift aveva deciso di non includere la traccia su \"Fearless\", fino a quando i produttori hanno risposto, cosa che non hanno fatto per un po' di tempo. Quando i rappresentanti di \"Grey's Anatomy\" hanno chiamato, Swift e Nathan Chapman hanno registrato la canzone immediatamente, hanno inviato loro un CD e hanno deciso di usarlo nella serie televisiva. \"White Horse\" ha debuttato nel primo episodio della quinta stagione di Grey's Anatomy, \"Dream a Little Dream of Me\", il 25 settembre 2008.\nComposizione.\n\"White Horse\" \u00e8 una canzone tipicamente country, La canzone \u00e8 basata su un hook pop, con una strumentazione basata principalmente su una chitarra acustica e un piano soft, con accenni di violoncello. La produzione, tuttavia, \u00e8 scarsa, lasciando un'enfasi sulla voce morbida di Swift.\nIl testo di \u00e8 scritto in prima persona, con Swift che riflette in un'occasione in cui una relazione, che all'inizio sembrava una favola, \u00e8 crollata: \"Non sono una principessa, questa non \u00e8 una favola / Io non sono quello che toglierai dai suoi piedi / Condurla su per la tromba delle scale.\" La traccia parla di dolore e disillusione, nella chiara prospettiva di un realista rinato. A causa del cuore spezzato, la protagonista scappa dalla cittadina in cui ha vissuto.\nAccoglienza.\n\"White Horse\" \u00e8 stata accolta generalmente in modo positivo dalla critica. August Brown del \"Los Angeles Times\" ha paragonato la canzone a \"Jolene\" di Dolly Parton, dicendo che Parton avrebbe riconosciuto la sua stessa situazione in \"White Horse\" e si sarebbe congratulata con Swift per aver tentato ad andare avanti.Jonathan Keefe della rivista \"Slant\" ha definito \"White Horse\" una \"bella ballata\" con un hook prominente e l\u2019ha definito \"facilmente la migliore canzone\" di \"Fearless\". Tuttavia, Keefer ha dichiarato: \"Perfino \"White Horse\" [...] si avvale di un'immagine ben usata e clich\u00e9 che Swift non rinnova in nessun modo\". Josh Love di \"The Village Voice\" ha pensato che \"la saggezza e l'inclusivit\u00e0 preternaturali brillano attraverso il testo e il tema di \"White Horse\"\u201d, aggiungendo che era una delle \"grandi canzoni di Fearless\". Lucy Davies della \"BBC\" ha detto che aveva dimostrato quanto fossero ripetitivi i temi dei testi di \"Fearless\". Ha notato che Swift ha riciclato la frase \"face of an angel\" dal brano precedente dell'album, \"Hey Stephen\". Un recensore non accreditato di Billboard ha dichiarato: \"Il secondo singolo estratto dal disco di Taylor Swift \u00e8 una bellissima ballata sottovalutata che mette in risalto la sua abilit\u00e0 con un testo e brilla su un riflettore sulla sua classica immagine da tenera cantante\". La recensione ha dichiarato che quest'ultima \u00e8 stata realizzata dalla produzione della canzone, il che ha reso la performance vocale di Swift pi\u00f9 palpabile ed emotiva. La recensione si \u00e8 complimentata con la canzone, descrivendola come qualcosa a cui tutti potrebbero riguardarsi. Kate Kiefer di \"Paste\" l\u2019ha riconosciuto come una delle migliori canzoni di Swift. Sean Dooley di \"About.com\" ha attribuito l'efficacia della traccia al fatto che la Swift abbia catturato il momento straziante. Durante la revisione di \"Fearless\", Dooley ha selezionato \"White Horse\" come uno dei migliori brani dell'album. Ai Grammy Awards 2010, \"White Horse\" ha vinto due Grammy Awards come miglior canzone country e miglior performance vocale femminile country.\nSuccesso commerciale.\n\"White Horse\" ha debuttato al numero tredici nella Billboard Hot 100. La sua apparizione, insieme ad altre sei canzoni, sulla classifica ha legato Swift con Hannah Montana (Miley Cyrus) per l\u2019artista femminile di avere il maggior numero di canzoni sulla Billboard Hot 100 nella stessa settimana, un record pi\u00f9 tardi superato da Swift stessa quando ha ottenuto undici canzoni in classifica contemporaneamente nel 2010. La settimana seguente, la canzone \u00e8 scesa al numero cinquantasei e, nella settimana terminata il 25 aprile 2009, ha trascorso la sua ultima settimana sulla Billboard Hot 100 al numero quarantaquattro, dopo un totale di ventidue settimane in classifica. La canzone \u00e8 una delle tredici canzoni di \"Fearless\" ad aver raggiunto le prime quaranta posizioni della Billboard Hot 100, battendo il record delle pi\u00f9 canzoni ad essere arrivate in top 40 da uno stesso album. \nIl singolo ha debuttato al numero trentasette nella Billboard Hot Country Songs il 12 dicembre 2008. \u00c8 saltato al numero ventisei nella settimana seguente, il pi\u00f9 grande salto della settimana. Nella settimana terminata il 14 febbraio 2009, \u00e8 entrato nella top ten al numero dieci, segnando la settima consecutiva di Swift. Ha raggiunto il massimo picco al secondo posto il 4 aprile 2009 e si \u00e8 mantenuto a quella posizione la settimana seguente prima di scendere al numero sette.\n\"White Horse\" ha debuttato al numero ventisette in Canada nella settimana terminata il 29 novembre 2008. Nella settimana del 24 gennaio 2009, \"White Horse\" ha raggiunto la posizione massima al numero 43. In Australia, la canzone \u00e8 arrivata al suo apice al numero 41 della settimana terminata il 22 febbraio 2009. Nel Regno Unito, \"White Horse\" ha debuttato al suo picco al numero sessanta il 21 marzo 2009. \u00c8 rimasta in questa classifica per due settimane."}
{"id": "2238120", "revid": "97701", "url": "https://it.wikipedia.org/wiki?curid=2238120", "title": "X-Games", "text": ""}
{"id": "2238131", "revid": "97701", "url": "https://it.wikipedia.org/wiki?curid=2238131", "title": "X games", "text": ""}
{"id": "2238132", "revid": "97701", "url": "https://it.wikipedia.org/wiki?curid=2238132", "title": "Element skateboards", "text": ""}
{"id": "2238133", "revid": "1318658", "url": "https://it.wikipedia.org/wiki?curid=2238133", "title": "Specie di Crepis", "text": "Elenco delle specie di \" Crepis \":"}
{"id": "2238135", "revid": "648716", "url": "https://it.wikipedia.org/wiki?curid=2238135", "title": "Injection locking", "text": "Con i termini injection locking e injection pulling ci si riferisce agli effetti sulla frequenza di un oscillatore armonico che \u00e8 disturbato da un secondo oscillatore operante a una frequenza vicina. Quando l'accoppiamento \u00e8 forte e le frequenze abbastanza vicine, il secondo oscillatore pu\u00f2 \"catturare\" il primo oscillatore, modificandone la frequenza fino a renderla identica alla propria. Questo \u00e8 il fenomeno dell'injection locking. Quando il secondo oscillatore invece non \"cattura\" il primo ma semplicemente lo disturba, si parla di injection pulling. Questi due fenomeni sono osservabili in un gran numero di sistemi fisici, bench\u00e9 siano pi\u00f9 spesso associati agli oscillatori elettronici e ai risuonatori laser.\nL'injection locking \u00e8 stato sfruttato in svariati modi per permettere il progetto dei primi televisori e oscilloscopi, ottenendo la sincronia dell'apparecchio ai segnali esterni ad un costo relativamente basso. Se sfruttato opportunamente, l'injection locking permette di ridurre significativamente il consumo di potenza e il rumore di fase nei sintetizzatori di frequenza. Similmente, le frequenze all'uscita di grandi laser possono essere rese spettralmente pi\u00f9 pure accoppiando tali dispositivi con laser ad alta accuratezza.\nIn generale per\u00f2, quando l'injection locking e pulling sono indesiderati, tendono a degradare le prestazioni delle PLL e dei circuiti integrati a radiofrequenza. I segnali logici ad alta velocit\u00e0 e le loro armoniche sono infatti problematici per un oscillatore. L'accoppiamento di questi o di altri segnali ad altra frequenza con l'oscillatore attraverso un substrato in comune pu\u00f2 causare un injection locking non voluto. In un moderno VCO, un segnale di injection-locking pu\u00f2 prevalere sulla sua tensione di controllo a bassa frequenza, causando una perdita di controllo.\nOscillatori injection-locked.\nUn oscillatore injection-locked (\"ILO\") \u00e8 basato tipicamente su un oscillatore di tipo LC con due transistor a connessione incrociata (vedi figura). Pu\u00f2 essere usato per un divisore di frequenza o per la riduzione del jitter nelle PLL. Viene usato anche per applicazioni di ricostruzione dei dati o del clock o per circuiti di sincronizzazione nei trasmettitori per accoppiare il segnale di clock all'interno dei dati. Recentemente, l'ILO \u00e8 stato usato anche per lo schema di clock recovery \"burst mode\".\nIl funzionamento dell'ILO \u00e8 basato sul fatto che l'oscillazione locale pu\u00f2 essere agganciata alla frequenza o alla fase di un segnale esterno sotto ben determinate condizioni."}
{"id": "2238137", "revid": "188116", "url": "https://it.wikipedia.org/wiki?curid=2238137", "title": "Ranchera", "text": "Ranchera \u00e8 un genere musicale popolare della musica messicana. Sottogeneri sono: il \"huapango\", il \"bolero ranchero\", il \"corrido\".\nIl ritmo pu\u00f2 essere in 3/4, 2/4 o 4/4, riflettendo rispettivamente i ritmi di valzer, polka e bolero. Le canzoni solitamente consistono in: introduzione strumentale, strofa e ritornello; sezione strumentale che ripete la strofa, un'altra strofa, ritornello e una chiusura.\nLe sue origini risalgono al XIX secolo, ma si svilupp\u00f2 nel teatro nazionalista del periodo post-rivoluzionario del 1910 e divenne un'icona dell'espressione popolare del Messico, un simbolo del paese, che si diffuse con grande successo in vari paesi latinoamericani, specialmente grazie al cinema messicano degli anni quaranta, cinquanta e sessanta.\nI cantanti professionisti di questo genere sviluppano uno stile estremamente emozionale, una delle cui caratteristiche consiste nel sostenere molto a lungo una nota alla fine di una strofa o di un verso.\nPer quanto riguarda i testi, predominarono all'inizio le storie popolari relative alla rivoluzione messicana, la vita contadina, i cavalli, la famiglia, i bar e le cantine e le tragedie amorose, per focalizzarsi maggiormente in seguito su storie d'amore.\nTra i pi\u00f9 famosi compositori di ranchera troviamo Cuco S\u00e1nchez, Antonio Aguilar e Jos\u00e9 Alfredo Jim\u00e9nez, il cantautore pi\u00f9 prolifico, che ha composto molti dei pezzi pi\u00f9 noti e un totale di oltre mille canzoni."}
{"id": "2238144", "revid": "33921", "url": "https://it.wikipedia.org/wiki?curid=2238144", "title": "Unilac", "text": ""}
{"id": "2238145", "revid": "76963", "url": "https://it.wikipedia.org/wiki?curid=2238145", "title": "Sherri Saum", "text": "\u00c8 conosciuta principalmente per aver interpretato il personaggio di Vanessa Hart in 255 episodi della serie televisiva \"Sunset Beach\", per la quale \u00e8 stata nominata nel 1999 ai Premi Emmy come Migliore attrice giovane in una serie drammatica.\nDa giugno 2013 \u00e8 una delle protagoniste della serie TV \"The Fosters\", in onda su ABC Family tutti i luned\u00ec e prodotta da Jennifer Lopez.\nInoltre ha partecipato alla serie Gossip Girl.\nBiografia.\nNata da madre tedesca e padre afroamericano, la Saum entr\u00f2 a far parte del cast della serie televisiva \"Sunset Beach\" nel 1997, interpretando per due anni il ruolo di Vanessa Hart. Nel 2003 debutt\u00f2 nel cinema, interpretando un ruolo in \"Anne B. Real\". Successivamente apparve in altre serie televisive, come \"Rescue Me\" e \"In Treatment\"."}
{"id": "2238146", "revid": "33921", "url": "https://it.wikipedia.org/wiki?curid=2238146", "title": "UNILAC", "text": ""}
{"id": "2238148", "revid": "297745", "url": "https://it.wikipedia.org/wiki?curid=2238148", "title": "Pignar\u00fbl", "text": ""}
{"id": "2238152", "revid": "599013", "url": "https://it.wikipedia.org/wiki?curid=2238152", "title": "Gsi", "text": ""}
{"id": "2238155", "revid": "1782831", "url": "https://it.wikipedia.org/wiki?curid=2238155", "title": "I miei amici Tigro e Pooh", "text": "I miei amici Tigro e Pooh (\"My Friends Tigger &amp; Pooh\") \u00e8 una serie televisiva animata a cura della Walt Disney Television Animation con i personaggi di Winnie the Pooh disegnati da A. A. Milne. Ambientata nel Bosco dei Cento Acri, narra le avventure dei superdetective (Darby, Tigro, Pooh e Buster) impegnati a risolvere vari problemi o misteri.\nLa protagonista \u00e8 Darby, una bambina di 6 anni che vive nel Bosco dei 100 Acri con il suo cane Buster e i suoi amici Tigro e Pooh. Quando i 3 ascoltano la sirena speciale dei superdetective, questi si mettono la divisa e la maschera da Super Detective che trovano in un albero chiamato \"Albero del cambio\". Anche Darby si mette il suo cappello (berretto in assetto). Prima della risoluzione del mistero 1 dei 3 colleghi, guarda con il magico cannocchiale la bandiera trova-indizi per indicare dove c'\u00e8 da risolvere il mistero e dopo aver inforcato i monopattini i Super Detective partono tutti insieme per risolvere il mistero. Serie simili sono state \"Le nuove avventure di Winnie the Pooh\" (1988-1991) e \"Il libro di Pooh\" (2001-2003). La sigla \u00e8 un motivo met\u00e0 pop e met\u00e0 R&amp;B cantata in originale da Kay Hanley (stagione 1) e Chlo\u00eb Grace Moretz (stagione 2), in italiano da Lorena Brancucci (stagione 1) e Giulia Luzi (stagione 2). Viene scritta da Andy Sturmer."}
{"id": "2238160", "revid": "22206329", "url": "https://it.wikipedia.org/wiki?curid=2238160", "title": "Manny Tuttofare", "text": ""}
{"id": "2238162", "revid": "36426", "url": "https://it.wikipedia.org/wiki?curid=2238162", "title": "Palagio dei Capitani di Parte Guelfa", "text": ""}
{"id": "2238169", "revid": "1305772", "url": "https://it.wikipedia.org/wiki?curid=2238169", "title": "Italian Jazz Awards", "text": "Italian Jazz Awards (acronimo IJA) \u00e8 stata una manifestazione musicale indipendente dedicata al pianista italiano Luca Flores scomparso prematuramente nel 1995, ideata nel 2006 da Andrea Causi (all'epoca studente della classe di Jazz del Conservatorio G.F. Ghedini di Cuneo) ed organizzata dall'agenzia italiana di free management ACM in collaborazione con l'agenzia di promozione artistica statunitense MRM, in cui vengono premiati, attraverso votazione pubblica, i jazzisti italiani pi\u00f9 popolari d'Europa e del mondo.\nLa prima edizione si \u00e8 tenuta nel 2007 sulla falsariga dei \"Jazz Awards\" americani.\nLe categorie in gara sono quattro e le nomination sono stilate da una Commissione Artistica, che cambia ogni due anni, composta da musicisti ed esperti di Jazz avente il compito di individuare i finalisti che accederanno alla votazione pubblica, fase finale del premio.\nTali premi sono assegnati tramite votazioni sul sito ufficiale, in cui gli utenti del web possono votare i loro jazzisti preferiti per decretare il vincitore di ogni categoria.\nDall'edizione 2008 la manifestazione si \u00e8 arricchita di due premi: l\"'Honorary Award\", equivalente del premio alla carriera, consegnato dalla Commissione Artistica alla personalit\u00e0 jazz italiana che vanti almeno 25 anni di carriera e che abbia dato lustro alla musica jazz sia in Italia che all'estero, e il \"Panel Choice Award\" premio secondario della Commissione Artistica. Sono gli unici due riconoscimenti a non essere votati direttamente dal pubblico. L'Honorary Award a Luca Flores \u00e8 stato assegnato durante la 3\u00aa edizione su volont\u00e0 della Presidenza Artistica a testimonianza del legame tra la rassegna stessa ed il pianista scomparso.\nNel febbraio 2008, alla cerimonia di premiazione dell'edizione 2007 tenutasi a Genova presso il Teatro della Tosse, era presente alla consegna dei premi il pianista statunitense Uri Caine..\nNel 2008 parte dei premi sono stati consegnati Sanremo e ripresi da Raiuno nell'ambito della trasmissione \"Soundz\" condotta da Bruno Gambarotta e con la partecipazione di Memo Remigi.\nNel 2011, la premiazione della categoria Best Jazz Act 2010 ha avuto luogo all'interno del Locus Jazz Festival in Valle D'Itria.\nIl 3 febbraio 2012 il M\u00b0 Franco D'Andrea, Honorary Award 2011, \u00e8 stato premiato alla Casa del Jazz di Roma.\nVincitori.\n2008 - Sanremo/Roma/Milano.\nCommissione artistica: Freddy Colt, Maria Grazia Scarzella, Melania Renzi, Samuel J. Morris.\n2009 - Alessandria/Bari.\nCommissione artistica: Tiziana Ghiglioni, Patti Wicks, Freddy Colt, Paolo Longo, Adriana Isoardi, Renzo Coniglio, Massimo Epinot.\n2010 - Mola di Bari/Locorotondo.\nCommissione artistica: Barbara Flores, Guido Di Leone, Freddy Colt, Paolo Longo, Adriana Isoardi, Massimo Epinot.\n2011 - Roma/Latina.\nCommissione artistica: Barbara Flores, Guido Di Leone, Eva Simontacchi, Stefano Maurizi, Roberto Chiriaco.\nCommissione Artistica.\nLa Commissione Artistica \u00e8 biennalmente mutevole nel corso delle varie edizioni del contest ed \u00e8 composta, su invito del Direttore Artistico, da esperti del settore Jazz: musicisti, cantanti, editori, giornalisti, compositori e arrangiatori che hanno il compito di selezionare, dagli elenchi delle uscite discografiche Jazz dell'anno forniti dal Team IJA, i componenti le Nomination che accederanno alla votazione pubblica."}
{"id": "2238170", "revid": "1223843", "url": "https://it.wikipedia.org/wiki?curid=2238170", "title": "Betly", "text": "Betly o La capanna svizzera \u00e8 un'opera buffa in un atto di Gaetano Donizetti, su libretto proprio.\nLa prima rappresentazione avvenne al Teatro Nuovo (Napoli), il 24 agosto 1836: il cast era composto da Adelaide Toldi (Betly), Giuseppe Fioravanti (Max) e Lorenzo Salvi (Daniele). Il compositore ampli\u00f2 l'opera e la port\u00f2 a due atti l'anno successivo (1837). Nelle rappresentazioni moderne non \u00e8 raro che si preferisca la prima versione, in un atto, considerata pi\u00f9 coerente e concisa.\nIl tema \u00e8 tratto da \"Le ch\u00e2let\" di Eug\u00e8ne Scribe e M\u00e9lesville, alla cui rappresentazione probabilmente Donizetti ebbe modo di assistere a Parigi. L'aria che si respira richiama un po' \"L'elisir d'amore\": la vicenda \u00e8 imperniata su un contadino possidente innamorato di una ragazza arguta e vivace che inizialmente non lo corrisponde, ma che alla fine deve cedere alla forza dell'amore. Anche qui vi \u00e8 un secondo uomo, un sergente (qui il fratello) che in questo caso \u00e8 alleato (e non concorrente) del pretendente. Nella partitura vi sono pagine di estrema raffinatezza e una notevole abilit\u00e0 nel rendere il carattere dei personaggi. Non manca una concessione all'ambientazione svizzera, con tanto di \"tirolese\" affidata alla protagonista. Vi si leggono anche chiare anticipazioni de \"La Fille du r\u00e9giment\".\nTrama.\nL'azione si svolge in Svizzera, e nella capanna di Betly. Costei \u00e8 contenta della propria vita modesta e della propria libert\u00e0. I contadini del villaggio ordiscono uno scherzo ai danni del giovane Daniele: gli fanno recapitare una falsa lettera in cui Betly si dichiara innamorata di lui e gli espone la propria intenzione di sposarlo. Daniele si reca nella capanna, ma Betly lo respinge. In questo frangente torna dopo quindici anni Max, sergente e fratello di Betly. Ella al momento non lo riconosce e questi, resosi conto della situazione, decide di aiutare Daniele a conquistare la sorella Betly. Lo stratagemma \u00e8 questo: Max decide di sistemarsi per la notte con i propri soldati nella capanna. Betly chiede allora a Daniele di fermarsi anche lui per proteggerla dai militari. Max entra nella capanna e vi scopre Daniele e Betly da soli. Per questo sfida Daniele a duello e allora Betly (per evitare che questo soccomba in duello) dichiara che si tratta del proprio marito. Per completare la finzione firma un contratto di nozze e a questo punto Max svela la propria identit\u00e0. Solito finale lieto: Daniele corona il suo sogno e Betly si scopre innamorata anch'essa di lui.\nStruttura dell'opera.\nQuesta \u00e8 la struttura della versione in due atti."}
{"id": "2238171", "revid": "2184720", "url": "https://it.wikipedia.org/wiki?curid=2238171", "title": "Manny tuttofare", "text": "Manny tuttofare (\"Handy Manny\") \u00e8 un cartone animato statunitense-canadese prodotto per Nelvana e The Walt Disney Company per Disney Channel Playhouse Disney/Disney Junior e Treehouse TV. La serie racconta le avventure di Manny Garcia, un tuttofare ispanico bilingue, e i suoi attrezzi antropomorfici e parlanti. Il cartone animato \u00e8 ambientato nella citt\u00e0 di Sheetrock Hills. \nLa serie \u00e8 stata creata da Roger Bollen, Marilyn Sadler e dal vincitore di un Emmy Award Rick Gitelson. L'animazione \u00e8 realizzata dallo studio di Toronto Nelvana, mentre la regia \u00e8 affidata a Ted Bastien e Sue Blue. La musica \u00e8 realizzata da Fernando Rivas, mentre la sigla iniziale \u00e8 cantata dai Los Lobos.\nIl cartone \u00e8 stato trasmesso in Italia a partire dal 5 novembre 2007 prima da Disney Channel e in seguito da Rai 2. Come l'originale la serie \u00e8 bilingue, ma la principale lingua parlata dai personaggi \u00e8 l'italiano e le parole in spagnolo presenti nella versione inglese sono state tradotte in inglese. Nel doppiaggio italiano, la pronuncia dei termini inglesi \u00e8 caratterizzata da una forte cadenza italiana e, talvolta, perfino da errori. Alcune edizioni in altre lingue, ad esempio quella francese e quella tedesca, hanno scelto invece di mantenere come seconda lingua lo spagnolo.\nGli attrezzi e Manny sono famosi per la loro canzone intitolata \"Tutti dentro\", scritta da Fabio Vaccaro, autore di canzoni per Luca Napolitano e Nek.\nManny a scuola di attrezzi.\nSul canale televisivo a pagamento Disney Junior viene trasmessa anche una miniserie chiamata \"Manny a scuola di attrezzi\". In ogni episodio Manny spiega le diverse tipologie di attrezzi e le loro funzioni. Come gli otto attrezzi che usa di solito, anche nuovi attrezzi comparsi nella serie sono antropomorfi e sanno parlare. I nuovi attrezzi comparsi sono:"}
{"id": "2238172", "revid": "22356", "url": "https://it.wikipedia.org/wiki?curid=2238172", "title": "Rizodontiformi", "text": ""}
{"id": "2238173", "revid": "404449", "url": "https://it.wikipedia.org/wiki?curid=2238173", "title": "Pieve di Santa Maria a Civita", "text": "La pieve di Santa Maria a Civita, denominata anche pieve di Santa Maria a Moscona, \u00e8 un edificio religioso situato nel comune di Grosseto. La sua esatta ubicazione \u00e8 all'interno dell'area archeologica di Roselle, nella parte nord-orientale del territorio comunale.\nL'edificio religioso era l'antica basilica paleocristiana di Roselle, risalente al periodo alto-medievale (VIII secolo). In epoca medievale la chiesa fu elevata a pieve autonoma, proseguendo le sue funzioni almeno fino a quasi tutto il Trecento, venendo citata in una bolla papale del 1188 e ricordata nelle \"Rationes Decimarum\" del tardo XIII e degli inizi del XIV secolo. Il definitivo abbandono dell'antica citt\u00e0 etrusco-romana a vantaggio del fiorente capoluogo maremmano mise a dura prova il proseguimento dell'esistenza della pieve, tanto da venire definitivamente abbandonata in epoca tardomedievale.\nLa pieve di Santa Maria a Civita, che venne costruita utilizzando i materiali di recupero di edifici romani datati I secolo, conserva i suoi resti archeologici poco a est del foro, nel cuore dell'antica citt\u00e0 di Roselle. Originariamente si presentava a tre navate seguendo i canoni delle antiche basiliche paleocristiane romane; verso l'anno Mille fu aggiunta una torre campanaria in prossimit\u00e0 della facciata anteriore. Il luogo di culto si presentava riccamente decorato, tanto che alcuni bassorilievi provenienti dalla basilica sono conservati a Grosseto presso il museo archeologico e d'arte della Maremma, mentre altri sono stati traslati e riutilizzati per decorare la pieve di San Martino a Batignano; un ultimo elemento decorativo \u00e8 stato collocato invece lungo il paramento murario del complesso rurale denominato \"Il Serpaio\"."}
{"id": "2238174", "revid": "52076", "url": "https://it.wikipedia.org/wiki?curid=2238174", "title": "Pieve di Santa Maria a Moscona", "text": ""}
{"id": "2238176", "revid": "36426", "url": "https://it.wikipedia.org/wiki?curid=2238176", "title": "Colonne corinzie", "text": ""}
{"id": "2238178", "revid": "36426", "url": "https://it.wikipedia.org/wiki?curid=2238178", "title": "Officine del Pignone", "text": ""}
{"id": "2238180", "revid": "36426", "url": "https://it.wikipedia.org/wiki?curid=2238180", "title": "Manifattura Chini", "text": ""}
{"id": "2238184", "revid": "36426", "url": "https://it.wikipedia.org/wiki?curid=2238184", "title": "Cassa di Risparmio e Depositi di Firenze", "text": ""}
{"id": "2238190", "revid": "486946", "url": "https://it.wikipedia.org/wiki?curid=2238190", "title": "Testuggine africana", "text": ""}
{"id": "2238192", "revid": "486946", "url": "https://it.wikipedia.org/wiki?curid=2238192", "title": "Living will", "text": ""}
{"id": "2238194", "revid": "40552", "url": "https://it.wikipedia.org/wiki?curid=2238194", "title": "RSS Kazaka", "text": ""}
{"id": "2238195", "revid": "52076", "url": "https://it.wikipedia.org/wiki?curid=2238195", "title": "Cattedrale di Roselle", "text": ""}
{"id": "2238197", "revid": "834", "url": "https://it.wikipedia.org/wiki?curid=2238197", "title": "Arvid &quot;Wegg&quot; Andersen", "text": ""}
{"id": "2238198", "revid": "40552", "url": "https://it.wikipedia.org/wiki?curid=2238198", "title": "RSS Lituana", "text": ""}
{"id": "2238203", "revid": "767487", "url": "https://it.wikipedia.org/wiki?curid=2238203", "title": "Classe Czilim", "text": "La classe Czilim (Progetto 20910 secondo la designazione russa) costituisce un gruppo di quattro piccoli hovercraft da pattugliamento, utilizzati dalla Guardia di Frontiera Federale Russa.\nSviluppo.\nGli Czilim sono stati i primi hovercraft per utilizzo militare sviluppati in Russia dopo il crollo dell'Unione Sovietica. Progettati dalla Almaz, il primo esemplare \u00e8 stato varato il 24 febbraio 1998, ed \u00e8 entrato in servizio nel 2001. Successivamente ne sono stati costruiti altri tre.\nDal punto di vista tecnico, sono piuttosto simili ai precedenti classe Gus, anche se le dimensioni sono decisamente inferiori. Si tratta di mezzi capaci di trasportare sei uomini completamente equipaggiati.\nUtilizzo.\nGli Czilim sono stati progettati per svolgere operazioni di pattugliamento dei confini fluviali della Federazione (in particolare il fiume Amur, al confine con la Cina), operati dai reparti della Guardia di Frontiera Federale. Nel 2004, risultavano in servizio quattro esemplari complessivi. Questi mezzi, all'inizio del 2009, non erano pi\u00f9 considerati operativi."}
{"id": "2238208", "revid": "116569880", "url": "https://it.wikipedia.org/wiki?curid=2238208", "title": "Sulla tua bocca lo dir\u00f2", "text": "Sulla tua bocca lo dir\u00f2, pubblicato il 20 febbraio 2009, \u00e8 un album della cantante italiana Mina.\nDescrizione.\n\u201cIl disco che Mina avrebbe sempre voluto fare\u201d, cos\u00ec Massimiliano Pani, alla presentazione del disco alla stampa, ha definito \u201cSulla tua bocca lo dir\u00f2\u201d, l'album in cui Mina interpreta arie di musica classica.\nSono molti i cantanti pop che si sono cimentati con la cosiddetta musica colta, nel panorama internazionale due sono sicuramente i precedenti importanti: l'album Classical Barbra del 1976, dove Barbra Streisand affronta un repertorio essenzialmente liederistico su musiche di Debussy, Faur\u00e9, Orff, Schumann, H\u00e4ndel; Sarah Vaughan che nell'album Sarah Slightly Classical del 1963 interpreta Debussy, Cajkovskj, Chopin, Saint-Sa\u00ebns.\nIn Italia gli esperimenti pi\u00f9 significativi sono Alice con M\u00e9lodie passag\u00e8re del 1988, Giuni Russo con A casa di Ida Rubinstein del 1988 e i due album di Albano, Antologia del 1974 e Concerto classico del 1997.\nMa non \u00e8 la prima volta in assoluto che Mina si avvicina al repertorio classico, nelle trasmissioni televisive si trovano varie esibizioni, come quella a Musica da sera del 1967 dove, con il flautista Severino Gazzelloni, interpreta la \u201cSeconda fuga in do minore\u201d da Il clavicembalo ben temperato di Bach. Anche nella discografia ci sono esempi di contaminazione tra classico e leggero: \u201cChopin cha cha\u201d del 1962 e \u201cRidi pagliaccio\" del 1988.\nIl disco non ha la pretesa di essere un'antologia panoramica della musica lirica, la scelta dei brani \u00e8 incentrata sulla figura di Giacomo Puccini, presente con ben quattro opere (Manon Lescaut, la Boh\u00e8me, Tosca e la Turandot), che fa da anello di congiunzione tra la gloriosa tradizione operistica italiana (Giuseppe Giordani e Albinoni) e il Novecento (Bernstein, Gershwin, Cilea, Piazzolla)..\nTutti i brani sono rielaborati e arrangiati da Gianni Ferrio con lo scopo di trasformare dei pezzi di musica classica in canzoni, nel senso moderno del termine.\nBrani.\nIl brano di apertura \u00e8 \"Mi chiamano Mim\u00ec\", un'aria per soprano tratta da \"La boh\u00e8me\" di Giacomo Puccini, quadro primo (Mim\u00ec si presenta, in risposta alla celebre aria di Rodolfo, \"Che gelida manina\"). L'interpretazione \u00e8 sostanzialmente identica a quella presentata a Teatro 10 nel 1972 (\"Signori... Mina! vol. 4\"), sempre con l'arrangiamento e la direzione di Gianni Ferrio. Nonostante Mina abbia un'estensione vocale da soprano, tuttavia Ferrio ha rielaborato il pezzo su un tono molto pi\u00f9 basso.\nAnche l'interpretazione del secondo brano, \"Ideale\", una romanza per canto e pianoforte di Francesco Paolo Tosti, \u00e8 pressoch\u00e9 identica a quella presentata a Milleluci (1974).\n\"I have a love\" \u00e8 un brano tratto dal celebre musical \"West Side Story\", scritto da Stephen Soundhein su musiche di Leonard Bernstein. Mina ha sempre amato quest'opera, in una puntata di \"Johnny sera\" del 1966 cant\u00f2 un medley, con Dorelli, dedicato al musical americano che si concludeva con \"Tonight\", altro celebre brano di \"West Side Story\".\nLa musica barocca \u00e8 rappresentata da \"Caro mio ben\", una celebre aria da camera composta nel XVIII secolo e attribuita a Giuseppe Giordani, detto il Giordanello. Esiste anche una versione fatta da Sting inclusa nell'album live \"The art of the hearth\" del 1992.\nL'incontro tra Astor Piazzolla e Mina risale alla celebre esibizione di \"Teatro 10\" del 1972 con il duetto \"Balada para mi muerte\" (\"Signori... Mina! vol. 3\", 1993). Qui viene presentato \"Oblivion\", un brano scritto dal compositore argentino nel 1994 con un testo inedito di Alba Fossati.\nDa molti ritenuto un falso neo-settecentesco, l'Adagio in sol minore di Albinoni ha una storia piuttosto controversa. Con \"Mi parlavi adagio\" Mina lo ripropone con un testo di Giorgio Calabrese.\nAltro testo inedito di Giorgio Calabrese \u00e8 quello per il preludio al terzo atto di \"Manon Lescaut\" di Giacomo Puccini (Manon \u00e8 rinchiusa nella prigione di Le Havre in attesa di essere imbarcata per l'America). A questo intermezzo, originariamente solo strumentale, \u00e8 stato aggiunto un testo rispettoso della metrica originale..\nUn medley di due brani, \"Bless, you is my woman now\" e \"I love you, Porgy\", tratti dall'opera \"Porgy and Bess\" \u00e8 l'omaggio di Mina a George Gershwin. L'interesse di Mina per il compositore statunitense risale a \"Studio Uno\" (1961), quando present\u00f2 la famosa \"Summertime\", inclusa poi nell'album \"Moliendo caf\u00e9\" (1962).\nAl verismo di fine '800 appartiene \"L'Arlesiana\" di Francesco Cilea, da cui \u00e8 tratto il brano \"\u00c8 la solita storia\", un'aria del II atto, detta anche \"lamento di Federico\", cui \u00e8 legata la popolarit\u00e0 dell'opera..\nPaolo Bonolis, presentatore del Festival di Sanremo 2009, esponendo alla stampa il programma della gara canora, aveva accennato ad una partecipazione di Mina, lasciando adito alle ipotesi pi\u00f9 svariate. La partecipazione consisteva nella messa in onda del brano \u201cNessun dorma\u201d come sigla iniziale e finale del programma, mentre venivano mostrate alcune immagini di Mina in sala di registrazione, come anteprima del disco che sarebbe poi uscito subito dopo il Festival. \"Nessun dorma\", un'aria della \"Turandot\" di Giacomo Puccini, \u00e8 forse il brano di musica lirica pi\u00f9 noto al grande pubblico, grazie soprattutto a Luciano Pavarotti, che ne aveva fatto il proprio emblema specialmente nelle sue esibizioni fuori dai teatri lirici. Diversi cantanti pop, tra cui Aretha Franklin (\"Jewels In The Crown: All Star Duets With The Queen\", 2007), si sono cimentati con questo brano. La popolarit\u00e0 del pezzo \u00e8 dovuta alla pregnanza e veemenza del \"vincer\u00f2\" finale, Mina lo reinterpreta in maniera personalissima, iniziando a mezza voce per poi innestarvi un repentino e virtuoso irrobustimento. Ai meno esperti pu\u00f2 sembrare che ci sia un'aggiunta successiva, in realt\u00e0 l'improvviso passaggio dal flautato al registro pieno (\"messa di voce\") \u00e8 una delle tecniche del canto lirico.\nGli ultimi due brani completano l'esplorazione cronologicamente ad ampio spettro dell'opera pucciniana. Dopo la \"Manon Lescaut\" del 1892 che ne decret\u00f2 la consacrazione definitiva nel ruolo di operista e la \"Turandot\", che debutt\u00f2 nel 1926 postuma e completata da Franco Alfano, troviamo due opere intermedie: \"Tosca\" del 1900, da cui \u00e8 tratto \"E lucevan le stelle\" e \"La boh\u00e8me\" del 1895 da cui \u00e8 tratto \"Sono andati?\".\nIn fondo all'ultimo brano \u00e8 presente una ghost track, \"Cielito lindo\", si tratta della pi\u00f9 popolare canzone mariachi di cui \u00e8 molto nota la versione di Fabrizio De Andr\u00e9.\nCopertina.\nUna prima copertina era stata disegnata da Gianni Ronco rielaborando la locandina storica della Turandot del 1926 in stile Liberty, poi accantonata, che comunque compare all'interno del disco in una composizione. Per la copertina definitiva \u00e8 stata scelta una versione fotografica eseguita da Mauro Balletti sullo stesso servizio fotografico utilizzato per l'album \"Salom\u00e8\". Dello stesso Balletti sono le immagini interne del libretto ispirate alle opere della pittrice boh\u00e8mienne Tamara de Lempicka.."}
{"id": "2238209", "revid": "125861032", "url": "https://it.wikipedia.org/wiki?curid=2238209", "title": "Ordine di San Colombano", "text": "L'Ordine di San Colombano, denominato anche come Ordine colombaniano, era un ordine monastico osservante la regola di San Colombano dettata attorno al 591 da san Colombano in Francia a Luxeuil e che confer\u00ec al monachesimo occidentale di rito celtico-irlandese la sua forma definitiva. \nIn Italia a Bobbio il santo irlandese fond\u00f2 nel 614 l'abbazia di San Colombano che divenne abbazia matrice di tutti i monasteri colombaniani italiani ed europei. Monasteri sia dipendenti direttamente o indirettamente dal cenobio bobiense ed inseriti nel suo Feudo monastico reale ed imperiale, sia fondati da monaci di Bobbio o gemmati da altri monasteri della stessa regola ma indipendenti.\nCaratteristico dei monaci colombani era l'abito talare di lana bianca con il sole giallo sul petto. Essi introdussero attraverso il \"Poenitentiale\" l'uso della confessione privata in sostituzione di quella pubblica per il sacramento della penitenza. L'ordine fu definitivamente sciolto nel 1448. Molti monasteri fondati in epoca longobarda accolsero in seguito dapprima la regola mista e poi divennero direttamente benedettini dopo la riforma generale monastica da parte di Benedetto d'Aniane, quello di Bobbio dopo il 1448 fu preso dalla Congregazione di Santa Giustina di Padova.\nStoria.\nL'Irlanda fu la prima area esterna all'Impero romano nella quale venne adottato il monachesimo, in una forma strettamente collegata alle tradizionali relazioni di clan; inoltre non essendo mai stata conquistata dai romani ed essendo unita ed in pace, si svilupparono centri di cultura, scriptoria e biblioteche con opere provenienti da tutto il mondo e che si salvarono dalla distruzione seguita alla caduta dell'impero romano e dalle infinite guerre barbariche. L'Irlanda aveva una sua scrittura unica e corsiva che venne introdotta in tutta Europa dai monaci colombaniani con i loro centri di scrittura e miniatura su pergamena.\nLa diffusione del cristianesimo nell'isola era avvenuta nel corso del V secolo, principalmente ad opera di san Patrizio (431-432), su incarico di papa Celestino I. Secondo alcune tradizioni, tuttavia, san Patrizio sarebbe stato preceduto da san Palladio, primo vescovo degli Irlandesi. \nIn seguito Finnian di Clonard, si ritir\u00f2 in una piccola cella nella contea di Meath, raccogliendo progressivamente intorno a s\u00e9 numerosi seguaci e fondando intorno al 520 il monastero di Clonard. L'abbazia fu il primo grande centro monastico dell'Irlanda, dove si formarono i suoi dodici apostoli, che a loro volta fondarono altri monasteri.\nAnche altri monasteri vennero fondati in Irlanda nel corso del VI secolo sempre da parte di abati irlandesi, tra i quali possiamo citare san Comgall, che fond\u00f2 nel 559 l'abbazia di Bangor, nella contea di Down in Irlanda del Nord, che divenne anch'essa una famosa scuola monastica e dove si form\u00f2 san Colombano.\nIl monachesimo irlandese fu un fenomeno di grande importanza per la diffusione del cristianesimo nell'Inghilterra anglosassone e nei regni merovingi nel VI e VII secolo.\nLe missioni irlandesi in Europa iniziarono con quella di Columba di Iona, o Colum Kille, co-patrono d'Irlanda e uno dei dodici apostoli d'Irlanda, il quale si rec\u00f2 missionario in Scozia, con dodici compagni, con il proposito di convertire altrettanti pagani di quella regione.\nSant'Aidano fond\u00f2 nel 635 il monastero di Lindisfarne in Northumbria e negli anni seguenti i missionari irlandesi convertirono la maggior parte dell'Inghilterra anglosassone: l'ultimo re anglosassone pagano, Penda di Mercia, mor\u00ec nel 655.\nDal 590 Colombano, partito da Bangor con 12 compagni monaci, fu attivo nei territori merovingi fondando numerosi monasteri tutti di regola colombaniana.\nPer primi fond\u00f2 nella Franca Contea, nel 591-592 il monastero di San Martino ad Annegray, sul sito di un'antica fortezza romana, poi quello di San Pietro a Luxeuil, a circa 8 miglia a sud-est, nell'odierna Luxeuil-les-Bains, dove si stabil\u00ec nel 593 e infine quello di San Pancrazio a Fontaine-l\u00e8s-LuxeuilFontaines, vicino ai primi due. \nDopo essere entrato in contrasto con l'episcopato locale e con i re burgundi, fra i quali la temibile regina Brunechilde fu arrestato, ma, fortunatamente scampato al rimpatrio, dovette ripartire e riprese a viaggiare. \nNel 611 fond\u00f2 a Bregenz sul lago di Costanza il monastero di Sant'Aurelia.\nDecise in seguito di recarsi a Roma per ottenere l'approvazione della propria regola da papa Bonifacio IV, ma lungo la strada il suo compagno san Gallo fu costretto a fermarsi per una malattia e fond\u00f2 nel 613 l'abbazia di San Gallo. Colombano arriv\u00f2 quindi fino a Bobbio dove nel 614 fond\u00f2 l'abbazia di San Colombano e dove mor\u00ec il 23 novembre del 615.\nLa regola monastica stabilita da san Colombano fu approvata da un concilio a M\u00e2con nel 627, ma venne in seguito affiancata da quella mista benedettina, pi\u00f9 moderata, a partire dal 643: infatti monaci benedettini furono ospitati a Bobbio nel Monastero di San Paolo di Mezzano e poi negli altri monasteri colombaniani italiani ed europei. Successivamente per mitigare l'austera regola venne definitivamente scelta per la vita cenobitica quella mista colombaniana-benedettina, pur rimanendo inalterati l'ordine e la parte di regola dedita allo studio alla scienza e all'insegnamento.\nMolti monasteri colombaniani esteri gi\u00e0 di regola mista dovettero all'inizio del IX secolo come altri riformarsi alla regola generale monastica benedettina dopo la riforma di Benedetto d'Aniane voluta dall'imperatore Ludovico il Pio in seguito fra il IX ed il X secolo perdettero la loro indipendenza e vennero sottoposti all'autorit\u00e0 dei vescovi locali.\nSuccessivamente ci\u00f2 avverr\u00e0 progressivamente anche in Italia: a Bobbio l'ordine di San Colombano operer\u00e0 fino allo scioglimento da parte del papa Niccol\u00f2 V il 30 settembre del 1448, e dopo tale data subentreranno anche l\u00ec i monaci benedettini della Congregazione di Santa Giustina di Padova; anche se dopo il processo di Cremona del 1200 l'autorit\u00e0 abbaziale dovr\u00e0 dipendere dal vescovo di Bobbio e non rimanere autonoma.\nNel corso del VII secolo i discepoli di san Colombano continuarono a fondare monasteri. Uno dei suoi compagni, san Deicolo (o san Deisle), fond\u00f2 nel 610 a Lure, ancora nella Franca Contea, l'abbazia di Lure. Un monaco di Luxeuil, sant'Am\u00e9 fond\u00f2, insieme a san Romarico un duplice monastero, maschile e femminile a Remiremont nel 620. Nel 654, Filiberto di Jumi\u00e8ges fond\u00f2 secondo la regola di san Colombano l'abbazia di Jumi\u00e8ges in Normandia, e nel 675 un'altra a Noirmoutier su un'isola presso la costa della Vandea.\nNel 664 il sinodo di Whitby aveva riunito il cristianesimo celtico con la Chiesa cattolica romana e da allora fu scelta la Regola di San Colombano come unica regola per tutti i monasteri di regola irlandese oltre a quelli fondati direttamente da Colombano e dai suoi seguaci in tutta Europa. Dal 698 fino a Carlo Magno lo sforzo missionario venne compiuto in Europa da missioni prevalentemente colombaniane continentali da parte di varie abbazie: Abbazia di Bobbio, Abbazia di Luxeuil, Abbazia di San Gallo\nAltri monaci tuttavia partirono dall'Irlanda e fondarono monasteri colombaniani nell'Europa continentale: san Disibodo, arrivato sul continente nel 640, fond\u00f2 il monastero di Disibodenberg. E intorno alla met\u00e0 del VII secolo san Foillano fond\u00f2 il monastero di Fosses-la-Ville, presso Namur, nel Belgio. Ancora nell'VIII secolo san Pirmino nel 724 fond\u00f2 l'abbazia di Reichenau sull'omonima isola del lago di Costanza.\nIn Germania le fondazioni monastiche di origine irlandese colombaniana, divenuti in seguito benedettine, agli inizi del XIII secolo si riunirono in una vasta congregazione, approvata nel 1215 da papa Innocenzo III, il cui abate generale era quello a capo del monastero di San Giacomo (detto anche \"monastero scoto\") di Ratisbona, fondato da monaci irlandesi colombaniani nel 1090 circa. Il pi\u00f9 antico di essi era stato comunque il monastero di S\u00e4ckingen, su un'isola sul Reno presso Basilea in Svizzera, fondato da san Fridolino in data incerta, ma attestato dall'878. \nTra i monaci irlandesi colombaniani insediati nell'Europa centrale furono importanti teologi prima Giovanni Scoto Eriugena (815-877) e poi Mariano Scoto (1028\u20131082 o 1083)\nNell'XI e XII secolo si ebbe uno sviluppo delle fondazioni monastiche irlandesi, riservate ai monaci scoti. Mariano, Giovanni e Candido fondarono intorno al 1072 un monastero a Ratisbona, gi\u00e0 ricostruito a partire dal 1090. Diversi di questi monasteri vennero fondati tra il XII e il XIII secolo direttamente da monaci provenienti da Ratisbona.\nNel XIV e XV secolo molti antichi monasteri irlandesi erano in declino, sia per carenza di disciplina religiosa o per difficolt\u00e0 economiche, sia per mancanza di monaci scoti: per questo motivo a volte i complessi claustrali vennero ripopolati con religiosi di altra origine, mentre altri furono soppressi. In conseguenza della Riforma protestante in Scozia, molti benedettini scozzesi si rifugiarono presso i monasteri irlandesi in Germania. Questi per\u00f2 non riuscirono a sopravvivere a lungo e nel 1862 papa Pio IX soppresse l'ultimo monastero irlandese in Germania.\nI monaci colombaniani non rimasero chiusi nei loro monasteri, ma si dedicarono attivamente alla diffusione del messaggio cristiano e, anche con il sostegno di papa Gregorio Magno (590-604), si diffusero grazie allo stesso san Colombano dall'Irlanda in Francia a partire dal 590 e poi anche in Germania, Austria e Svizzera, e finalmente in Italia a partire dal 610 specie con la fondazione a Bobbio della potente abbazia di San Colombano avvenuta nel 614 e poi si diffuse in tutta l'Europa. Di particolare importanza fu l'opera di evangelizzazione svolta in tutta Europa nel VII e VIII secolo. A partire dal 643, dopo la distruzione di Montecassino e la persecuzione da parte dei longobardi, furono ospitati i benedettini.\nMolto conosciuto \u00e8 il ruolo che svolsero in campo culturale: per quanto la regola colombaniana non imponga direttamente e in modo coercitivo ore dedicate allo studio, ne accenna l'importanza. Da qui inizi\u00f2 il processo di produzione di manoscritti negli \"scriptoria\", che sarebbe diventato in qualche modo precipuo durante il corso del medioevo. Alla produzione di codici, denominati poi \"codici bobiensi\" o di Bobbio, di argomento religioso affiancarono il paziente lavoro di copiatura di testi antichi, anche scientifici, letterari, storici, medici ed artistici, fino a raggiungere tutto lo scibile umano. Tra l'altro il loro elevato livello culturale e la loro capillare diffusione sul territorio europeo e del nord Italia diede modo fin da san Colombano di affidare proprio ai colombaniani il compito di organizzare un sistema di istruzione elevato e dedicato a tutti ma specie a letterati, storici e cultori.\nl'11 giugno 2008 il papa ha omaggiato il santo e ne ha ricordato la figura assieme alla citt\u00e0 di Bobbio, citandolo come protettore dell'Europa nell'udienza generale del mercoled\u00ec in piazza San Pietro. L'Osservatore Romano \u00e8 uscito con in prima pagina il discorso.\nRegola colombaniana.\nLa Regola di san Colombano si compone di pi\u00f9 parti:\nEssa fu approvata al \"Concilio di M\u00e2con\" nel 627, grazie anche all'opera dell'abate di Luxeuil Sant'Eustasio.\nLa regola monastica stabilita da san Colombano venne in seguito affiancata da quella benedettina, pi\u00f9 moderata a partire dal 643, difatti a Bobbio furono ospitati i monaci benedettini e poi negli altri monasteri colombaniani italiani ed europei, successivamente per mitigare l'austera regola venne scelta quella benedettina per la vita cenobitica pur rimanendo inalterato l'ordine e la parte di regola dedita allo studio alla scienza e all'insegnamento.\nNel 664 il sinodo di Whitby aveva riunito il cristianesimo celtico con la Chiesa cattolica romana e da allora fu scelta la Regola di San Colombano come unica regola per tutti i monasteri di regola irlandese oltre a quelli fondati direttamente da Colombano e dai suoi seguaci.\nArchitettura ed organizzazione monastica.\nCaratteristiche del monachesimo irlandese.\nInizialmente i monasteri colombaniani dovettero essere costituiti semplicemente da capanne in legno, costruite dagli stessi monaci, raccolte intorno ad una chiesa, circondati da una palizzata. Solo in seguito furono costruiti in muratura. I monaci provvedevano essi stessi al proprio sostentamento e conducevano una vita dura, fatta di lavoro manuale, studio, preghiera e pratiche di mortificazione. Ogni monastero aveva la sua regola e i monaci erano tenuti all'obbedienza nei confronti dell'abate.\nI monasteri vennero fondati a partire da una donazione di terre ad un religioso proveniente da una nobile famiglia locale, il quale ne diveniva abate. Il monastero diveniva quindi il centro spirituale della comunit\u00e0 e del clan. Gli abati che gli succedevano erano generalmente membri della medesima famiglia del fondatore, mantenendo dunque le terre monastiche nell'ambito della sua giurisdizione, secondo la tradizione irlandese, che prevedeva il trasferimento del possesso fondiario solo all'interno della medesima famiglia.\nUn'altra usanza tipica e che discendeva da san Patrizio e dagli abati irlandesi era quella che un anziano illustre maestro monaco lascasse il suo monastero con 12 giovani monaci intraprendenti e fondasse un nuovo monastero; San Colombano segu\u00ec questa usanza fondando centinaia di monasteri e chiese in tutta Europa fino in Italia.\nFurono anche centri culturali e di insegnamento anche per i laici. Furono centri di diffusione per la lingua latina e tramandarono le locali tradizioni celtiche, elaborando la scrittura per la lingua irlandese e introducendo melodie e strumenti celtici nel canto gregoriano, secondo la tradizione dei bardi . Uno dei principali lavori dei monaci consisteva nella copiatura dei manoscritti e vi si svilupp\u00f2 lo stile insulare nella decorazione miniata.\nNella societ\u00e0 irlandese, priva di una vera organizzazione urbana, anche la figura del vescovo, legato alla citt\u00e0 ebbe un'importanza minore. Secondo la tradizione cristiana egli svolgeva infatti un importante ruolo religioso, ma in Irlanda era spesso residente nel monastero e subordinato o pari grado all'abate. La diocesi monastica corrispondeva al territorio del clan.\nLa vita monastica si svolgeva in comunit\u00e0, sebbene l'eremitaggio fosse considerato la forma pi\u00f9 alta di monachesimo. Nelle vite dei santi irlandesi e colombaniani, come in quella di San Colombano, si fa spesso menzione di monaci e persino di abati che si recavano a qualche distanza dal monastero a cui appartenevano per vivervi in isolamento.\nLe regole monastiche si basavano sulla preghiera, la povert\u00e0 e l'obbedienza. I monaci apprendevano la lingua latina, che era la lingua ufficiale della Chiesa e leggevano testi di autori sia pagani che cristiani, facendo dei monasteri degli importanti centri culturali. Entro la fine del VII secolo le scuole monastiche irlandesi accolsero studenti provenienti dall'Inghilterra e dal resto dell'Europa.\nSan Colombano nella Regola menziona gli ambienti ed i ruoli chiave dell'organizzazione monastica con grande esattezza: l'oratorio, il dormitorio, il refettorio, la cucina, i magazzini, l'infermeria, il noviziato, gli ambienti per gli ospiti e indirettamente, il capitolo, l'abate, il priore, l'infermiere ecc.\nAlla fine l'aspetto generale del cenobio risult\u00f2 essere quello di una sorta di citt\u00e0 con case divise da strade ed edifici, soprattutto nei grandi monasteri, divisi in gruppi. L'edificio della chiesa forma il nucleo e rappresenta il centro religioso della comunit\u00e0. Perseguendo l'indipendenza dal mondo esterno, inoltre, i monaci si dotarono di mulini, forni, stalle, cantine e dei laboratori artigiani necessari per eseguire riparazioni e quant'altro fosse richiesto per soddisfare le esigenze della loro comunit\u00e0.\nUno spaccato storico dell'organizzazione del monastero di San Colombano di Bobbio ci viene dagli statuti fatti dall'abate Wala per il buon reggimento del monastero compilati nell'833.\nChiesa.\nIn altezza la chiesa di norma domina materialmente il resto dell'abbazia, inoltre \u00e8 sempre molto ricca dimostrando la grande importanza che l'ufficio divino deve avere nella vita del monaco. La sua dimensione e ricchezza esprime anche la prosperit\u00e0 del monastero e spesso vi sono seppelliti i benefattori della comunit\u00e0 e conservate le reliquie dei santi.\nPer la sua costruzione i monaci si rifecero soprattutto alle basiliche romane, molto diffuse in Italia: una navata centrale e due laterali illuminate da una fila di finestre sulle pareti, terminanti in un'abside semicircolare.\nChiostro.\nIl chiostro (dal latino \"claustrum\", luogo chiuso), \u00e8 stilisticamente ripreso dall'atrium delle ville romane ed \u00e8 il luogo deputato alla meditazione (per questo vi vige la \"regola del silenzio\") servendo ai religiosi da deambulatorio e riparo. \u00c8 sempre circondato da portici sostenuti da colonne e pilastri ed \u00e8 posizionato centralmente alle varie costruzioni del monastero di cui viene cos\u00ec a formare l'ossatura, infatti su di esso si affacciano gli edifici pi\u00f9 importanti, come la chiesa, il capitolo per le riunioni della comunit\u00e0 monastica, il dormitorio (poi sostituito dalle celle), il refettorio.\nBiblioteca.\nLe biblioteche colombaniane hanno svolto l'importantissima funzione di preservare, dopo la caduta dell'Impero romano d'Occidente, le conoscenze antiche raccogliendo dalle rovine quello che veniva recuperato.\nGrazie soprattutto agli \"scriptorium\" che codificarono e copiarono manoscritti su pergamena tutte le opere dello scibile umano.\nA Bobbio nell'abbazia vi era il celebre Scriptorium di Bobbio.\nAnche ai giorni nostri la biblioteca di un monastero ha grande importanza, dato che la lettura e lo studio fanno parte integrante della vita monastica. Sono inoltre aperte e frequentate anche da studiosi esterni, che spesso solo l\u00ec possono reperire i documenti di cui necessitano.\nDormitorio e celle.\nIl dormitorio era la camerata comune dove, secondo la Regola, una lampada era mantenuta sempre accesa. Quando i monaci erano tanti, erano divisi tra pi\u00f9 dormitori.\nCon gli anni si pass\u00f2 dalla camerata comune alle celle. Dapprima si praticarono delle divisioni di legno per isolare il monaco dalle inevitabili distrazioni di una sala comune, incompatibili con le esigenze dell'attivit\u00e0 intellettuale (studio). In seguito la stanza fu chiusa da una porta e, in tal modo, si giunse al tipo di costruzione attuale divenuto di uso generale.\nRefettorio.\nIl refettorio era la sala comune dove i monaci si riunivano per consumare i loro pasti. Originariamente costruito sul piano del triclinium romano, terminava in un'abside. I tavoli erano (e sono tuttora) normalmente disposti su tre lati lungo le pareti, lasciando il centro libero per gli inservienti. Vicino al refettorio c'era sempre una fontana dove ci si poteva/doveva lavare prima e dopo i pasti.\nPer evitare che fosse solo un'occasione per appagare le proprie esigenza fisiologiche e rendere il tempo l\u00ec trascorso in un atto profondamente religioso, durante tutto il pasto un monaco a turno \u00e8 incaricato di leggere brani tratti dalla Sacra Scrittura, per questa ragione vi vige \"regola del silenzio\". Turni settimanali sono adottati anche per avvicendare i monaci nel servire gli altri in cucina.\nCimitero.\nAlla loro morte, i monaci erano seppelliti nel cimitero interno al monastero.\nNei secoli passati, quando le difficolt\u00e0 delle comunicazioni rendevano enormi le distanze, i monaci avevano trovato il mezzo di annunziarsi scambievolmente la morte di un confratello e assicurare cos\u00ec i reciproci suffragi: d'abbazia in abbazia, di provincia in provincia, peregrinava un religioso che portava con s\u00e9 la lista dei morti dove erano annotati i defunti dell'anno con un breve \"curriculum vitae\".\nQuesto uso ha perduto la sua ragion d'essere ma ancora oggi, quotidianamente ed all'ora prima, i monaci ricordano i religiosi e i benefattori defunti e, una volta al mese, tutta la comunit\u00e0 va a benedire le salme che riposano nei sepolcri.\nL'onore di essere sepolti tra i monaci era un privilegio che la comunit\u00e0 talvolta poteva concedere a vescovi, re e benefattori.\nForesteria.\nLe comunit\u00e0 monastiche sempre ed ovunque hanno accordato una generosa ospitalit\u00e0 a tutti con spirito di servizio. Per questa ragione i monasteri costruiti lungo vie molto trafficate specie dai pellegrini erano particolarmente attrezzati allo scopo e molto apprezzati. Spesso accoglievano anche ospiti di riguardo come re, principi e vescovi in viaggio insieme alle loro corti ed accompagnatori. Le infermerie erano collegate a queste ali del monastero per curare anche gli ospiti che ne avessero bisogno.\nGli edifici adibiti all'ospitalit\u00e0 erano spesso suddivisi in aree distinte in funzione del censo di chi dovevano accogliere: ospiti importanti, altri monaci o pellegrini e poveri viaggiatori. Erano, inoltre, posizionati dove meno interferivano con la \"privacy\" del monastero ed avevano anche una cappella perch\u00e9 gli estranei non erano ammessi nella chiesa utilizzata da monaci e monache.\nInfermeria e giardino dei semplici.\nL'infermeria era un edificio separato dedicato ad ospitare i monaci malati o deboli che erano affidati ad un monaco-medico. Era dotata di un orto per la coltivazioni delle erbe medicinali, il \"giardino dei semplici\". Spesso erano poste vicino al dormitorio.\nCucine.\nLa cucina (dove i monaci servivano in turni settimanali) era naturalmente situata vicino al refettorio. Nei monasteri pi\u00f9 grandi c'erano pi\u00f9 cucine: per i monaci, i novizi e gli ospiti.\nScuole.\nMolti monasteri avevano scuole esterne per gli oblati, ragazzi destinati dai loro genitori alla vita monastica. In anni recenti alcuni hanno istituito anche scuole e collegi aperti a giovani che non hanno la chiamata religiosa.\nAzienda agricola e celle monastiche.\nLe aziende agricole sono intese dalla regola da un lato come un'occasione di lavoro, dall'altro come un mezzo di sostentamento che assicurava al monastero l'autonomia alimentare con vari tipi di celle monastiche sparse sul territorio (\"curtis\",\"domuscultae\", \"sortes\", pievi, xenodochia, mulini e feudi agricoli).\nPur mantenendosi ben curata ed ordinata, oggi non ha pi\u00f9 l'importanza dei secoli passati, quando la terra costituiva l'elemento quasi esclusivo della ricchezza monastica. Oggi la funzione della tenuta monastica, dove pure essa esiste, \u00e8 quella di permettere al monastero di trarne, almeno in parte, i prodotti necessari al proprio sostentamento.\nMagazzini e laboratori.\nNessun monastero era completo senza le sue dispense per conservare il cibo. C'erano, inoltre, granai, cantine e altri locali di servizio; tutto posto, insieme agli edifici delle fattorie, sotto la tutela del monaco cellaio.\nMolti monasteri possedevano mulini per macinare il grano.\nAppartamenti dell'abate.\nA partire dal tardo Medioevo separati erano anche gli appartamenti del capo della comunit\u00e0: l'abate.\nOrganizzazione monastica.\nPer assicurare il buon funzionamento del monastero, soprattutto nei monasteri pi\u00f9 grandi, l'abate si avvaleva di una serie di collaboratori che a lui rendevano conto per lo svolgimento di molte mansioni.\nL'abate.\nL'autorit\u00e0 massima del monastero \u00e8 nelle mani dell'abate che pu\u00f2 avere alle sue dirette dipendenze un primo preposto o \"priore\" ed un normale preposto \"sotto-priore\". Nei grossi monasteri, l'amministrazione \"spiccia\" \u00e8 a carica di diversi altri monaci.\nIl priore.\nIl \"priore\" o primo preposto \u00e8 il vice dell'abate che, tra l'altro, lo sostituisce durante le sue assenze. Se necessario pu\u00f2 essere coadiuvato da un \"sotto-priore\" o preposto. Ha potere dentro e soprattutto fuori dal monastero, per i lavori dei campi, delle vigne e degli edifici, sui vasai, pastori e tutti gli altri monasteri esistenti dipendenti dall'abbazia, ad eccezione di quelli che sono attribuiti alle competenze di altri frati priori, sia tutte le corti (propriet\u00e0 terriere). Attribuisce le mansioni nel monastero secondo la necessit\u00e0.\nIl sagrestano.\nIl \"sagrestano\" \u00e8 incaricato di curare la Chiesa insieme con il suo arredo ed i paramenti sacri. Oltre a mantenere tutto in ordine e pulito e preparare la chiesa per le funzioni (ad es. accendendo le candele), tra le altre sue responsabilit\u00e0 c'\u00e8 anche l'illuminazione interna al monastero e per questo sovrintendeva alla costruzione di candele e del cotone necessario per i malati.\nAl fine di non lasciare la chiesa incustodita, mangiava e dormiva in appositi locali nei suoi pressi.\nIl suo assistente principale era il \"revestarius\" che si occupava dei paramenti sacri e degli arredi dell'altare. Un altro era il \"tesoriere\" incaricato di reliquiari, vasi sacri ecc.\nL'infermiere.\nL\"'infermiere\" doveva curare amorevolmente deboli e malati e, quando necessario, era esentato dalla partecipazione alle funzioni comuni. Dormiva sempre nell'infermeria, anche quando non c'erano malati, cos\u00ec da essere sempre reperibile in caso di emergenza.\nL'organizzazione dell'Ordine.\nI monaci colombaniani erano organizzati in abbazie e monasteri canonicamente autonomi retti da un abate.\nLo studio ed il lavoro.\nGrazie ai monaci Colombaniani assieme ai Benedettini, la cura del lavoro manuale ed intellettuale cre\u00f2 nel Medioevo una sinergia unica ed irripetibile: studiando i testi antichi recuperarono nozioni ormai dimenticate in campo scientifico ed agricolo che misero a frutto nei loro monasteri e, per imitazione, si diffusero anche fuori.\nAd esempio, la rinascita medioevale dell'interesse per la \"letteratura medica\" e la coltivazione di \"erbe medicinali\" per uso terapeutico. Agli insegnamenti del passato loro aggiunsero la pratica della medicina come dovere etico del cristiano. D'altra parte nella Regola si impone che almeno due monaci in ogni convento siano (dovevano essere) addetti alla cura degli infermi negli stessi locali del convento in una zona non frequentata dai frati. Tra i compiti assegnati ai monaci-medici c'\u00e8 (c'era) anche il reperimento e lo studio delle opere mediche a disposizione nel convento per poter conseguire l'abilit\u00e0 necessaria per la loro attivit\u00e0.\nPer quanto riguarda l\"'agricoltura\", introdussero la \"rotazione triennale\" (il primo riferimento storico \u00e8 stato rintracciato in un documento del 763 conservato nel Abbazia di San Gallo in Svizzera) che consent\u00ec di migliorare la resa dei campi, trasformando i monasteri in avviate aziende agricole.\nIl progresso tecnico e scientifico era ulteriormente avvantaggiato dalla circolazione delle conoscenze da un monastero all'altro attuato attraverso lo scambio dei testi ricopiati dagli amanuensi.\nPer tutte queste ragioni i monasteri colombaniani come per i benedettini vennero a svolgere un ruolo centrale nella societ\u00e0 medioevale accogliendo personalit\u00e0 di primo piano. Cos\u00ec il numero crebbe insieme a quello dei monaci tanto che in quell'epoca non erano rari i monasteri che ospitavano oltre 900 individui ai quali occorre ancora aggiungere i numerosi dipendenti laici e le loro famiglie che vivevano nei paraggi. Considerando, inoltre, che i monasteri Benedettini erano sempre edificati in aree isolate e disabitate, essi spesso mettevano a frutto terreni abbandonati o boschivi da altri ignorati contribuendo ulteriormente alla crescita economica.\nColombaniani e colombaniane celebri.\nRiportiamo alcune personalit\u00e0 colombaniane celebri\nAbbazie monasteri e chiese nel mondo.\nAl tempo della sua massima floridezza il suo ordine conter\u00e0 in Europa 37.000 tra abbazie e monasteri, dai quali usciranno 5.600 vescovi, 200 cardinali, 28 pontefici, 45 santi ed un numero incalcolabile di teologi, liturgisti, educatori e scrittori (come Paolo Diacono); tutti dopo essersi formati nelle scuole monastiche dotate di \"scriptoria\" e biblioteche ricche di manoscritti.\nItalia:\n-Liguria:\nAltre chiese e monasteri colombaniani in Europa:\nIrlanda:\nRegno Unito:\nFrancia:\nBelgio:\nPaesi Bassi:\nLussemburgo:\nGermania:\nAustria:\nSvizzera:\nCuriosit\u00e0.\nLa serie di romanzi gialli di Peter Tremayne \u00e8 ambientata nell'Irlanda del '600-'700 e ha come protagonista una monaca, Sorella Fidelma, per cui fornisce un panorama dell'ambiente dell'epoca."}
{"id": "2238210", "revid": "991694", "url": "https://it.wikipedia.org/wiki?curid=2238210", "title": "South Sea Bubble", "text": ""}
{"id": "2238213", "revid": "327653", "url": "https://it.wikipedia.org/wiki?curid=2238213", "title": "Arfacsad", "text": ""}
{"id": "2238218", "revid": "339392", "url": "https://it.wikipedia.org/wiki?curid=2238218", "title": "Flashback (videogioco)", "text": ""}
{"id": "2238219", "revid": "125388063", "url": "https://it.wikipedia.org/wiki?curid=2238219", "title": "Cavalleria", "text": "Con il termine cavalleria si indicano le unit\u00e0 militari montate a cavallo.\nUtilizzata soprattutto in et\u00e0 antica e nel medioevo, costituiva inoltre la classe nobiliare della societ\u00e0; la cavalleria medievale divenne un ideale di vita a cui gli uomini di quel tempo si ispiravano. Ancora oggi alcuni paesi (Italia compresa) usano il titolo di \"cavaliere\" come onorificenza. Tali furono tatticamente molto importanti fino alla fine del XIX secolo per le loro caratteristiche di mobilit\u00e0 e velocit\u00e0. In seguito l'avvento del treno e degli autoveicoli permise di trasportare i soldati in modo pi\u00f9 efficiente, mentre nuove armi come la mitragliatrice trasformarono la carica di cavalleria in un'azione suicida.\nStoria.\nEt\u00e0 antica.\nTra i popoli che ne fecero uso vi sono gli Hyksos, gli Assiri e gli Scoloti; i pi\u00f9 noti sono gli Unni, i Mongoli, i nativi nordamericani e le truppe a cavallo ottomane. La cavalleria, composta di uomini d'arme in grado di combattere a cavallo, necessitava di uomini molto addestrati a questo tipo di combattimento e di animali da monta selezionati ed impiegati esclusivamente nel combattimento. \nUnit\u00e0 di cavalleria leggera furono utilizzate dai Parti che sconfissero le legioni di Crasso nella battaglia di Carre (53 a.C.). I cavalieri Parti erano celebri per la loro abilit\u00e0 nel riuscire a colpire il bersaglio anche mentre venivano inseguiti dalla cavalleria nemica, scoccando le frecce all'indietro con una grande torsione del busto. Nell'Impero persiano invece si preferiva l'uso del carro da guerra.\nNell'antica Grecia i cavalieri erano detti \"hippikon\" e tra essi si vennero a distinguere i contingenti di cavalleria pesante tessale, specie durante la guerra del Peloponneso. Infatti se fino a prima di questo scontro totale, il ruolo della cavalleria era subordinato a ruoli di ricognizione e a schermaglie tattiche, poi prese sempre pi\u00f9 importanza nelle sorti delle battaglie. Non era un caso che l'uso del cavallo non fosse cos\u00ec diffuso nelle guerre dell'antica Grecia, a causa del costo di mantenimento e delle ridotte dimensioni delle pianure greche, ad eccezione di quella tessale. Ad Atene \u00e8 solo dopo il V secolo, che la citt\u00e0 si pu\u00f2 permettere di risarcire i cavalieri che avevano perduto il proprio destriero in battaglia e di emettere degli assegni di una dracma per l'acquisto del foraggio giornaliero necessario ad un cavallo. Durante le guerre persiane la citt\u00e0 dispone di 300 hippikon e nel 442 a.C. il loro numero supera le 1000 unit\u00e0. Anche Sparta e Corinto formano squadroni a cavallo nello stesso periodo, mentre le altre poleis si dotano di una vera cavalleria nel secolo successivo. Le dotazioni erano differenti in base alla citt\u00e0 di appartenenza, cos\u00ec troviamo il:\nUn caso a parte furono i cavalieri \"hetairoi\" del Regno di Macedonia, un corpo di cavalleria elitario con tattiche di combattimento basate sull'esperienza dei cavalieri nomadi Sciti e proprie armi precipue come la lunga lancia chiamata xiston. Nonostante le raccomandazioni dello storico e stratega Senofonte, raccolte nel saggio \"Sull'equitazione\", il mondo greco vero e proprio non riusc\u00ec mai a produrre un'efficiente forza di cavalleria.\nI Romani fino alle guerre puniche utilizzarono quasi esclusivamente la fanteria. Il primo comandante a sfruttare al massimo le potenzialit\u00e0 della cavalleria fu Annibale, che poteva contare sui cavalieri numidi, i pi\u00f9 abili di quell'epoca: nella battaglia di Canne (216 a.C.), considerata uno dei capolavori della tattica militare di tutti i tempi, il cartaginese attir\u00f2 la fanteria romana al centro del campo e la accerchi\u00f2 con una manovra a tenaglia dei propri cavalieri, annientandola completamente. Annibale venne poi sconfitto nella battaglia di Zama (202 a.C.) da Scipione l'Africano, che aveva stretto alleanza coi numidi portandoli dalla propria parte.\nIl nerbo dell'esercito romano rimasero comunque le legioni di fanteria fino al III secolo; nel tardo impero invece, con la pressione dei barbari alle frontiere e la necessit\u00e0 di presidiare efficacemente un confine lungo migliaia di chilometri, la cavalleria acquist\u00f2 sempre maggiore importanza grazie alla rapidit\u00e0 di spostamento che permetteva. A questo si deve aggiungere che, con la mutazione nella composizione dell'esercito romano, formato in misura sempre maggiore da barbari assimilati, la secolare tradizione di efficienza e organizzazione delle legioni si and\u00f2 via via perdendo.\nMedioevo.\nAll'inizio dell'VIII secolo venne introdotto in Europa l'uso della staffa che, insieme alla resta che fermava la lancia contro l'armatura, rese possibile al cavaliere caricare il nemico al galoppo e colpirlo con tutta la propria forza, senza per questo essere sbalzato dalla sella.\nL'utilizzo della cavalleria pesante, che sfruttava questa nuova tecnica per costituire una forza d'urto inarrestabile, fu promosso da Carlo Magno e dai suoi successori, che addirittura strutturarono tutta la societ\u00e0 franca in modo da permettere il reclutamento e il mantenimento di una efficace forza di cavalleria.\nInfatti, per il costo delle bestie e degli assistenti (scudieri), degli equipaggiamenti e per la necessit\u00e0 di avere tempo libero per addestrarsi, il cavaliere poteva essere soltanto un appartenente alla nobilt\u00e0 feudale. La struttura feudale della societ\u00e0 corrispondeva direttamente alla gerarchia militare, di modo che i cavalieri potevano rispondere molto rapidamente alla chiamata alle armi trovandosi a formare un esercito gi\u00e0 inquadrato; le terre e le propriet\u00e0 concesse in feudo fornivano le rendite necessarie al mantenimento del cavaliere e del suo equipaggiamento. Di contro nel periodo medioevale le fanterie erano spesso neglette e composte da fanti per lo pi\u00f9 di estrazione rustica o servile, male armati e poco addestrati.\nSoltanto dal XIII secolo in avanti si affermarono reparti di fanteria pi\u00f9 addestrati e bene armati come gli svizzeri, i lanzichenecchi o i \"tercios\" spagnoli, capaci di tattiche idonee ad ostacolare i cavalieri. L'arma pi\u00f9 efficace per combattere contro la cavalleria erano le picche, lunghe lance con le quali i cavalieri venivano disarcionati oppure uccisi i cavalli. Ci\u00f2 diede origine alle prime armature per i cavalli. In Inghilterra invece si punt\u00f2 soprattutto sugli arcieri, che colpivano i cavalieri prima che venissero a contatto, come nelle battaglie di Cr\u00e9cy e Azincourt, restando protetti dietro palizzate appuntite appositamente predisposte sul terreno.\nEt\u00e0 moderna e contemporanea.\nCon l'avvento delle armi da fuoco l'efficacia della cavalleria pesante, gi\u00e0 indebolita, declin\u00f2 definitivamente: l'episodio che ne segn\u00f2 il tracollo fu la battaglia di Pavia (1525) in cui i cavalieri francesi, lanciati alla carica, furono facilmente massacrati dagli archibugieri spagnoli. Lo stesso re Francesco I di Francia fu appiedato e si salv\u00f2 a stento, venendo preso prigioniero e pronunciando la celebre frase: \"Tutto \u00e8 perduto fuorch\u00e9 l'onore!\".\nA poco a poco, nei fatti, il cavaliere inizi\u00f2 a trasformarsi in fante a cavallo. Le armature, venuta meno l'importanza della carica frontale, si alleggerirono; le lance furono affiancate da armi pi\u00f9 efficaci (Giovanni dalle Bande Nere fu tra i primi a costituire un corpo di archibugieri a cavallo). La cavalleria, pur ridotta a un ruolo subordinato rispetto alla fanteria, sopravvisse comunque fino a tutto il XIX secolo, spesso col compito di aggirare e colpire ai fianchi o di lato con veloci movimenti a tenaglia la fanteria nemica; a Waterloo ad esempio vi fu la carica della cavalleria napoleonica del maresciallo Ney, che per breve tempo sembr\u00f2 far volgere le sorti della battaglia a favore dei francesi.\nFra le guerre napoleoniche e la prima guerra mondiale le cavallerie europee erano divise in varie specialit\u00e0. La cavalleria pesante comprendeva i corazzieri, i dragoni, i carabinieri, i granatieri a cavallo; la cavalleria leggera era costituita da cavalleggeri, lancieri, cacciatori a cavallo, ussari, ulani.\nQuando le armi da fuoco divennero a retrocarica, i fanti acquisirono la capacit\u00e0 di colpire pi\u00f9 lontano e di ripetere le azioni di fuoco pi\u00f9 velocemente, frustrando sempre di pi\u00f9 i tentativi di attacco della cavalleria \"alla carica\". Durante la guerra di Crimea, ad esempio, avvennero due episodi nei pressi di Balaclava che mostrarono i limiti ormai raggiunti dalle cariche di cavalleria: la tenuta della propria posizione da parte dei fanti del 93\u00b0 Highlander attaccati dalla cavalleria cosacca e la decimazione dei cavalleggeri inglesi quando la Brigata di Cavalleria Leggera attacc\u00f2 le postazioni russe difese da fanti ed artiglieria (episodio passato alla storia come \"la sottile linea rossa\" e \"la carica dei seicento\").\nLa cavalleria aveva ormai perso la connotazione di \"forza di sfondamento\" per assumere maggiore importanza nelle \"missioni di ricognizione\", nelle azioni di \"copertura\", di \"avvolgimento\", di \"sfruttamento\" e negli \"attacchi di alleggerimento\", come messo spesso in pratica durante la guerra di secessione americana. La cavalleria, inoltre, assunse anche un importante ruolo nelle operazioni di controllo coloniale, come nel caso delle unit\u00e0 di cavalleria inglese in India o nel caso delle unit\u00e0 americane durante le cosiddette \"Guerre indiane\" che durarono fino al 1890.\nNel XX secolo il tracollo definitivo: il ruolo della cavalleria nella prima guerra mondiale fu pressoch\u00e9 nullo. L'avvento delle truppe motorizzate e dei carri armati cancell\u00f2 anche le residue possibilit\u00e0 di impiego che essa poteva ancora avere. Nella seconda guerra mondiale vi furono gli ultimi episodi: nel 1939 la cavalleria polacca effettu\u00f2 16 cariche durante la guerra, nessuna delle quali, tuttavia, contro i carri armati tedeschi, una leggenda diffusa ad arte dalla propaganda tedesca e sovietica. Per quanto riguarda la cavalleria italiana, nel 1942 il reggimento Savoia Cavalleria partecip\u00f2 alla spedizione italiana in Russia, dove riusc\u00ec, sfruttando il fattore sorpresa, a caricare con successo il nemico in uno scontro nella zona del fiume Don (vedi carica di Isbuscenskij). Nello stesso anno e sempre in Russia, anche il Reggimento Lancieri di Novara caric\u00f2 a Jagodni. L'ultima carica della cavalleria Italiana avvenne il 17 ottobre 1942 a Poloj, Croazia, da parte del reggimento cavalleggeri di Alessandria.\nIn Italia, dopo la seconda guerra mondiale la cavalleria tradizionale \u00e8 dunque scomparsa. Il numero delle unit\u00e0 rimaste in vita \u00e8 notevolmente ridotto ed esse sono state tutte meccanizzate. Per lungo tempo (almeno in Italia) i reggimenti di cavalleria pur conservando le proprie tradizioni, hanno ricalcato la fisionomia delle unit\u00e0 della fanteria meccanizzata e carristi. Solo al termine degli anni '80 del XX secolo l'arma di cavalleria \u00e8 stata dotata di mezzi specifici (autoblindo \"Centauro\") differenziandosi in questo dalla fanteria meccanizzata e carristi. Con i nuovi organici e i nuovi mezzi i reggimenti dell'arma hanno assunto tutti un organico standard e hanno ripreso le missioni che tipicamente gli erano affidate nella seconda met\u00e0 del XIX secolo. L'arma si \u00e8 organizzata in unit\u00e0 blindate (su ruote) in grado di muovere rapidamente, dotate di ampia autonomia. Nel 1999, con il trasferimento della specialit\u00e0 carristi dalla fanteria alla cavalleria, l'arma si \u00e8 rinnovata ulteriormente ordinandosi in due distinte specialit\u00e0 (cavalleria di linea che raggruppa i reggimenti tradizionalmente appartenuti all'arma, e carristi che raggruppa i reggimenti carri un tempo appartenuti alla fanteria).\nBisogna peraltro evidenziare che la consapevolezza della definitiva obsolescenza tattica della cavalleria si svilupp\u00f2 in modo graduale tra le due guerre mondiali. Negli Stati Uniti d'America, per esempio, ancora nel 1921, si ritenne opportuno formare la Prima Divisione di Cavalleria; tuttavia va precisato che l'US Army in quegli anni attraversava una crisi profonda e che negli USA, a differenza di quanto avvenne in Italia, nel ventennio tra le due guerre si procedette senza indugio anche a sviluppare la branca degli Armour (corazzati) nella quale infine conflu\u00ec tutta la cavalleria statunitense una volta che essa fu completamente meccanizzata. \nIl cavallo, tuttora impiegato dalle forze di polizia in tutto il mondo, ha trovato ancora sporadico impiego tattico sia pure limitato a circostanze ambientali assai peculiari: alcuni nuclei delle forze speciali USA, cooperando con l'Alleanza del Nord afgana, svolsero alcune missioni di ricognizione speciale a cavallo nel 2001. Tuttavia tale impiego non \u00e8 sufficiente a dimostrare la possibilit\u00e0 di un ritorno ad un impiego esteso dei quadrupedi nella guerra moderna.\nCavalleria leggera.\nArmamento.\nLa cavalleria leggera utilizzava cavalli piccoli, veloci e agili; i cavalieri portavano un'armatura molto leggera oppure ne erano privi. Erano armati spesso con archi, corti con gittata lunga, che non avevano per\u00f2 la stessa potenza degli archi lunghi o delle balestre. Un esempio di tali unit\u00e0 posson essere considerati gli \"ussari\".\nTattica.\nIl punto di forza della cavalleria leggera era la velocit\u00e0 e la facilit\u00e0 di rapido spostamento sul campo di battaglia. \nIn particolare, grazie agli archi avevano la possibilit\u00e0 di colpire il nemico a distanza, cosa importante visto la velocit\u00e0 con la quale avanzavano. Gli avversari sprovvisti di cavalli, e quindi pi\u00f9 lenti, spesso non avevano scampo.\nIl punto debole degli arcieri a cavallo era la necessit\u00e0 di ampi spazi e l'attrezzatura scarna. In spazi ristretti, se costretti al combattimento ravvicinato soccombevano facilmente. Inoltre erano vulnerabili agli arcieri appiedati nemici.\nCavalleria pesante.\nArmamento.\nLa cavalleria pesante era composta da cavalli massicci, con protezioni, non eccessivamente veloci, ma pi\u00f9 capaci di sfondare le linee nemiche. I cavalieri, robusti e spesso con armature, avevano lance o sciabole.\nTattica.\nPunti di forza erano la capacit\u00e0 di sfondamento delle linee nemiche e la protezione dei cavalieri. \nPunti di debolezza, la minor velocit\u00e0 di spostamento e la dotazione di armi a minor gittata."}
{"id": "2238222", "revid": "767487", "url": "https://it.wikipedia.org/wiki?curid=2238222", "title": "Agostino Fapanni", "text": "Biografia.\nNato da Francesco Maria, causidico bresciano, e Augusta Tosetti, comp\u00ec gli studi classici presso il collegio di Castelfranco. Iscrittosi alla facolt\u00e0 di giurisprudenza all'Universit\u00e0 di Padova, fu costretto a ritirarsi visti gli sconvolgimenti seguiti alla caduta della Serenissima (1797). Stabilitosi a Martellago presso la villa di famiglia, continu\u00f2 l'apprendimento da autodidatta. La sua grande erudizione gli permise di entrare nell'Accademia Agraria di Treviso; qualche anno dopo riusciva a laurearsi e svolse l'attivit\u00e0 di avvocato presso Mestre. Divenne in seguito notaio.\nCome il figlio Francesco Scipione, ha lasciato molti scritti di agronomia e storia incentrati sulla realt\u00e0 locale. Tra l'altro, compilava periodicamente degli almanacchi, sempre di tema rurale, in cui raccoglieva proverbi e conoscenze del mondo contadino.\nSi distinse anche come filantropo, essendo particolarmente attivo presso la parrocchia locale e dirigendo alcuni istituti pii.\nMor\u00ec a Martellago il 15 giugno 1861."}
{"id": "2238224", "revid": "1201880", "url": "https://it.wikipedia.org/wiki?curid=2238224", "title": "Samy Naceri", "text": "Biografia.\nNaceri nasce nel quarto \"arrondissement\" di Parigi, figlio di Djilali Naceri, un immigrato algerino di origine berbera, giunto in Francia prima dell'indipendenza dell'Algeria, e di Jacqueline, una francese originaria della Normandia. Suo fratello, Bibi, \u00e8 anch'egli attore. Abbandona gli studi all'et\u00e0 di 16 anni e negli anni successivi si mantiene facendo dei lavoretti. Ventenne, Naceri si ferisce il viso in conseguenza di \"uno scontro frontale con il parabrezza di una Renault 5 turbo, dopo una serata di baldoria\". L'attore porta ancora questa cicatrice che lo segna dall'arcata sopraccigliare agli zigomi.\nPer molti anni tenta il successo nel mondo del cinema, ma i suoi sforzi non sono ricompensati che con dei piccolissimi ruoli. \u00c8 in questo periodo che decide di cambiare legalmente il suo nome da Sa\u00efd in Samy. Thomas Gilou gli offre la sua prima vera chance nel ruolo di Nordine nel film \"Rai\". Naceri impressiona la critica e vince due premi per l'interpretazione al Festival internazionale del film di Locarno e al Festival del film di Parigi.\nLa carriera di Naceri prende un impulso inaspettato dopo un incontro con il regista e produttore Luc Besson. I due si erano gi\u00e0 incontrati in occasione delle riprese di \"L\u00e9on\", nel quale il giovane attore aveva il ruolo di un poliziotto nell'ultima scena del film. I loro cammini si incrociano di nuovo qualche anno dopo.\nLa consacrazione arriva con \"Taxxi\" (1998) nel ruolo di Daniel Morales, un tassista di Marsiglia appassionato di auto potenti e della velocit\u00e0 folle. Malgrado la critica, piuttosto tiepida, \"Taxxi\" ha un buon successo al botteghino con 8 milioni di ricavi. Il successo del primo episodio spinge il produttore a riproporre il personaggio del simpatico autista che, anche suo malgrado, si mette a servizio delle autorit\u00e0: nascono cos\u00ec \"Taxxi 2\" (2000), \"Taxxi 3\" (2003) e \"Taxxi 4\" (2007).\nNel 2006 l'attore ha ricevuto il premio per migliore interpretazione maschile al Festival di Cannes per il film \"Days of Glory\" (\"Indig\u00e8nes\"). Nel 2008 appare nel video del rapper francese Tunisiano, \"Je porte plainte\", mentre nel 2011 appare nel video di Kenza Farah, \"Sans jamais se plaindre\"."}
{"id": "2238228", "revid": "106456", "url": "https://it.wikipedia.org/wiki?curid=2238228", "title": "Chiska", "text": "I Chiska (in lingua muskogee, o \"Chisca\" in castigliano) furono una trib\u00f9 di nativi americani che abitarono il Tennessee orientale e la Virginia sudoccidentale nel 1500.\nStoria.\nFurono incontrati sia durante la spedizione di Hernando de Soto del 1542 che in quella di Juan Pardo del 1568. Un piccolo gruppo di esploratori inviato da de Soto nei pressi dell'alto corso del Tennessee fu sconfitta da soldati Chiska. Questa esperienza influenz\u00f2 de Soto tanto da limitare ulteriori esplorazioni in quest'area. anche l'esplorazione guidata da Juan Pardo si dovette battere con i Chiska, distruggendo il loro insediamento di Maniatique, dove oggi sorge Saltville (Virginia). Il nome della trib\u00f9 viene raramente citato nei registri coloniali spagnoli dopo il XVI secolo.\nProbabilmente i Chiska furono colpiti da malattie europee che sconvolsero le societ\u00e0 indigene degli Stati Uniti sudorientali a cavallo tra il 1500 ed il 1600. I pochi sopravvissuti potrebbero essersi spostati a sud unendosi al neonato popolo di Un Fuoco (confederazione Creek) assieme ai vicini Koasati (Coushatta), immigrando in Louisiana; oppure potrebbero essere stati assorbiti dai gruppi Cherokee che si spostarono in Virginia e nel Kentucky orientale dalla Carolina del Nord.\nNonostante molti etnologi ed archeologi del XX secolo abbiano presunto che il nome tribale Chiska fosse il termine usato dai Muskogeani per indicare i vicini Yuchi, non esistono prove dell'esistenza del termine nel dizionario muskogeano. Il termine \"Chiska\" nel Muskogee contemporaneo significa \"la base dell'albero\" e forse indicava la \"fondazione di un edificio o di una cultura\". Comunque gli Yuchi costruirono pochi, se non nessun, tumulo e non erano associati con le numerose altre tradizioni muskogeane. Evidentemente si tratta di un etnonimo usato dagli ultimi Muskogeani immigrati nella valle del Tennessee per far riferimento ai proto-Muskogeani, i quali abitarono la regione in tempi remoti fondando quello che oggi \u00e8 conosciuto come Complesso cerimoniale sudorientale. Pu\u00f2 darsi che parlassero una lingua simile a quella dell'Alabama o di Natchez, ma nessun termine Chiska viene riportato dagli scritti spagnoli, per cui si tratta di pure ipotesi.\nLa pi\u00f9 probabile identit\u00e0 etnica dei Chiska sarebbe la discendenza da un gruppo orientale dei Chickasaw. Chiska \u00e8 il nome arcaico con cui i Chickasaw si chiamavano. Nelle tradizioni Chickasaw e Choctaw, Chiska e Chokta erano fratelli che seguirono strade diverse fondando le trib\u00f9 dei Chickasaw e dei Choctaw. I Chickasaw erano famosi per essere i pi\u00f9 valorosi guerrieri del sudest. Di sicuro questa era anche la loro reputazione presso gli spagnoli. Si pensa che fossero una delle pi\u00f9 antiche famiglie muskogeane, il che spiegherebbe il termine \"chiska\" col significato di \"basa dell'albero\" in muskogee. \nSono state trovate prove archeologiche della comunit\u00e0 Chickasaw nel fiume Tennessee, nei pressi di Chattanooga. I Chickasaw precedenti al contatto con gli europei, non costruivano tradizionalmente i tumuli e vivevano in piccoli villaggi dispersi, in cui tutte le strutture erano rettangolari. Sono stati identificati molti villaggi simili dal lavoro archeologico svolto presso la riserva TVA vicino a Chattanooga, definendo la \"cultura Mouse Creek\". In alcuni posti i villaggi dei Mouse Creek si trovavano vicini alle contemporanee citt\u00e0 della cultura di Dallas (Muskogeani), caratterizzate da piazze ovali e grandi tumuli. Gli edifici dei Mouse Creek e le loro piazze erano rettangolari. I piccoli villaggi Mouse Creek contenevano solo un piccolo tumulo cimiteriale accanto alla piazza rettangolare.\nDal momento che molti villaggi Yuchi si trovavano sulle montagne del Tennessee sudorientale in epoca coloniale, gli archeologi della Universit\u00e0 del Tennessee hanno supposto che la cultura di Mouse Creek Culture corrispondesse a quella Yuchi. Comunque, nelle tradizioni dei loro antichi culti religiosi, gli Yuchi costruivano strutture e piazze rotonde solo dopo la fine del Settecento, quando furono influenzati dalle tradizioni dei Muskogee, migrati a sud per unirsi alla confederazione Creek. I primi esploratori inglesi chiamavano spesso gli Yuchi con la locuzione \"le persone della citt\u00e0 rotonda\". \u00c8 probabile che i villaggi dei Mouse Creek fossero stati occupati da alcuni gruppi di Muskogeani, non dagli Yuchi."}
{"id": "2238232", "revid": "729019", "url": "https://it.wikipedia.org/wiki?curid=2238232", "title": "Boeing Vertol YUH-61", "text": "Il Boeing Vertol YUH-61 era un prototipo di elicottero medio, bi-turbina a singolo rotore, multiruolo o da assalto, prodotto dall'azienda statunitense Boeing Vertol negli anni settanta.\nStoria.\nSviluppo.\nLo YUH-61 venne progettato per rispondere ad una specifica emessa nel 1972 dall'United States Army che prevedeva un programma, denominato \"Utility Tactical Transport Aircraft System\" (UTTAS), inteso alla sostituzione della famiglia UH-1 Huey che aveva costituito la spina dorsale della componente elicotteristica statunitense per tutti gli anni sessanta ma che era oramai alla soglia del termine della vita operativa.\nL'elicottero si trov\u00f2 a competere contro il concorrente sviluppato dalla rivale Sikorsky Aircraft Corporation denominato YUH-60 ma a seguito di una serie di prove di valutazione comparative l'esercito scelse la proposta Sikorsky, la quale lo avvi\u00f2 alla produzione in serie denominandolo Sikorsky UH-60 Black Hawk.\nLa Boeing-Vertol prov\u00f2 allora a proporlo alla U.S. Navy senza successo e dopo aver realizzato un solo modello civile blocc\u00f2 ogni sviluppo in quanto non venne trovato un riscontro positivo sul mercato.\nEsemplari attualmente esistenti.\nDue dei tre esemplari costruiti (73-21656 and 73-21658) sono conservati presso l'United States Army Aviation Museum sito a Fort Rucker, Alabama (USA)."}
{"id": "2238244", "revid": "1868193", "url": "https://it.wikipedia.org/wiki?curid=2238244", "title": "Sereno Freato", "text": "Biografia.\nNegli anni settanta fu a capo della segreteria di Aldo Moro. Secondo il quotidiano \"la Repubblica\" in virt\u00f9 di questo ruolo avrebbe suggerito provvedimenti legislativi di incentivazione economica per le imprese della provincia di Vicenza.\nNel 1980 Giorgio Pisan\u00f2 sul \"Candido\" inizi\u00f2 una campagna giornalistica basata sull'accusa che Sereno Freato era rimasto proprietario della nelle campagne senesi che amministrava per conto di Aldo Moro. Poco dopo ci fu un coinvolgimento di Freato nello Scandalo dei petroli con asseriti conti in Svizzera di importi miliardari, Freato fu arrestato e sub\u00ec 15 mesi di detenzione preventiva, ma fu assolto in tutti i gradi di giudizio.\n\u00c8 morto il 18 marzo 2013all'ospedale San Bortolo di Vicenza, dove era ricoverato da qualche giorno, all'et\u00e0 di 85 anni."}
{"id": "2238252", "revid": "773636", "url": "https://it.wikipedia.org/wiki?curid=2238252", "title": "Pieve di Santa Maria (Roselle)", "text": "La pieve di Santa Maria a Roselle, denominata anche La Canonica e storicamente nota come Cattedrale di Roselle, \u00e8 un edificio religioso situato nel comune di Grosseto. La sua esatta ubicazione \u00e8 nei pressi dell'area archeologica di Roselle, nella parte nord-orientale del territorio comunale, sulle pendici collinari di Poggio Mosconcino, su una piccola altura denominata \"La Canonica\": la sua ubicazione era fuori dall'antica citt\u00e0, contrariamente a quello che possa lasciare ipotizzare la sua denominazione.\nL'edificio religioso, risalente al periodo medievale, era originariamente la cattedrale di Roselle, fino al definitivo trasferimento della sede vescovile a Grosseto (1138). In seguito, la chiesa divenne la pieve di riferimento per l'area compresa tra l'antica citt\u00e0 di Roselle e il Tino di Moscona, insediamento fortificato situato alla sommit\u00e0 dell'omonimo poggio. L'esistenza del luogo di culto era gi\u00e0 accertata in documenti risalenti agli inizi del XII secolo, non potendo essere esclusa un'origine antecedente probabilmente altomedievale. Tra la seconda met\u00e0 del Duecento e gli inizi del Trecento la chiesa \u00e8 citata nelle \"Rationes Decimarum\" come pieve autonoma. In seguito, il luogo di culto segu\u00ec un destino simile a quello della pieve di Santa Maria a Civita situata nel cuore dell'antica citt\u00e0 etrusco-romana all'interno delle Mura di Roselle. Il definitivo abbandono di Roselle ebbe ripercussioni anche sui vicini insediamenti, comportando anche un inesorabile declino per questo edificio religioso, il cui definitivo abbandono \u00e8 databile tra il tardo Medioevo e il primo periodo rinascimentale: in epoca tardocinquecentesca la chiesa risultava gi\u00e0 in rovina.\nLa pieve di Santa Maria a Roselle conserva i suoi resti archeologici con strutture murarie in conci di malta, in un'area in cui sono state scoperte varie tombe etrusco-romane. Dall'analisi dei suoi resti \u00e8 possibile stabilire le notevoli dimensioni dell'edificio religioso, che si presentava a pianta basilicale suddivisa in tre navate, con transetto, abside semicircolare e una torre campanaria a sezione quadrata che si elevava accanto al fianco destro. Il complesso religioso includeva anche una canonica annessa, che ha conferito la denominazione al toponimo e alla struttura religiosa stessa e che in passato doveva essere la residenza dei vescovi dell'antica diocesi rosellana."}
{"id": "2238253", "revid": "1948203", "url": "https://it.wikipedia.org/wiki?curid=2238253", "title": "Five on Line", "text": "Five on Line (FOL) \u00e8 un EP dei Litfiba pubblicato online (streaming tramite il sito ufficiale e download digitale gratuito per i fans) il 30 gennaio 2009.\nL'EP rimase disponibile per l'ascolto in streaming fino a marzo del 2009. Nel 2014 Filippo Margheri carica l'intero EP su SoundCloud.\nDescrizione.\nSi tratta di un EP registrato in sala prove in presa diretta. I Litfiba mostrano il loro \"work in progress\": dei brani nuovi senza particolari arrangiamenti e sovraincisioni.\nCi sono innanzitutto 2 novit\u00e0 nell'organico della band: per prima cosa il ritorno nel 2007 di Roberto Terzani al basso e l'ingresso nel 2008 di un nuovo membro, il cantante Filippo Margheri.\nLa prima traccia inedita \u00e8 la darkeggiante \"Sepolto vivo\", della quale sar\u00e0 successivamente realizzata una nuova versione, Sepolto vivo 2.0, estratta come singolo nel 2009. Segue \"Animale di zona\", onirica ballata rock presente nell'album \"Spirito\", riproposta sostanzialmente identica alla versione originale. L'ultima esecuzione di questo pezzo risaliva al 1999, quando la voce era ancora quella di Piero Pel\u00f9.\nIl secondo inedito \u00e8 \"Effetti collaterali 1.1\", nuova versione del singolo Effetti collaterali del 2008, dal riff molto veloce. Il testo \u00e8 quello pi\u00f9 diretto dell'EP: si elencano le \"miserie\" dei tempi che corrono ed i loro deleteri effetti senza utilizzare particolari metafore. \n\"Luce che trema\" \u00e8 tratta dall'album \"Insidia\" (2001). Esprime i pensieri di un condannato alla sedia elettrica nelle sue ultime ore di vita. Come \"Animale di zona\" viene rieseguito nella stessa versione edita a suo tempo.\nL'ultimo inedito \u00e8 \"Terra di nessuno\", un hard-rock con atmosfere che ricordano il passato remoto della band. Il testo mette in scena la difesa dei \"buoni\" che subiscono soprusi dai potenti.\nDi tutte le canzoni sono stati resi disponibili i relativi video dei provini in studio di registrazione in streaming sul sito ufficiale del gruppo realizzati con la collaborazione della garanet.\nTour promozionale.\nPer la promozione dell'album \u00e8 stato organizzato un minitour di due date: la prima ad Aosta, il 6 settembre 2009, e la seconda a Modena l'11 settembre 2009, dove vengono suonati brani dell'EP insieme ad altri dei periodi con Piero Pel\u00f9 e Gianluigi Cavallo alla voce. Viene inoltre presentato un nuovo brano inedito, \"Il Mostro\". \nLa scaletta delle canzoni era cos\u00ec suddivisa: "}
{"id": "2238264", "revid": "838137", "url": "https://it.wikipedia.org/wiki?curid=2238264", "title": "Risultati elettorali della Lega Nord per regione italiana", "text": "Le presenti tabelle riassumono i risultati elettorali della Lega Nord nelle regioni italiane.\nAndamento storico dei risultati.\nI valori espressi si riferiscono alla percentuale sui voti validi. Per le elezioni politiche, il dato si riferisce all'elezione della Camera dei deputati, prendendo in considerazione la parte proporzionale durante i periodi in cui sono state in vigore la legge Mattarella, ad eccezione del dato della Valle d'Aosta, che ha votato anche durante tale periodo con il sistema maggioritario, e la legge elettorale italiana del 2017."}
{"id": "2238265", "revid": "110157", "url": "https://it.wikipedia.org/wiki?curid=2238265", "title": "Razzie Awards 1983", "text": "La 4\u00aa edizione dei Razzie Awards si \u00e8 svolta l'8 aprile 1984 all'interno della Third Street Elementary School di Los Angeles, per premiare i peggiori film dell'anno 1983. Le candidature erano state annunciate il giorno prima delle candidature ai Premi Oscar 1984.\n\"Il prezzo del successo\" \u00e8 stato il film pi\u00f9 premiato con sei premi incluso quello di peggior film. Lo stesso film \u00e8 stato pure il pi\u00f9 nominato, con undici candidature, seguito da \"Hercules\", \"Stroker Ace\", \"Lo squalo 3\" e \"Due come noi\" con cinque nomination.\nVincitori e candidati.\nVerranno di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi.\nStatistiche vittorie/candidature.\nPremi vinti/candidature:"}
{"id": "2238278", "revid": "729019", "url": "https://it.wikipedia.org/wiki?curid=2238278", "title": "SC 2500", "text": "La SC 2500 era una bomba a caduta libera progettata per essere impiegata da parte della Luftwaffe verso il termine della seconda guerra mondiale. Tra le pi\u00f9 grandi bombe d'aereo tedesche, per il suo peso poteva essere trasportata da pochi aerei tedeschi dell'epoca e trov\u00f2 scarsissimo impiego, prevalentemente come ordigno antinave. Essendo sprovvista di sistemi di guida o di freno aerodinamico, arrivava sul bersaglio \"in caduta libera\".\nTecnica.\nAppartenente alla famiglia di bombe d'aereo \"SC\", dal tedesco \"Sprengbombe Cylindrisch\" - (bomba detonante cilindrica) ne rappresentava la versione pi\u00f9 pesante.\nMolto simile alla SB 2500 realizzata in acciaio, ne differiva per il materiale di costruzione, l'alluminio.\nIl peso della SC 2500 non ne consentiva il trasporto da parte della maggior parte degli aerei tedeschi, come detto poche righe fa. Tra i pochi in grado di trasportarla vi era l'Heinkel He 111, che nella sua versione \"P\" aveva sostituito il vano bombe interno con punti di attacco esterni, ma poteva trasportarne solo una.\nAl termine del conflitto ne furono trovati pochi esemplari per uso navale con la scritta \"da non lanciare su terra in attacchi a bassa quota o senza sistema di ritardo\" (\"Bei abwurf auf land nicht im tiefangriff und nur o.V.\")"}
{"id": "2238285", "revid": "36426", "url": "https://it.wikipedia.org/wiki?curid=2238285", "title": "Flashback", "text": ""}
{"id": "2238286", "revid": "287204", "url": "https://it.wikipedia.org/wiki?curid=2238286", "title": "Beogradski ko\u0161arka\u0161ki klub Radni\u010dki", "text": "Il Beogradski ko\u0161arka\u0161ki klub Radni\u010dki \u00e8 una societ\u00e0 cestistica avente sede a Belgrado, in Serbia, fondata nel 1945.\nDurante gli anni settanta fu tra i principali club a livello non solo nazionale, ma anche europeo, con la vittoria del campionato jugoslavo del 1973, la vittoria della Coppa di Jugoslavia del 1976 e il raggiungimento della finale nel 1973, oltre che al raggiungimento della finale della Coppa delle Coppe del 1977, poi persa contro la Pallacanestro Cant\u00f9."}
{"id": "2238288", "revid": "88740", "url": "https://it.wikipedia.org/wiki?curid=2238288", "title": "William Howard, I visconte Stafford", "text": "Le origini.\nWilliam Howard nacque il 30 novembre 1614 da Thomas Howard, XXI conte di Arundel ed Alethea Talbot\nLa famiglia Howard, di tradizioni cattoliche, era caduta in disgrazia sotto il regno di Elisabetta I; Thomas, come il padre, era cattolico, ma crebbe, almeno nominalmente, in un ambiente di fede anglicana giacch\u00e9 suo padre si era convertito alla Chiesa anglicana nel 1616. Ciononostante William fu sicuramente educato, se non esposto, a una cultura famigliare improntata al cattolicesimo che continu\u00f2 a permeare l'ambiente famigliare nonostante la conversione di facciata alla fede ormai imperante.\nLa famiglia aveva gi\u00e0 sofferto per la propria fede cattolica, suo nonno Philip Howard era stato rinchiuso nella Torre di Londra da Elisabetta I d'Inghilterra e l\u00ec era rimasto per dieci anni fino a morirvi nel 1595. Nel 1620 William venne posto sotto la tutela di Samuel Harsnett (giugno 1561-maggio 1631), Vescovo di Norwich, perch\u00e9 ricevesse un'educazione, frequent\u00f2 anche il St.John's College di Cambridge, attorno al 1624, ma senza ricevere un diploma.\nMatrimonio e figli.\nCon una licenza datata 11 ottobre 1637 William convol\u00f2 a nozze con Mary Stafford, sorella di Henry Stafford, V barone Stafford, anche gli Stafford erano di fede cattolica e, con un certo imbarazzo del padre di William, le nozze furono officiate con rito cattolico. Poco dopo Henry Stafford mor\u00ec senza eredi e il titolo and\u00f2 un parente, Roger Stafford, VI barone Stafford, tuttavia la sua relativa povert\u00e0 spinse il parlamento a chiedergli di rinunciare al titolo in cambio di una somma di denaro, gli Howard tentarono quindi di assicurarsi il titolo per William che, insieme alla moglie, venne creato barone Stafford il 12 settembre 1640 e Visconte di Stafford due mesi dopo. Insieme i due ebbero:\nL'esilio e il ritorno.\nAllo scoppio della guerra civile inglese, si schier\u00f2 dalla parte dei realisti e nel 1642 segu\u00ec la famiglia reale in esilio sul continente. Nel 1646 il parlamento gli permise di tornare in patria con la famiglia e di nuovo l'invito venne fatto l'anno seguente, ma nel 1649 le sue propriet\u00e0 vennero confiscate con le accuse di essere un \"ricusatore\" (cio\u00e8 uno di coloro che rifiutavano di attendere ai servizi religiosi anglicani) ed un realista. Anni dopo al suo processo William afferm\u00f2 di essere stato in quegli anni al servizio di Carlo I d'Inghilterra e di aver viaggiato per suo conto nei Paesi Bassi, a Roma e nel Palatinato e l\u00ec, nella citt\u00e0 di Heidelberg, venne arrestato per \"immoralit\u00e0\". Un altro arresto lo sub\u00ec nel 1656, questa volta nei Paesi Bassi, a causa dei debiti del padre morto dieci anni prima. L'eredit\u00e0 di famiglia scaten\u00f2 diverse lotte interne specie con l'unico fratello rimastogli, Henry Howard, XXII conte di Arundel, che mor\u00ec nel 1652, e che coinvolse anche la loro madre. \nDurante il processo per il Complotto papale William afferm\u00f2 l'assurdit\u00e0 che egli avesse cospirato con Henry Arundell, III barone Arundell di Wardour poich\u00e9 non si parlavano cortesemente da circa 25 anni. Negli anni egli litig\u00f2 anche con Henry Howard, VI duca di Norfolk, capo della famiglia, una scelta poco fortunata perch\u00e9 al suo processo fu uno dei pari chiamati a giudicarlo. Secondo una cronaca del tempo dei parenti che sedevano alla Camera dei lord solo Henry Howard, VII duca di Norfolk vot\u00f2 per la sua innocenza.\nCon la restaurazione di Carlo II nel 1660 William pot\u00e9 fare ritorno in Inghilterra, il ritorno in patria tuttavia gli port\u00f2 una relativa oscurit\u00e0, non ebbe mai un ruolo di primo piano in politica o fra i cattolici nonostante i suoi tentativi di far togliere alcune leggi anticattoliche. Nel 1665 entr\u00f2 a far parte della Royal Society e dal 1672 divenne un membro del consiglio.\nDurante il processo la sua relativa oscurit\u00e0 venne usata contro di lui: infatti vennero astutamente messi in piedi ragionamenti in cui William si sarebbe lamentato dell'ingratitudine del re e della mancanza di ricompensa che gli Howard avevano avuto per la loro lealt\u00e0. William cos\u00ec come un altro accusato, John Belasyse, I visconte Belasyse avevano espresso il pensiero che sotto il tollerante regno di Carlo II la nobilt\u00e0 cattolica era tagliata fuori tanto quanto era ragionevole aspettarsi e che il solo loro interesse fosse quello di essere \"lasciati nella tranquillit\u00e0\"\nIl processo.\nNel 1678 fu accusato da Titus Oates di aver partecipato al Complotto papale, congiura cattolica volta ad uccidere Carlo II poi caduta in discredito e per questo venne rinchiuso nella Torre di Londra il 31 ottobre insieme ad altri quattro nobili di fede cattolica. L'inizio del processo per gli inizi del 1679, ma Carlo prorog\u00f2 le sedute parlamentari e ci fu un rinvio, nel frattempo la credibilit\u00e0 della congiura and\u00f2 scemando tanto che si pens\u00f2 che i detenuti sarebbero stati rilasciati. Tuttavia nel 1680 un nuovo rigurgito di anticattolicesimo port\u00f2 il processo al suo inizio nel mese di novembre.\nLe prove contro William vennero portate da Oates che asser\u00ec di aver visto un documento di Papa Innocenzo XI in cui si nominava William e da Stephen Dugdale (forse 1640-1683) che asser\u00ec di come l'altro avesse tentato di reclutarlo per uccidere il re. Anche un altro testimone, Edward Turberville (1648 circa - 1681), afferm\u00f2 di essere stato avvicinato a Parigi con lo stesso scopo. A William, com'era d'uso all'epoca, venne impedito di usufruire di un collegio di difesa e costretto a difendersi da solo portando dinnanzi alla corte testimoni a discarico. Uno di questi, Richard Gerard di Hilderstone and\u00f2 Londra per testimoniare, ma venne a sua volta arrestato e mor\u00ec nel marzo 1680. Nonostante il Lord grande intendente Heneage Finch, I conte di Nottingham avesse tentato di mettere in piedi un processo equo e William si fosse difeso strenuamente non fu abbastanza, con una maggioranza di 55 a 31 egli fu condannato a morte per impiccagione, sventramento e squartamento, che il re poi commut\u00f2 in decapitazione. Si dice che Giacomo II d'Inghilterra abbia firmato l'ordine di condanna con le lacrime agli occhi e che abbia detto agli accusatori di William di come il suo sangue fosse tutto sulle loro mani.\nWilliam venne giustiziato il 29 dicembre 1680, il suo titolo non fu mai pi\u00f9 creato.\nNel 1929 papa Pio XI lo beatific\u00f2."}
{"id": "2238292", "revid": "4711", "url": "https://it.wikipedia.org/wiki?curid=2238292", "title": "KK Radnicki Belgrado", "text": ""}
{"id": "2238296", "revid": "62004", "url": "https://it.wikipedia.org/wiki?curid=2238296", "title": "Cristi\u00e1n Andr\u00e9s \u00c1lvarez", "text": ""}
{"id": "2238301", "revid": "36426", "url": "https://it.wikipedia.org/wiki?curid=2238301", "title": "Alfonso Parigi il vecchio", "text": ""}
{"id": "2238302", "revid": "729019", "url": "https://it.wikipedia.org/wiki?curid=2238302", "title": "SC 2000", "text": "La SC 2000 era una bomba a caduta libera progettata per essere impiegata da parte della Luftwaffe nella seconda guerra mondiale.\nRealizzata con il corpo principale forgiato in unico pezzo, gli veniva avvitata una superficie circolare di coda per stabilizzarne la caduta e un anello frontale (\"kopfring\") per diminuirne la penetrazione nel terreno. Erano disponibili dei perni supplementari utilizzabili con i dispositivi di sgancio per il bombardamento in picchiata. Essendo sprovvista di sistemi di guida o di freno aerodinamico, arrivava sul bersaglio \"in caduta libera\".\nApparteneva alla famiglia di bombe d'aereo \"SC\", dal tedesco \"Sprengbombe Cylindrisch\" - (bomba detonante cilindrica)."}
{"id": "2238306", "revid": "121836", "url": "https://it.wikipedia.org/wiki?curid=2238306", "title": "Thomas Howard, ventunesimo conte di Arundel", "text": ""}
{"id": "2238308", "revid": "884077", "url": "https://it.wikipedia.org/wiki?curid=2238308", "title": "Nazionale di rugby a 15 delle Isole Cook", "text": "La nazionale cookese di rugby a 15 \u00e8 la selezione maschile di rugby a 15 (o \"Rugby union\") che rappresenta le Isole Cook a livello internazionale.\nAttiva dal 1971, opera sotto la giurisdizione della Cook Islands Rugby Union dal 1989.\nLa nazionale cookese disputa l'Oceania Rugby Cup, competizione continentale della quale si \u00e8 aggiudicata tre edizioni (2005, 2013 e 2017).\nLe Isole Cook non hanno mai disputato alcuna edizione della Coppa del Mondo di rugby.\nStoria.\nNel 1924 venne costituita una formazione temporanea di ragazzi provenienti da Rarotonga, tra i quali figurava anche Albert Henry, futuro primo premier cookese, per disputare un match contro gli \"All Blacks\" in \"tourn\u00e9e\" nel Regno Unito e Francia 1924-25; la partita giocata sui campi di Takamoa termin\u00f2 0-0.\nQuasi cinquant'anni pi\u00f9 tardi, il 1\u00ba settembre 1971 la nazionale cookese disput\u00f2 il suo primo incontro ufficiale contro le , abdicando per 24 a 18. Il giorno seguente, le Isole Cook superarono la selezione di Wallis e Fotuna, per poi perdere nuovamente contro le Samoa Occ. il terzo giorno.\nIl 6 luglio 1980, la nazionale cookese affront\u00f2 l' in \"tour\" nel Pacifico nei mesi di giugno e luglio: allo Stadio Nazionale di Avarua, gli isolani si imposero nel \"test match\" disputato con il punteggio di 15-6; fu anche la prima ed unica vittoria contro una selezione nazionale extraoceanica e Tier 1, altres\u00ec appartenente al gruppo di squadre nazionali pi\u00f9 importanti secondo l'organismo World Rugby.\nDal 1989 la squadra nazionale opera sotto la giurisdizione della federazione Cook Islands Rugby Union, l'organismo di governo del rugby a 15 nelle Isole Cook.\nDal 1999 le Isole Cook partecipano regolarmente alle fasi preliminari delle qualificazioni alla Coppa del Mondo di rugby; ad oggi, il miglior risultato ottenuto \u00e8 lo spareggio di qualificazione del 2015 perso con per 6-108.\nDal 2005 la nazionale cookese disputa regolarmente l'Oceania Rugby Cup, competizione oceanica della quale ha vinto le edizioni 2005, 2013 e 2017."}
{"id": "2238317", "revid": "729019", "url": "https://it.wikipedia.org/wiki?curid=2238317", "title": "Strada europea E848", "text": "La strada europea E848 \u00e8 una strada di classe B il cui percorso si trova completamente in territorio italiano. Collega Lamezia Terme con Catanzaro (sulla E90).\nIl suo percorso coincide con quello della strada statale 280 dei Due Mari"}
{"id": "2238318", "revid": "36426", "url": "https://it.wikipedia.org/wiki?curid=2238318", "title": "Chiesa di San Siro e Libera", "text": ""}
{"id": "2238321", "revid": "465169", "url": "https://it.wikipedia.org/wiki?curid=2238321", "title": "Avicii Arena", "text": "Avicii Arena, conosciuto in passato come Globen (//), internazionalmente noto come Stockholm Globe Arena e, per ragioni commerciali, Ericsson Globe, \u00e8 un impianto polifunzionale di Stoccolma, in Svezia, situato nel sobborgo cittadino di Johanneshov.\nLa struttura fa parte della Stockholm Globe City. Rappresenta il Sole nel modello in scala del sistema solare pi\u00f9 grande del mondo.\nDescrizione.\nLa struttura rappresenta la pi\u00f9 grande costruzione emisferica del mondo: il suo diametro \u00e8 di 110 metri ed ha un'altezza interna di 85 metri, per un volume totale di circa 605.000 metri cubi. I materiali utilizzati per la sua edificazione sono principalmente acciaio, cemento e vetro. Ha una capacit\u00e0 di posti a sedere per spettacoli e concerti, e di per le partite di hockey su ghiaccio o altri eventi sportivi.\nIl 2 febbraio 2009 \u00e8 stato stipulato un accordo decennale per i diritti di sponsorizzazione da parte della societ\u00e0 di telecomunicazioni svedese Ericsson. Da quella data \u00e8 divenuta ufficiale la denominazione Ericsson Globe, modificata poi nel 2021.\nNel febbraio 2010 sono stati invece ultimati i lavori per lo \"SkyView\", ascensore formato da due cabine sferiche di vetro (del diametro di circa 4,5 metri) in grado di portare fino a 16 persone ad un'altezza di 130 metri circa, offrendo una visuale panoramica sulla citt\u00e0.\nPer diverse stagioni \u00e8 stato utilizzato per le partite in casa delle sezioni hockeystiche di Djurg\u00e5rden e AIK, che oggi disputano abitualmente le loro gare casalinghe presso l'adiacente Hovet ad eccezione dei derby. Sporadicamente ha ospitato match casalinghi anche dell'Hammarby IF (venti partite totali), dell'Huddinge IK (tre partite nel 1993), e dell'AC Camelen (una partita nel 1998). Nell'arena si svolgono tuttora le gare della nazionale svedese di hockey.\nIl record di spettatori si \u00e8 registrato il 17 giugno 1992, con 16.337 persone ad assistere al concerto di Bruce Springsteen.\nNel maggio 2021 \u00e8 stato modificato il nome della struttura in \"Avicii Arena\", intitolata al noto produttore musicale morto nel 2018.\nEventi principali.\nL'Avicii Arena ha ospitato concerti di artisti di fama internazionale, tra cui Frank Sinatra, Bruce Springsteen, Avicii, The Rolling Stones, Anastacia, Red Hot Chili Peppers, Luciano Pavarotti, U2, Pink Floyd, Carlos Santana, Ozzy Osbourne, R.E.M., Bob Dylan, The Who, Paul McCartney, Metallica, The Police, George Michael, Guns N' Roses, Spice Girls, Britney Spears, Iron Maiden, Aerosmith, Beyonc\u00e9, Roxette, Tina Turner, Elton John, Ellie Goulding, Lady Gaga e molti altri.\nPapa Giovanni Paolo II ha celebrato qui una messa in data 8 giugno 1989. Nel corso della sua storia, la struttura ha inoltre ospitato le illustri presenze del Dalai Lama e di Nelson Mandela.\nAltre manifestazioni svoltesi presso l'Avicii Arena:\nL'Avicii Arena ha inoltre ospitato alcuni incontri ufficiali della lega americana di hockey NHL: all'inizio della stagione 2008-09 si sono qui affrontati in due occasioni Ottawa Senators e Pittsburgh Penguins, mentre un anno pi\u00f9 tardi \u00e8 stata la volta dei St. Louis Blues opposti ai Detroit Red Wings in altri due match.&lt;ref name=\"2009/10\"&gt;&lt;/ref&gt; Per il regolare svolgimento degli incontri, la pista \u00e8 stata adattata agli standard ufficiali NHL."}
{"id": "2238322", "revid": "599013", "url": "https://it.wikipedia.org/wiki?curid=2238322", "title": "Mathieu Assou-Ekotto", "text": "\u00c8 il fratello maggiore di Beno\u00eet Assou-Ekotto, anche lui ex calciatore."}
{"id": "2238324", "revid": "486946", "url": "https://it.wikipedia.org/wiki?curid=2238324", "title": "Stockholm Globe Arena", "text": ""}
{"id": "2238325", "revid": "486946", "url": "https://it.wikipedia.org/wiki?curid=2238325", "title": "Globe Arena", "text": ""}
{"id": "2238326", "revid": "1522738", "url": "https://it.wikipedia.org/wiki?curid=2238326", "title": "Personaggi di MediEvil", "text": "Questa pagina contiene informazioni relative ai personaggi presenti nel videogioco \"MediEvil\".\nPersonaggi di \"MediEvil\".\nSir Daniel Fortesque.\nNato nel 1250, morto nel 1286, risorto per la 1\u00aa volta nel 1386, per la 2\u00aa volta nel 1886.\n\"Sir Daniel Fortesque\", spesso abbreviato con \"Sir Daniel\" o \"Dan\", \u00e8 il protagonista di \"MediEvil\". Ai tempi in cui la pace regnava sovrana a \"Gallowmere\", Daniel faceva il cantastorie presso la corte del \"Re Pellegrino\", che lo nomin\u00f2 capitano dell'esercito, affascinato dalle sue meravigliose storie, perch\u00e9 sicuro che non sarebbe mai scoppiata una guerra; difatti, erano passati tantissimi anni dall'ultimo conflitto. Quando lo stregone \"Zarok\" attacc\u00f2 con il suo esercito di non-morti, Dan cadde durante la prima raffica di frecce nemiche nella Battaglia di Gallowmere e mor\u00ec ancor prima di iniziare a combattere. Le nebbie del tempo lo resero, tuttavia, un eroe, consacrandolo come una \"leggenda\" e come il salvatore di \"Gallowmere\", colui che sconfisse Zarok colpendolo a morte con la sua spada, e morendo egli stesso assieme allo stregone. La pace regn\u00f2 per cento anni, finch\u00e9 il perfido mago Zarok torna, e, tramite un incantesimo, resuscita i cadaveri per radunare un nuovo esercito e conquistare \"Gallowmere\". Lo stesso Dan viene riportato erroneamente in vita dalla magia di Zarok, ottenendo la possibilit\u00e0 di riscattarsi e di dimostrare di essere davvero l'eroe che, se non nelle leggende, non \u00e8 mai stato. Se Dan riuscir\u00e0 a portare a termine la missione, potr\u00e0 riposare assieme agli eroi che lottarono per la loro patria e che riposano tuttora nel leggendario \"Salone degli eroi\". Sfortunatamente, la sua mascella inferiore \u00e8 andata perduta, e di conseguenza l'orbo cavaliere non \u00e8 in grado di parlare correttamente. Curiosamente, nel secondo capitolo della serie \u00e8 in grado di parlare perfettamente, seppur con difficolt\u00e0.\nNel gioco, Dan dovr\u00e0 affrontare numerosi livelli, sconfiggendo nemici mitologici e talvolta anche molto potenti, arrivando fino a Zarok, che sconfigger\u00e0 all'interno della sua tana colpendolo con una lancia al cuore. Nel capitolo originale, quando la tana di Zarok esplode, Dan si ritrova ad un passo dalla morte nella lava, ma viene salvato da un avvoltoio che lo porta nella sua cripta, dove pu\u00f2 riposare in pace. Dopo la morte di Dan, si vede lo stesso che festeggia nel Salone degli eroi, mentre la sua statua si \u00e8 finalmente materializzata. \u00c8 probabile che oltre al cantastorie facesse anche il giocoliere, visto che, quando festeggia con tutti gli eroi del Salone, riesce ad arrivare alla sua sedia con una serie di capriole. Nel remake del gioco, invece, Dan viene salvato da Al-Zalam, suo compagno di avventure, che lo porta alla cripta, dove, come nel primo capitolo, muore e accede al Salone degli Eroi.\nTuttavia, le avventure di Dan non finiscono qui; infatti, l'eroe viene richiamato nel mondo dei vivi, questa volta a Londra, dove \"Lord Palethorn\" ha usato la magia del \"Libro degli Incantesimi di Zarok\" per mutarsi in demone e risvegliare i morti della citt\u00e0. Spetter\u00e0 ovviamente a Dan fermare il demone e riuscir\u00e0 nella sua missione, ma non prima di aver sconfitto i servi di Palethorn e aver combattuto con \"Il Demone\", creatura demoniaca di dimensioni enormi e dalla potenza inaudita. Sconfitto Palethorn, Dan usa la \"Macchina del tempo\" costruita dall'amico \"Hamilton Kift\", per andare nel passato con la compagna \"Keyla\", ma Palethorn fa improvvisamente il suo ritorno, questa volta trasformato in una sorta di drago.\nIn \"Medievil: Fate's Arrow\", per via di un errore alla macchina del tempo, si ritrover\u00e0 a Gallowmere, dove si imbatter\u00e0 nel se stesso del passato e dovr\u00e0 trovare un modo per andar via e ritrovare la principessa Kiya, dalla quale si era separato a causa della macchina del tempo.\nZarok.\nStregone malvagio e potente, \"Zarok\" \u00e8 l'antagonista principale del gioco. Cento anni prima dell'inizio dell'avventura di Daniel, egli era il consigliere del Re Pellegrino che, di nascosto, faceva esperimenti sui cadaveri. Venne scoperto e il Re lo band\u00ec per sempre dal regno. Giur\u00f2 di vendicarsi sull'intero reame e cos\u00ec, Zarok radun\u00f2 un esercito di non-morti e tent\u00f2 di radere al suolo Gallowmere. La leggenda narra che Sir Daniel Fortesque, l'eroe del regno e miglior soldato del Re Pellegrino, riusc\u00ec a colpire Zarok in punto di morte, salvando Gallowmere. Ma questa \u00e8 solo una leggenda: infatti, Daniel cadde appena iniziata la battaglia, colpito da una freccia. Con il suo esercito sconfitto, Zarok si ritir\u00f2, ma cent'anni dopo torna per vendicarsi. Con la sua magia riporta in vita il suo esercito e tutti i defunti di Gallowmere, trasformandoli in zombie; ruba l'anima alla gente e oscura il sole. Daniel torna in vita grazie a lui, cos\u00ec pu\u00f2 dimostrare di avere la stoffa dell'eroe. Nella battaglia finale, nella cattedrale, Daniel riesce a trafiggere lo stregone con una lancia, mentre era sotto forma di mostro, salvando cos\u00ec Gallowmere.\nNel livello \"Il vestibolo\" si ha la possibilit\u00e0 di leggere il suo diario segreto: da quanto scritto, sembra che sia stato Daniel, con le sue domande innocenti, a far scoprire al Re Pellegrino degli esperimenti che faceva Zarok sui defunti. In Medievil remastered per ps4, si scopre che Zarok quando era un bambino aveva un cucciolo a cui era molto affezionato. Quando mor\u00ec, Zarok inizio a dedicarsi allo studio della magia nera con l'intento di riportarlo in vita. La sete di potere presto corruppe Zarok, che inizi\u00f2 a fare progetti per conquistare il mondo con le sue arti oscure e anche per riavere il cagnolino che tanto amava.\nAlleati.\nStrega della foresta.\nLa strega della foresta vive nella \"Foresta incantata\". Una volta davanti al suo calderone, pu\u00f2 essere evocata grazie al \"Talismano delle streghe\" e chiede a Dan di infiltrarsi in un formicaio per recuperare sette pezzi di ambra. Per far ci\u00f2, riduce Dan alle dimensioni di una formica. Se Dan porter\u00e0 a termine il compito, essa gli doner\u00e0 le \"Cosce di pollo\", capaci di trasformare i nemici in polli arrosto. La strega, come molti altri personaggi, prende in giro il povero Dan, consapevole dell'ignobile verit\u00e0 sul suo conto. In \"MediEvil Resurrection\" \u00e8 una bizzarra strega dai dubbi poteri, che, nonostante tutto, aiuter\u00e0 Dan consentendogli l'accesso alla prigione dei Demoni delle tenebre, in cambio, per\u00f2, di quattro funghi di una specie rara.\nStrega delle zucche.\nLa sorella della strega della foresta. Vive nella Gola delle zucche e, come la sorella, pu\u00f2 essere evocata con il Talismano delle streghe davanti al suo calderone. In \"MediEvil Resurrection\" il suo aspetto e i suoi modi di fare sono assai cambiati: se nel primo \"MediEvil\" era una streghetta sovrappeso, buona e rispettosa, l\u00ec \u00e8 rappresentata come una strega lunatica, custode di un pezzo della \"Pietra di Anubi\", che lei chiama \"tesssoro\", chiaro riferimento al personaggio di Gollum della trilogia de \"Il Signore degli Anelli\".\nKul Katura.\nQuesta creatura \u00e8 il Signore dei serpenti, imprigionato da Zarok dentro una cassa del livello \"I campi degli spaventapasseri\". Una volta liberato da Dan, Kul Katura lo aiuta a sconfiggere qualsiasi nemico si ponga sulla sua strada, trapassandolo e annientandolo con un sol colpo. Questa creatura, che sembra essere un fantasma, sparir\u00e0 dopo qualche minuto dalla sua liberazione. Inoltre, \u00e8 l'unico aiutante di Dan nel primo \"MediEvil\". Nel livello \"La gola di Gallows\" esiste, invece, una sua controparte malvagia, il \"Serpente di Gallowmere\", che, invece, liberandosi da solo, pu\u00f2 ferire Dan.\nSindaco del villaggio addormentato.\n\u00c8 il sindaco della citt\u00e0 di Gallows, il principale centro abitato della regione di Gallowmere. Dopo che Zarok fu sconfitto nella Battaglia di Gallowmere, i suoi Demoni delle tenebre furono richiusi in un sepolcro inespugnabile nella Foresta incantata, la cui chiave, il Sigillo delle tenebre, fu affidata proprio al Sindaco, che la chiuse nella cassaforte della sua abitazione. Quando Zarok ritorna per attuare la sua vendetta, prende in ostaggio il sindaco e lo richiude nel Manicomio di Gallowmere per costringerlo a rivelargli la posizione del Sigillo, ma invano. Il sindaco viene poi liberato da Sir Daniel, a cui dona una rarissima Gemma di drago.\nTraghettatore.\nIl Traghettatore \u00e8 colui che accompagna le anime perdute nel loro ultimo viaggio verso il regno dei morti. Lo si pu\u00f2 incontrare solo nel livello \"La palude dei morti viventi\", dove proporr\u00e0 un accordo a Dan: se riuscir\u00e0 portargli otto anime perdute, gli dar\u00e0 un passaggio fino alla citt\u00e0 sommersa di \"Mellowmede\", luogo dove inizier\u00e0 il livello \"Il lago.\"\nRe Pellegrino.\nIl Re Pellegrino era il re di Gallowmere. Era un re buono e allegro, che spesso si divertiva sotto le scenette comiche di Dan. Proprio per la sua simpatia, promosse Dan come miglior soldato. Passato a miglior vita, il suo fantasma si aggira ancora tra le sale del castello. Per richiamarlo \u00e8 sufficiente porre la sua corona sul trono. Sar\u00e0 di grande aiuto a Dan, rivelandogli come uscire dal castello, per raggiungere Zarok.\nAl-Zalam.\nQuesto personaggio non compare nella versione originale del gioco, bens\u00ec nel remake, \"MediEvil Resurrection\". Genio piccolo di statura, ma intelligente ed astuto, Al-Zalam viene imprigionato nel cranio del defunto Daniel da Zarok. Quando Dan torna in vita per affrontare lo stregone, Al-Zalam lo aiuta nella sua avventura, dandogli preziosi consigli su come superare diversi ostacoli. Al-Zalam si rivela fondamentale nella storia, in quanto, dopo la sconfitta di Zarok e la caduta della cattedrale, salver\u00e0 la vita a Dan afferrandolo prima di cadere nella lava.\nRe dei folletti.\nIl re dei folletti \u00e8 stato imprigionato nel formicaio insieme al suo popolo dalla malvagia regina delle formiche. Spetta a Dan liberarli e, nel caso il giocatore abbia liberato tutti i folletti dalle grinfie delle formiche, come segno di gratitudine il re doner\u00e0 a Sir Fortesque l'accesso al Salone degli eroi. Un fatto curioso \u00e8 che, nella versione italiana del gioco, parla con un accento romanesco. Stranamente il popolo dei folletti, nel remake per PSP, \u00e8 ostile e antipatico, e protegge uno speciale tipo di fungo che serve alla Strega della foresta.\nGargoyle.\nEsseri piccoli e dall'apparente forma di statue, i Gargoyle sono elementi fondamentali nell'avventura di Dan. Esistono due tipi di Gargoyle, differenti per colore e aspetto.\nVerdi.\nI Gargoyle verdi sono quelli che avvertono Dan dei pericoli che corre, mettendolo, per esempio, in allerta di un pericolo presente nel livello successivo, e che lo informano sul livello che deve intraprendere. Sono sparsi per tutta Gallowmere e quasi sempre se ne incontra pi\u00f9 di uno per livello. Oltre a fornire informazioni sul luogo dov'\u00e8 Dan, fanno anche da voce narrante del gioco. Alcuni di loro non esitano a farsi beffe di Dan, mettendo in dubbio le sue capacit\u00e0.\nBlu (Rossi in \"MediEvil Resurrection\").\nI Gargoyle blu (Rossi nel remake per PSP), contrariamente ai verdi, non parlano (in \"MediEvil Resurrection\", invece, s\u00ec), ma hanno comunque una grande importanza, in quanto sono negozianti che, in cambio di denaro, consegneranno a Dan munizioni per le sue armi. Inoltre, quando Dan perde un'arma per mano di un Folletto ladro, sar\u00e0 possibile riacquistarla presso un Gargoyle blu. Come i verdi, si trovano per tutta Gallowmere, generalmente uno per livello. In \"MediEvil Resurrection\" vendono anche \"Fiale di energia\". Nelle \"Pianure di Gallowmere\", sempre nel remake, \u00e8 invece presente un Gargoyle che vende oggetti a met\u00e0 prezzo, e solo tramite questo mercante, nel caso il giocatore avesse acquisito tutti i gettoni di carnevale nei minigiochi dello stesso livello, sar\u00e0 possibile acquistare la \"Lama di Odino\", la pi\u00f9 potente arma da mischia del gioco.\nMani.\nLe mani sono ci\u00f2 che rimane dei corpi dei defunti, resuscitati da Zarok. Sono inoffensive e schiacciandole si ottiene una moneta d'oro. Nel primo capitolo sono inutili, ma in \"MediEvil 2\", Dan potr\u00e0 posare la sua testa sulle mani e controllarle. In questo modo, si pu\u00f2 passare attraverso piccole fessure e raggiungere luoghi altrimenti inaccessibili.\nNemici.\nNel corso del viaggio, Dan dovr\u00e0 affrontare innumerevoli nemici:\nZombie.\nGli zombie sono esseri senza pace che, dopo essere passati a miglior vita, vengono richiamati nel regno dei vivi dalla magia di Zarok. Deboli, poco intelligenti e senza alcuna arma per difendersi, gli zombie possono essere facilmente sconfitti da Dan con pochi colpi di \"Spadino\", mentre la \"Spada Magica\" \u00e8 in grado di eliminarli e frantumare i loro corpi con un singolo attacco; tuttavia, questi ultimi si riveleranno temibili nel livello \"I Sotterranei del manicomio\", in quanto attaccheranno Dan in massa per eliminarlo. Essendo i nemici pi\u00f9 comuni, gli zombie sono quelli che alimentano maggiormente il \"Calice delle anime\", necessario a Dan per completare l'avventura e accedere al \"Salone degli eroi\". Esiste un altro tipo di zombie, pi\u00f9 grosso e veloce, che \u00e8 leggermente pi\u00f9 resistenti dei comuni zombie.\nFolletti fiammeggianti.\nI folletti sono piccoli esseri al servizio di Zarok, che usano una torcia come arma. Dan li incontrer\u00e0 spesso nella sua avventura, ma le loro piccole dimensioni fanno dei folletti un nemico facile da sconfiggere.\nFolletti magici.\nNon sono altro che folletti che, anzich\u00e9 avere una torcia infuocata, hanno una torcia da cui fuoriesce della magia (o presumibilmente qualcosa di simile) e sono invulnerabili agli attacchi a distanza (tranne a quelli delle armi incendiarie, al \"Fulmine\", alle \"Cosce di pollo\" e all'attacco potenziato dell\"'Arco lungo magico\").\nQuesti tipi di nemici si potranno incontrare soltanto nel livello \"Il Vestibolo\".\nFolletti ladri.\nBisogna fare attenzione a questi folletti disarmati. Infatti, pur essendo identici ai folletti fiammeggianti, questi non hanno armi e cercheranno di procurarsele rubandole a Daniel. Vanno generalmente sconfitti con un'arma a distanza, come la \"Balestra, \" per non avvicinarsi e correre quindi il rischio di farsi rubare l'arma. In caso ci\u00f2 avvenga, l'unico modo per riaverla \u00e8 eliminare il folletto ladro prima che porti l'arma nella sua tana, oppure riacquistarla presso un Gargoyle negoziante.\nFolletti meccanici.\nI folletti meccanici sono enormi robot costruiti e comandati dagli stessi folletti. Dan dovr\u00e0 affrontare poche volte questi esseri, che, una volta sconfitti, doneranno all'eroe una \"Pietra runica\".\nSpaventapasseri.\nApparentemente comuni spaventapasseri, questi esseri sono resi vivi dalla magia di Zarok. Gli spaventapasseri hanno una resistenza enorme, tanto che per sconfiggerli occorrono pi\u00f9 colpi di \"Spada magica\", ma Dan dovr\u00e0 affrontarli prima ancora di averla ottenuta, pertanto si mostreranno davvero invincibili. Come suggerisce il gioco stesso, \u00e8 opportuno fuggire da queste creature piuttosto che affrontarle. Oltre ad una notevole resistenza agli attacchi, questi esseri liberano dei corvi che attaccano Dan. Ma anche queste apparentemente invincibili creature hanno un punto debole: essendo fatte di paglia, sono deboli contro il fuoco, pertanto Dan potr\u00e0 bruciarli con il \"Bastone\" o sputare loro fuoco con la \"Corazza di drago\".\nQuesti nemici sono presenti solo nel livello \"I campi degli spaventapasseri\".\nCorvi.\nCorvi che fuoriescono dal petto degli spaventapasseri ogni volta che loro apriranno il loro mantello. Questi nemici sono tra i pi\u00f9 deboli di tutti: infatti, basta anche solo un colpo di \"Braccio\" per ucciderli; tuttavia, sono avversari molto fastidiosi: infatti, non appena ne hanno la possibilit\u00e0, attaccheranno Daniel nel tentativo di eliminarlo insieme all'aiuto degli spaventapasseri.\nPipistrelli.\nCome i corvi, sono nemici deboli ma fastidiosi e difficili da attaccare, anche se, utilizzando il colpo caricato del \"Martello\", si possono avere ottimi risultati.\nContadini di paglia.\nSono creature che fuoriescono dai cumuli di paglia presenti nel livello \"I campi degli spaventapasseri\". Apparentemente il loro aspetto sembra quello di normali contadini, ma possiedono una resistenza notevole agli attacchi. Inseguono l'eroe con l'intenzione di eliminarlo.\nDemoni del grano.\nQueste creature vivono nel grano e sono invincibili: infatti, nessun'arma pu\u00f2 eliminarli. Sono nel grano per evitare che Dan ci passi, in quanto sarebbe altrimenti troppo facile arrivare alla fine del livello.\nLupi.\nVivono nella parte di \"Cimitero\" che Dan potr\u00e0 visitare solo dopo aver ottenuto la \"Chiave del teschio\". Sono creature fameliche che inizialmente dormono, ma che si svegliano non appena Dan ci si avvicina facendo troppo rumore. Affamati, i lupi lo attaccheranno con l'intenzione di divorarlo. Non sono molto forti e bastano pochi colpi di \"Spada\" per annientarli.\nMostri zucca.\nZucche rese vive dalla magia di Zarok, queste creature inseguiranno Dan per eliminarlo. Hanno una notevole resistenza e causano gravi danni, e si dimostreranno piuttosto difficili da eliminare con le armi iniziali, ma, col passare del tempo e delle armi, possono essere sconfitti senza troppa difficolt\u00e0. In \"MediEvil 2\" viene mostrato che, in realt\u00e0, i Mostri zucca sono esseri umani che vengono trasformati dalla magia di Zarok.\nBombe zucca.\nZucche rese vive dalla magia di Zarok, sono apparentemente comuni zucche, ma si gonfiano ed esplodono quando Dan ci si avvicina.\nRospi drago.\nRospi fatati presenti nel livello \"La terra incantata\", queste creature colpiscono Dan con una sorta di acido. Sono molto comuni ne \"La terra incantata\" e possono essere sconfitti con qualche attacco di spada; tuttavia, non danno alcun punto al Calice. In un libro \u00e8 scritto che si tratta di girini di drago.\nPianta sputante.\nOltre ai \"Rospi drago\", ne \"La terra incantata\" \u00e8 possibile trovare bizzarre piante che attaccheranno Dan non appena si avviciner\u00e0 a loro. Inizialmente pare normale vegetazione, ma poi la prima che si incontra si girer\u00e0 mostrando una bocca e sputando una sorta di acido di color violaceo simile a quello dei \"Rospi drago.\" Questa pianta sembra una specie di ananas con delle foglie sulla cima. Come per i \"Rospi drago\", non contano ai fini del riempimento del Calice.\nPianta mortaio.\nQuesta strana pianta a forma di tubo rivolto verso l'alto, non appena Dan le si avviciner\u00e0, sparer\u00e0 in alto, facendo rumore, una specie di dardo che cadendo vicino a Dan gli arrecher\u00e0 dei danni. Anche questa pianta non conta ai fini del riempimento del Calice.\nUccello drago.\nSempre ne \"La terra incantata\" \u00e8 possibile arrivare, salendo su due funivie a nord (bisogna prestare attenzione, visto che le funivie sono piccole e anche un leggero movimento potrebbe far cadere Dan nel vuoto causandone la morte istantanea), alla sommit\u00e0 di un tronco dove si trova il nido di un Uccello drago con al suo interno tre uova immense. \u00c8 possibile spingerle fuori dal nido, cos\u00ec da ottenere le ricompense che si trovano al loro interno (una di queste \u00e8 una runa, necessaria per il prosieguo del livello). Per\u00f2, nel frattempo, bisogna prestare attenzione alla madre, che cercher\u00e0 di attaccare Dan dall'alto con i suoi enormi artigli. Per evitare di essere colpiti, ci si pu\u00f2 fermare al centro del nido chinandosi, o comunque, se non si \u00e8 in quel punto del nido, usare il proprio scudo proteggersi (se non lo si possiede, ovviamente si subiranno i danni). L'Uccello drago \u00e8 impossibile da uccidere e non lo si potr\u00e0 colpire nemmeno con armi da distanza.\nScheletri guerrieri.\nCaduti in guerra durante la battaglia di \"Gallowmere\", questi esseri sono riportati in vita dalla magia di Zarok. Armati di una sorta di spada di legno, proteggono il castello del Re dagli intrusi. Hanno una notevole resistenza e per sconfiggerli sono necessari diversi attacchi.\nCavalieri in armatura.\nCaduti in guerra durante la battaglia di Gallowmere, questi esseri sono riportati in vita dalla magia di Zarok. La loro armatura \u00e8 indistruttibile, tanto che nessun attacco di Dan \u00e8 in grado di scalfirli. L'unico modo per annientarli \u00e8 gettarli nell'acqua putrida delle paludi.\nDemoni delle tenebre.\nEsseri demoniaci presenti nei livelli \"Le rovine infestate dai fantasmi\" e \"La terra incantata\". Hanno una difesa elevata, il che li rende difficili da sconfiggere. Sempre ne \"Le rovine infestate dai fantasmi\", hanno rapito i contadini della zona, e per salvarli, Dan deve sconfiggere i demoni prima che questi attivino la leva che li getterebbe tra le fiamme. Ne esiste anche una versione capace di volare e sputare palle di fuoco.\nMatti.\nI matti sono persone ricoverate al manicomio. Hanno una resistenza elevatissima e per sconfiggerli Dan deve usare alcune tra le sue armi pi\u00f9 potenti. Ridono di continuo e inseguono Dan per eliminarlo; tuttavia, sono lenti nel colpire il bersaglio e, cosa pi\u00f9 importante, non inseguono Dan in massa come invece fanno gli zombie, ma sono invece scoordinati e poco intelligenti.\nGuardie di Zarok.\nLe guardie di Zarok sono dei robot a carbone molto potenti armati di fucile. Il modo migliore per batterli \u00e8 colpirli a distanza o alle spalle. Parlano con accento russo e hanno uno stemma sulla testa che sembra quello della polizia, e, dato che hanno un aspetto moderno, non rientrano nell'era in cui \u00e8 ambientato il gioco. Compaiono in due soli livelli, \"Il villaggio addormentato\" e \"Il segnatempo\".\nAbitanti del villaggio.\nSono persone la cui anima \u00e8 stata rubata da Zarok. La loro mente \u00e8 stata annebbiata e sono diventati degli assassini. Ci sono 3 abitanti, che formano un'intera famiglia: Mr Mad, il padre; Mrs Mad, la madre, e Nellie Mad, la figlia. Attaccano con armi diverse: un'ascia per il padre, una padella per la madre e una piccola accetta per la figlia. Non si devono uccidere per nessun motivo, poich\u00e9 il \"Calice delle anime\" non si riempirebbe, bens\u00ec diminuirebbe, cos\u00ec da perdere l'opportunit\u00e0 di visitare \"Il Salone degli eroi\". Vanno quindi storditi a distanza con il \"Martello\" o con lo \"Scatto audace\".\nFormiche.\nComuni formiche che Dan dovr\u00e0 affrontare dietro richiesta della strega della foresta. Per entrare nel \"Formicaio\", la strega della foresta deve rimpicciolire Daniel. Sono di due tipi: le formiche guerriere, che attaccano in qualsiasi situazione, e quelle che si occupano delle larve, che attaccano solo se disturbate.\nRinotauri.\nForti demoni dalla testa di toro che si trovano nelle \"Caverne di cristallo\": sono loro che hanno utilizzato l'energia dei cristalli per prolungare le loro vite e che hanno distrutto Mellowmede: sono armati di un martello e hanno una grande resistenza, ma sono lenti.\nScheletri pirati.\nSono gli scheletri dei pirati, riportati in vita da Zarok. Sono rapidissimi, hanno una notevole resistenza e occorrono pi\u00f9 colpi per eliminarli. Si trovano sul loro vascello, che Dan dovr\u00e0 visitare prima di giungere alla tana di Zarok. Per eliminarli tutti si deve sconfiggere l'ufficiale, l'unico pirata vestito di blu, senza il quale, come riporta il gioco, sono come \"pulcini senza chioccia\". Altri, invece, non sono controllati dall'ufficiale e possono essere sconfitti normalmente; tuttavia, non danno punti al Calice, come invece quelli citati in precedenza.\nBoss.\nOrchi di pietra.\nStatue rese vive da Zarok, sono poste sulla \"Collina del cimitero\". Gettano enormi massi gi\u00f9 dalla strada, mettendo in difficolt\u00e0 Sir Daniel che, per finire il livello, deve compiere la salita. Una volta giunti in cima, le statue si distruggeranno come punizione per aver fallito.\nDemone di vetro.\nIl demone di vetro \u00e8 il signore del \"Mausoleo\" posto in cima alla \"Collina del cimitero\" ed \u00e8 il custode della \"Chiave del teschio\", necessaria a Sir Daniel per raggiungere il mondo dei vivi. Attacca lanciando spilli di vetro e facendo alti balzi. Inoltre, possiede un attacco impossibile da schivare: imprigiona Daniel in un blocco di vetro che gli lancia scariche elettriche, finch\u00e9 non si frantuma da solo. Apparentemente indistruttibile, l'unico modo per annientarlo \u00e8 colpirlo al cuore poco prima che esegua un attacco.\nLupi guardiani.\nSono due statue di pietra poste a guardia del \"Cimitero\". Quando Sir Daniel giunge al suo ingresso, i cancelli di entrata ed uscita si chiudono e le statue guardiane prendono vita. Hanno la capacit\u00e0 di smaterializzarsi e, pertanto, i colpi di Dan non li scalfiscono. A turno, i lupi si materializzano per attaccare Sir Daniel, ed \u00e8 allora che deve attaccare. Hanno una notevole resistenza e, una volta sconfitti, il cavaliere ottiene l'abilit\u00e0 dello \"Scatto audace\", altrimenti detto \"Balzo audace\".\nRegina delle formiche.\nBoss che si incontra alla fine del livello opzionale \"Le caverne delle formiche\". Creatura dall'addome grande quanto essa stessa, sputa acido contro il nemico ed \u00e8 capace di far franare macigni su Daniel. Ogni tanto chiama delle formiche ad attaccare al suo posto. Una volta sconfitta, il livello si conclude.\nCapi dei Demoni delle tenebre.\nQuesti boss sono i due capi dei Demoni delle tenebre ed \u00e8 necessario sconfiggerli per poter completare il livello \"La terra incantata\". Combattono in coppia e sono in grado di volare. Bisogna cercare di sconfiggerli stando attenti a non cadere dalla piccola piattaforma su cui ci si trova durante lo scontro, piattaforma che i due demoni inclinano apposta e che bombarderanno con meteore infuocate.\nJack del bosco.\nJack del bosco non \u00e8 un vero e proprio nemico, ma il custode del \"Giardino del manicomio\". Statua attaccata ad un muro, Jack del bosco pone diversi indovinelli a Sir Daniel, che \u00e8 costretto a risolvere per uscire dal giardino.\nRe zucca.\nIl Re zucca \u00e8 il signore delle zucche. Vive grazie alle radici impiantate nel terreno ed \u00e8 in grado di evocare altri schiavi zucca. Per sconfiggerlo, Sir Daniel dovr\u00e0 distruggere le sue radici, in modo da privarlo della forza vitale.\nDrago.\nUn feroce e irascibile drago che vive ne \"Le caverne di cristallo\". Sir Daniel deve sconfiggerlo per dimostrare di essere degno di indossare la leggendaria \"Corazza di drago\", una mitica corazza forgiata con la pelle di drago e in grado di far sputare fuoco a chi la indossa.\nGolem guardiani.\nPosti a guardia del castello del Re, queste creature di pietra sono indistruttibili e l'unico modo per annientarli \u00e8 gettarli nella lava incandescente usando le fiamme della Corazza di drago.\nCapitano del vascello fantasma.\nIl capitano del vascello si trova al termine della nave dove finisce Sir Daniel prima di arrivare a \"Il Vestibolo\" (e alla successiva tana) per affrontare Zarok. Solo utilizzando il \"Bastone\" infuocato, dopo aver combattuto con i marinai, vengono accesi i cannoni che puntano il capitano in movimento per colpirlo.\nSoldati di Zarok.\nQuesti sono gli scheletri di quelli che un tempo erano i soldati dell'esercito di Zarok. Ancora fedeli al loro padrone che li ha riportati nel mondo dei vivi, i soldati cercheranno di eliminare Sir Daniel, ma combatteranno invece con gli spiriti delle anime accumulate durante l'avventura nel \"Calice delle anime\", che si trasformeranno nei soldati del vecchio esercito di \"Gallowmere\".\nLord Kardok.\nLord Kardok era un cavaliere fortissimo, il miglior uomo al servizio di Zarok. A cavallo del suo destriero, nessuno poteva sconfiggerlo. Ma il coraggioso Tim l'Astuto riusc\u00ec a trafiggere il suo occhio con un colpo di balestra, a mille metri circa, eliminandolo. Ora le sue ossa sono riportate in vita e la sua anima richiamata a \"Gallowmere\". Sopra il suo scheletrico cavallo di fuoco, ancora forte come un tempo, Lord Kardok sar\u00e0 il penultimo avversario che Dan dovr\u00e0 affrontare nella sua avventura.\nZarok.\nStregone malvagio e potente, Zarok \u00e8 l'antagonista principale di \"MediEvil\". Nella battaglia finale, Sir Daniel riesce a sconfiggere lo stregone trasformato in una terribile bestia che sputa acido, che durante il crollo del covo rimane schiacciato dalle macerie: \"Gallowmere\" \u00e8 salva. I morti tornano tali e la popolazione riacquista la propria anima.\nIl Salone degli eroi.\nIl Salone degli eroi \u00e8 il luogo sacro dove riposano gli spiriti dei grandi eroi che hanno combattuto con onore per difendere \"Gallowmere\". Dan potr\u00e0 visitarlo ogni volta che terminer\u00e0 un livello, ma solo se sar\u00e0 riuscito ad ottenere il \"Calice delle anime\". Dan potr\u00e0 inizialmente visitare solo il piano terra, in quanto le scale che conducono al piano superiore sono inconsistenti. Ma col procedere dell'avventura potr\u00e0 raggiungere anche il secondo piano. Gli eroi del Salone possono essere evocati con il prezioso \"Calice delle anime\" e, per cortesia o per piet\u00e0, doneranno a Dan diverse armi.\nTim l'Astuto.\nEroe del salone minore di nobili origini, combatt\u00e9 nella \"Battaglia di Gallowmere\", e con la sua balestra uccise Lord Kardok, fido condottiero di Zarok, trafiggendogli l'occhio con un tiro da mille metri circa. Dona a Sir Daniel la \"Balestra\" e una \"Bottiglia della vita\". Anche Tim per\u00ec nello scontro insieme al suo fedele capitano Sir Daniel Fortesque.\nStanyer il Fabbro Ferraio.\nEroe del salone minore, una volta famoso Fabbro Ferraio del villaggio che Zarok addormento', ricorda a Daniel di \"Johnny lo Zombie\" e della sua presenza in circolazione. Dona a Sir Daniel il \"Martello \", che usa per schiacciare noci, e 100 \"Monete d'oro\".\nWoden il Potente.\nEroe del salone minore, tratta Daniel con alterigia e compiacenza, definendolo \"sdentatello attira frecce\"; tuttavia, gli dona lo \"Spadone\" e 100 \"Monete d'oro\".\nImanzi Shongama.\nEroina del salone superiore, \u00e8 un'amazzone innamorata di Daniel, che chiama affettuosamente Dany. Gli dona una \"Lancia\" e 2 \"Fiale dell'energia\".\nRavenhoose, ultimo Principe dei Centauri.\nEroe del salone superiore, \u00e8 un centauro morto da diecimila anni. Giudica Daniel privo di nobilt\u00e0. Parla con una flessione inglese; gli dona l'\"Arco lungo\", l'\"Arco lungo infuocato\", l'\"Arco lungo magico\" e una \"Bottiglia della vita\".\nBloodmonath lo Spacca-crani.\nEroe del salone superiore, \u00e8 un boia carnefice, racconta che attorno a s\u00e9 aveva sempre corpi decapitati. \u00c8 invidioso di \"Fortesquissimo\" (lo pseudonimo con cui chiama Daniel) e vorrebbe essere al suo posto nella lotta contro i non morti. Parla con una flessione siciliana; gli doner\u00e0 l'\"Ascia\" e 150 \"Monete d'oro\".\nKarl Sturnguard.\nEroe del salone superiore, \u00e8 un templare; odia gli altri eroi del salone, perch\u00e9 considerano la miglior strategia l'attacco, mentre egli crede che per vincere una guerra servano gli scudi. Parla con una flessione tedesca. Tratta Daniel con rispetto e gli dona lo \"Scudo d'oro\" e 200 \"Monete d'oro\".\nDirk il leale.\nEroe del salone superiore, \u00e8 un templare; al contrario di Sturnguard, \"preferirebbe gettarsi nella mischia con un vassoio da t\u00e8 piuttosto che con uno scudo da donnicciola\". Parla con una flessione romanesca. Dona a Dan la \"Spada magica\" e una \"Bottiglia della vita\".\nMegwynne la Doma-tempeste.\nEroina del salone superiore, divenuta una divinit\u00e0 dopo aver respinto dal suo villaggio i barbari armata solo di un forcone e di un matterello, nonostante la posizione elevata che ricopre ha grande fiducia in Fortesque e lo esorta a non mollare e dimostrare il suo vero valore; dona a Dan le \"Saette\" e tre \"Fiale della vita\".\nPersonaggi di \"MediEvil 2\".\nAlleati.\nProfessor Hamilton Kift.\nIl professor Kift \u00e8 uno scienziato che, tempo addietro, assieme al suo ex amico e compagno di studi Palethorn, cercarono e ritrovarono il \"Libro degli incantesimi di Zarok\". Mentre Kift lo studi\u00f2 a fini pacifici, Palethorn lo utilizz\u00f2 per trasformarsi in demone, e riportare nel mondo dei vivi creature passate a miglior vita tempo fa. Ancora una volta, Daniel Fortesque viene riportato in vita per fermare la minaccia di Palethorn. E sar\u00e0 proprio Hamilton Kift ad aiutarlo, consegnandoli armi e oggetti preziosi utili per la sua avventura.\nWinston.\nWinston \u00e8 l'assistente fantasma del professor Kift. Sar\u00e0 lui a guidare Dan durante la sua avventura e sar\u00e0 lui ad avvertirlo di quanto sta accadendo subito dopo la sua resurrezione. Allegro e vivace, Winston sar\u00e0 molto felice di aiutare Dan nel suo viaggio anche se, essendo un fantasma, non pu\u00f2 partecipare direttamente all'azione.\nPrincipessa Kiya.\n91\u00aa moglie di Ramsete II, la principessa Kiya viene risvegliata e salvata da Dan nel corso della sua avventura. Tra i due nasce un sentimento d'amore e, dopo che Dan sconfigge Lord Palethorn, fuggono insieme nel passato con la macchina del tempo, scoprendo un'orribile verit\u00e0.\nNel finale alternativo Daniel e Kiya ritornano al museo, tornando a riposare insieme nel sarcofago di Kiya.\nImbroglione.\nL'imbroglione \u00e8 un venditore e sostituisce i Gargoyle blu del primo \"MediEvil\". Come tali, vende munizioni per le armi e ricariche per lo \"Scudo d'oro\", e rivende le armi rubate dai Folletti ladri. Ma, a differenza dei Gargoyle, non vende fiale della vita. Si sposta per tutta Londra e Dan potr\u00e0 sempre comprare da lui. Compie il ruolo pi\u00f9 attivo rispetto al resto del gioco nel livello \"Le fogne\", quando consegna a Dan il progetto per la macchina del tempo.\nNemici di \"MediEvil 2\".\nIn questo nuovo capitolo particolare attenzione \u00e8 stata rivolta ai nemici, che risultano pi\u00f9 potenti rispetto al primo capitolo. Infatti, oltre al potenziamento di vecchi nemici (come gli zombie, che godono di maggior difesa), il miglioramento dell'interazione tra i nemici (come l'uccello rapace che ruba la testa a Dan e i mostri verdi che, di conseguenza, possono prendere il controllo del suo corpo) e l'introduzione di nemici che possono essere eliminati solo con particolari strategie (come i vampiri, che possono essere eliminati solo se esposti alla luce del sole), unitamente al fatto che le fontane della vita e le fiale dell'energia non si rigenerano rigiocando i vari livelli, rendono il gioco pi\u00f9 ostico anche per un giocatore esperto del primo capitolo. Bisogna anche ricordare che i colpi caricati delle armi non funzionano se si viene colpiti prima di affondare il colpo e che, poich\u00e9 ad un livello ne segue un altro, il giocatore dovr\u00e0 utilizzare al meglio le armi in suo possesso. Quella che segue \u00e8 una sinossi utile al giocatore sui vari nemici, senza nulla togliere a quest'ultimo che dovr\u00e0 comunque affrontarli per andare avanti nel gioco.\nZombie.\nAncora una volta, i defunti sono richiamati alla vita per mano del \"Libro degli incantesimi di Zarok\", caduto nelle mani di Lord Palethorn. Ma questa volta, gli zombie possiedono una maggior difesa rispetto al primo capitolo della serie, e anche il loro aspetto \u00e8 diverso. Tuttavia, rimangono poco intelligenti e facili da eliminare. Dan ritrover\u00e0 per l'ultima volta queste creature nella cripta di Isibold Brunel, quando lo attaccheranno in massa per eliminarlo; unica via di scampo del cavaliere sar\u00e0 sconfiggere Isibold stesso, impedendo che gli zombie eliminati siano sostituiti da nuovi zombie. Sono presenti nei livelli \"Il museo\" , \"Kensington\" e \"Whitechapel\".\nArmatura rianimata verde.\nGuerrieri rianimati dalla magia di Palethorn. Presentano una discreta difesa, soprattutto verso le armi a distanza, a cui sono praticamente invulnerabili (anche alla Mitragliatrice, ma non all'Ascia), ma la loro lentezza li rende abbastanza facili da sconfiggere: baster\u00e0, infatti, \"danzare\" intorno ad essi brandendo armi da mischia anche deboli, come lo Spadino, per eliminarli con discreta facilit\u00e0, specialmente utilizzando l'attacco rotante o l'attacco speciale, che permettono di non farle avvicinare. Sono presenti solo nei livelli \"Il museo\" e \"Wulfrum Hall\".\nDinosauri di ossa.\nSono i cuccioli scheletrici di un dinosauro estinto riportato in vita. Per non correre troppi rischi, si pu\u00f2 utilizzare la Pistola per tenerli a bada da lontano. Attaccano sputando fuoco, ma hanno una scarsa difesa; perci\u00f2, si possono eliminare anche con armi deboli se colpiti ripetutamente. Sono presenti solo nel livello \"Il museo. \"\nTopi.\nSono semplici roditori che infestano diverse aree di Londra. Innocui per gran parte del gioco, attaccheranno Dan quando questi si trova nella modalit\u00e0 \"Mano\", in cui non potr\u00e0 eliminarli. Per sfuggirgli \u00e8 necessario muoversi velocemente utilizzando anche lo Scatto audace. Sono presenti nelle aree segrete dei livelli \"Il museo\", \"L'Osservatorio di Greenwich\" e \"Dankenstein\".\nCuccioli di Ceratosauro.\nQuesti scheletri di dinosauro rianimati dalla magia di Palethorn sono proprio i cuccioli del Ceratosauro che, richiamati dal pensiero proprio da quest'ultimo, attaccheranno durante le sue pause refrattarie per coprirlo. Sono agili, rapidi e veloci a portare i colpi. Attaccarli \u00e8 inutile, essendo pi\u00f9 conveniente attaccare direttamente il Ceratosauro, al limite riparandosi con lo scudo o evitando gli attacchi con lo Scatto audace: difatti, dopo averlo colpito, questi spariranno e allo stesso modo si deve agire con lo Pterodattilo. Sono presenti solo nel livello \"I resti del Tirannosauro\".\nMoschettiere rianimato.\nSoldato armato di fucile rianimato dalla magia di Palethorn. Feroce e aggressivo, attacca anche a corpo-a-corpo, e non si fermer\u00e0 nemmeno se menomato. \u00c8 presente solo nel livello \"Il museo\".\nFantasma di Kensington.\nEssere spettrale che rianima e comanda un gruppo di zombie. \u00c8 invulnerabile fintanto che gli zombie sono in piedi: infatti, nel tentativo di resuscitarli nuovamente si render\u00e0 vulnerabile. Eliminandolo, gli zombie ai suoi piedi scompariranno definitivamente. \u00c8 presente solo nel livello \"Kensington\".\nGuardie di Anubi.\nEsseri dall'aspetto di Anubi che difendono la tomba di Kiya. Presentano una difesa media e una strategia di combattimento alquanto insolita: alcuni di essi inseguiranno il cavaliere per eliminarlo, mentre altri indirizzeranno raggi lungo due direzioni perpendicolari. Vulnerabili al fuoco, sono presenti nei livelli \"Kensington\" e \"Kensington, la tomba\".\nDonna barbuta.\nSono demoni da circo somiglianti a donne barbute. Hanno una difesa media e attaccano con panciate o generando onde d'urto sfruttando il loro sovrappeso, da cui non ci si potr\u00e0 difendere con lo scudo e da cui si viene sbalzati. Pericolosi soprattutto in certe zone vicine a specchi d'acqua, letali per Dan. Sono presenti solo nel livello \"Il freakshow\"\nFolletti untori.\nSono simili ai folletti che si ritrovano nel primo \"MediEvil\"; essi colpiscono Dan con secrezioni acide, ma sono molto pi\u00f9 veloci a portare i colpi dei folletti con la torcia. La scarsissima resistenza li rende un nemico molto blando (un paio di colpi di Pistola bastano a eliminarli). Inoltre, sono protagonisti di un minigioco in cui si dovr\u00e0 eliminarne una quantit\u00e0 prefissata in 3 round in un tempo prestabilito utilizzando il Martello stando attenti ad evitare i loro attacchi. Alla fine di ogni round completato, Dan ricever\u00e0 in premio fiale d'energia e le Cosce di pollo. Sono presenti solo nel livello \"Il freakshow\".\nDemoni acquatici.\nRappresentano i Demoni del grano del primo \"MediEvil\", che sbarrano a Dan l'accesso a un acquitrino e costringendolo a saltare da dei teloni per raggiungere l'altra sponda. Sono presenti solo nel livello \"Il freakshow\".\nMago.\nMago dalle fattezze asiatiche, pu\u00f2 evocare un drago fantasma, sempre invulnerabile, che segue e danneggia Dan. Il mago si render\u00e0 vulnerabile dopo aver richiamato il drago. La sua difesa \u00e8 scarsa. \u00c8 presente solo nel livello \"Il freakshow\".\nUccelli rapaci.\nUccelli rapaci che rubano la testa a Dan per portarla nel loro nido, permettendo cos\u00ec ai mostri verdi di impossessarsi del corpo di Dan. Se Dan \u00e8 gi\u00e0 senza testa, lo bombarderanno con attacchi a distanza. Fastidiosi perch\u00e9 costringono a seguirli in posti impervi per recuperare la testa. Sono presenti nei livelli \"Osservatorio di Greenwich\" e \"Accademia navale di Greenwich\".\nMarinai zombie.\nPresenti nei livelli \"Osservatorio di Greenwich\" e \"Accademia navale di Greenwich\", i corpi di alcuni di loro saltano in aria dopo averli sconfitti, ma gli altri, finch\u00e9 non vengono disintegrati fisicamente, possono essere rianimati dai misteriosi mostri verdi con i tentacoli.\nMostri verdi.\nPiccoli polipi verdi tentacolari che si impossessano dei corpi altrui. Dovranno essere uccisi prima o dopo essersi impossessati di un corpo, in particolare dei cadaveri dei marinai zombie, dei Mullock e dei ruminanti allevati da questi ultimi. Anche Dan pu\u00f2 essere vittima di queste possessione quando \u00e8 senza testa, causandogli danno. Sono presenti nei livelli \"Osservatorio di Greenwich\", \"Accademia Navale di Greenwich\" e \"Le fognature\".\nPiante-mortaio.\nPiante giganti che lanciano attacchi dall'alto. Non possono essere eliminate, e quando verranno azionati gli irrigatori, si apriranno permettendo di raggiungere luoghi altrimenti inaccessibili. Sono presenti solo nel livello \"Giardini di Kew\"\nZucche giganti.\nZucche giganti che rotolando cercheranno di eliminare Dan schiacciandolo non appena egli si avvicina ad esse. Non possono essere eliminate, ma solo evitate; lo scudo pu\u00f2 assorbire parte dei danni. Sono presenti solo nel livello \"Giardini di Kew\"\nParti di Dankestein.\nEsseri spettrali creati dal professor Hamilton Kift come semplici arti per costruire il mostro Dankestein (e contrastare cos\u00ec le creature di Palethorn) che si sono animati, acquisendo volont\u00e0 propria e ribellandosi al proprio creatore, fuggendo nelle fogne. Sar\u00e0 compito di Dan eliminarli e riportare gli arti al professore in un tempo prefissato per creare il mostro. Essi sono nell'ordine:\nSono presenti solo nel livello \"Dankestein\".\nServitore dei vampiri.\nEssere deforme dall'aspetto di un uomo anziano e fortemente gobbo, succube dei vampiri che, per\u00f2, pu\u00f2 essere eliminato, nonostante la resistenza piuttosto elevata e la sua capacit\u00e0 di parare i colpi. Uno di essi custodisce la chiave della magione che si dovr\u00e0 sottrarre con la modalit\u00e0 \"Mano\". Sono presenti solo nel livello \"Wulfrum Hall\".\nVampiri.\nImmuni a qualsiasi attacco, possono essere sconfitti solo esponendoli alla luce del sole. Vi \u00e8 anche una bambina vampiro che, per\u00f2, si trover\u00e0 sempre in luoghi non esposti alla luce del sole e quindi solo evitabile. Sono presenti solo nel livello \"Wulfrum Hall\".\nPoliziotti.\nSono poliziotti incaricati di far rispettare il coprifuoco notturno a Whitechapel e di catturare un serial killer attivo nel quartiere. Non conoscendone l'identit\u00e0 ne avendone il minimo indizio, cercano di coglierlo in flagrante ed attaccheranno ogni passante che non rispetta il coprifuoco. Non possono essere eliminati, ma solo storditi. Dan vestir\u00e0 gli abiti classici di un nobile, ed essi smetteranno di attaccarlo. Sono presenti solo nel livello \"Whitechapel\".\nIsibold Brunel.\nZombie di un noto industriale socialista produttore di giocattoli meccanici, Dan dovr\u00e0 sconfiggerlo per ottenere la sua barba, con cui ci si dovr\u00e0 presentare, oltre che con un abito elegante, al locale notturno dove Kiya si era recata nel livello \"Whitechapel\".\nPredatori delle fogne.\nGiganteschi vermi abitanti delle fogne che, con l'aiuto dei mostri verdi, hanno catturato le donne dei Mullock usandole come esche; si dovranno sconfiggere per liberarle. Possiedono un'elevata resistenza e infliggono danni notevoli; possono spostarsi da una parte all'altra di una stanza attraversando dei tubi e alcuni di essi sparano palle di fuoco. Il modo migliore per eliminarli \u00e8 prevedere i loro movimenti e colpirli nei loro punti ciechi lateralmente. Sono presenti solo nel livello \"Le fognature\"\nAlieni.\nSono pupazzi meccanici nel museo. Fanno parte di un puzzle che Dan dovr\u00e0 risolvere con la modalit\u00e0 \"Mano\" evitando i loro attacchi. Sono presenti solo nel livello \"La macchina del tempo. \"\nMullock.\nAll'inizio cordiali e spaventati, diventeranno ostili quando Dan ruber\u00e0 la Pietra del tempo da loro gelosamente custodita. Non \u00e8 possibile eliminarli, ma solo stordirli. Alla fine si dovr\u00e0 affrontare il loro capo per assumerne l'identit\u00e0, riprendere la macchina del tempo e salvare Kiya dalle grinfie dello Squartatore. Sono presenti solo nel livello \"La macchina del tempo, Le fogne. \"\nArmatura rianimata grigia con scudo.\nSimile a quella verde per intelligenza e tipologia di attacchi, ma con una difesa pi\u00f9 elevata e uno scudo che aumenta ulteriormente la sua gi\u00e0 alta resistenza. Come la verde, \u00e8 immune alle armi da lancio (ma non all'Ascia). \u00c8 presente solo nei livelli \" La macchina del tempo\" e \"Le guglie della cattedrale, La discesa\".\nCalderone di pece.\n\u00c8 un calderone contenente pece animato dalla magia di Palethorn che getter\u00e0 il suo contenuto su Dan mentre cerca di scalare la cattedrale. Dan si potr\u00e0 difendere dalla pece parando con lo scudo mentre \u00e8 in bilico sulle gradinate. Questo nemico non pu\u00f2 essere eliminato ed \u00e8 una presenza costante delle scalinate esterne della cattedrale. \u00c8 presente solo nel livello \"Le guglie della cattedrale.\"\nDemoni volanti.\nI demoni sono tornati, pi\u00f9 forti che mai. Dotati di una difesa molto elevata e di un danno anch'esso elevato, sono tra i nemici pi\u00f9 temibili di tutto il gioco, estremamente pericolosi quando attaccano Dan in gruppo in uno spazio chiuso. Attaccano Dan lanciandogli contro palle di fuoco. Sono presenti nei livelli \"Le guglie della cattedrale\" e \"Le guglie della cattedrale, La discesa\".\nMastini demoniaci.\nI demoni sono tornati, pi\u00f9 forti che mai. Dotati di una difesa molto elevata e di un danno anch'esso elevato, sono tra i nemici pi\u00f9 temibili di tutto il gioco, che diventano estremamente pericolosi quando attaccano in gruppo in uno spazio chiuso. Attaccano Dan proiettando un raggio rimbalzante che infligge danno elevato: in quel momento si renderanno intangibili (e quindi invulnerabili agli attacchi). Sono presenti nei livelli \"Le guglie della cattedrale\" e \"Le guglie della cattedrale, La discesa\".\nDemone guardiano della cattedrale.\n\u00c8 una forza oscura e invulnerabile che custodisce l'ultima pagina del \"Libro degli incantesimi di Zarok\". Non \u00e8 una vera e propria minaccia e non attaccher\u00e0 Dan, ma verr\u00e0 sconfitta dalle 12 anime pie imprigionate nella cattedrale e liberate da Dan. Dopo la sua sconfitta, mander\u00e0 in frantumi la cattedrale stessa. \u00c8 presente solo nel livello \"Le guglie della cattedrale, La discesa. \"\nNemici dal primo capitolo.\nEcco i nemici presenti nel gioco, ma gi\u00e0 apparsi nel primo capitolo:\nBoss.\nCeratosauro.\nIl Ceratosauro del museo di Londra \u00e8 stato riportato in vita da Lord Palethorn grazie alla magia del Libro di Zarok. Dopo essere giunto alla fine del museo, Dan dovr\u00e0 combatterlo. Sembra invincibile e il suo unico punto debole \u00e8 la testa, che \u00e8 possibile raggiungere salendo sulla coda o, pi\u00f9 facilmente, dal piano superiore aspettando che si avvicini mostrando il cervello.\nPterodattilo.\nSubito dopo aver annientato il Ceratosauro, le sue ossa si ricomporranno in maniera diversa per formare un dinosauro volante, lo Pterodattilo. Con il precedente dinosauro, condivide il suo stesso punto debole e l'attacco con fuoco. \nElefanti meccanici.\nCostruiti dai Folletti, questi elefanti sostituiscono i Folletti meccanici del primo capitolo della saga e, come tali, possono essere annientati solo se colpiti alle spalle. Ne esiste anche un'altra versione, meglio armata e immune ai colpi di Dan. L'unico modo per annientarlo \u00e8 gettargli addosso dei pezzi di elefanti in costruzione.\nIron Slugger.\nRobot costruito da Lord Palethorn. Sir Daniel, nelle fattezze di Dankenstein, dovr\u00e0 sconfiggerlo in un incontro di boxe.\nIl Conte.\nEssere malvagio e demoniaco, per molti versi simile a Dracula di Bram Stoker, \u00e8 un vampiro millenario e uno degli alleati pi\u00f9 forti di Palethorn, che si \u00e8 alleato con quest'ultimo con l'intento di poter dominare l'umanit\u00e0. Vanaglorioso, sprezzante ed estremamente suscettibile, vede Dan come una nullit\u00e0 e vuole eliminarlo solo perch\u00e9 lo ha interrotto mentre si presentava. Oltre ad una velocit\u00e0 elevatissima e all'abilit\u00e0 di librarsi in aria volando, il Conte \u00e8 anche uno stregone e lancia incantesimi contro Dan, che non potr\u00e0 difendersi dagli attacchi. In quanto vampiro, \u00e8 anche immune a qualsiasi attacco. L'unico modo per sconfiggerlo \u00e8 usare degli specchi per riflettergli contro i suoi stessi attacchi. Alla fine, bisogner\u00e0 poi riflettergli contro la luce del sole per sconfiggerlo definitivamente.\nJack lo squartatore.\nL'omicida di Whitechapel \u00e8 un avversario piuttosto potente. Alto e dall'aspetto aracnoide, \u00e8 perennemente invulnerabile, e l'innata velocit\u00e0 lo rende uno fra gli avversari pi\u00f9 temibili del gioco. Uccide la principessa Keya, e Dan user\u00e0 la macchina del tempo costruita dal prof. Kift per tornare indietro nel tempo e salvarla. Nonostante la superiorit\u00e0 rispetto a Dan, si riveler\u00e0 un vigliacco e pi\u00f9 volte, attaccher\u00e0 la principessa Keya (rendendosi vulnerabile agli attacchi di Dan stesso). La sua fine \u00e8 altrettanto ingloriosa: verr\u00e0 finito con un colpo di pistola da Dan mentre invoca piet\u00e0.\nDogman.\nServo di Lord Palethorn, aiuta il suo padrone nella ricerca del \"Libro degli incantesimi di Zarok\". A seguito della magia del libro, Dogman assume fattezze canine ed ottiene una forza sovrumana : inoltre, un attacco pu\u00f2 stordire Dan per alcuni secondi. Dan lo affronter\u00e0 due volte nel gioco.\nMander.\nServo di Lord Palethorn, Mander aiuta il suo padrone nella ricerca del \"Libro degli incantesimi di Zarok\". Proprio grazie alla magia del libro, viene trasformato in una sorta di lucertola antropomorfa, mantenendo inalterata la sua personalit\u00e0. Assieme al suo collega \"Dogman\", Mander affronter\u00e0 Dan nell'ultimo livello del gioco. Appare il cervello del duo e la sua dote principale \u00e8 l'attacco a distanza e la rapidit\u00e0 nei movimenti.\nIl Demone.\nIl demone \u00e8 una creatura gigantesca con una testa caprina evocata da Lord Palethorn come ultima risorsa per contrastare Dan. La sua forza \u00e8 elevatissima e la sua resistenza lo rende immune a qualunque attacco. Il demone sparisce dopo aver sconfitto Palethorn, scambiandosi l'un l'altro per nemico grazie a Dan.\nLord Palethorn.\nL'antagonista principale del gioco. Un tempo amico del professor Kift, era un inventore di successo e ricercatore dell'occulto. Cacciato dal circolo dei maghi per aver praticato la magia nera, in breve tempo \u00e8 stato corrotto dal rancore e dalla sete di potere. Servendosi del professor Kift, ritrova alcune delle pagine del libro degli incantesimi e cerca di eliminare il collega intrappolandolo nel posto dove era nascosta la reliquia. In seguito, ricercher\u00e0 ci\u00f2 che rimane del libro di Zarok con l'aiuto dei suoi scagnozzi \"Mander\" e \"Dogman\". Proprio grazie al libro di Zarok, usa la magia per trasformare lui stesso in demone e i suoi servi in una lucertola ed un cane. Il suo obiettivo finale \u00e8 la supremazia assoluta sull'impero britannico e, nonostante le maniere raffinate da aristocratico, appare spietato in diverse occasioni, sia verso gli abitanti di Londra (che considera alla stregua di \"test\" per le sue creature) sia verso i suoi stessi servitori. Nell'ultimo livello del gioco, dopo aver assistito alla sconfitta dei suoi servi per mano di Dan, evoca un gigantesco demone, immune a qualunque attacco. Palethorn attacca con la sua navicella, ma ne perde il controllo sparando contro il demone, che lo distrugge alla stregua di un nuovo nemico. Lord Palethorn precipita e il \"Libro di Zarok\" brucia tra le fiamme, annullando ogni incantesimo eseguito, ed ormai prossimo alla morte (ancora schiacciato dai rottami della sua navicella) fa un piccolo soliloquio per cercare di coinvolgere Dan in un'esplosione. Inspiegabilmente, Lord Palethorn rimane in vita: infatti, quando Dan prende la macchina del tempo per andarsene con la sua amata, la principessa Kiya, Lord Palethorn fa il suo ritorno, questa volta trasformato in una sorta di dragone (similmente a Zarok nel primo capitolo della saga). Tuttavia, la storia termina qui, lasciando al giocatore un dubbio e la possibilit\u00e0 di immaginare il finale."}
{"id": "2238333", "revid": "1682541", "url": "https://it.wikipedia.org/wiki?curid=2238333", "title": "Taiho (portaerei)", "text": ", letteralmente 'Grande Fenice', fu la pi\u00f9 moderna portaerei impiegata dalla Marina imperiale giapponese durante la seconda guerra mondiale. Varata nell'aprile del 1943, affond\u00f2 in seguito ai danni provocati da un siluro lanciato dal sommergibile statunitense il 19 giugno 1944 durante le fasi iniziali della battaglia del Mare delle Filippine.\nStoria.\nLa costruzione della portaerei \"Taiho\" inizi\u00f2 il 10 luglio 1941 presso i cantieri Kawasaki a K\u014dbe. Il progetto derivava da quello della classe Shokaku, e fu la prima portaerei giapponese con ponte di volo corazzato. Varata il 7 aprile 1943, il 7 marzo 1944 la portaerei entr\u00f2 in servizio al comando del capitano Kikuchi Tomozo, assegnata alla 3\u00aa Flotta della Marina imperiale giapponese.\nIl 15 aprile 1944 la \"Taiho\" divenne la nave ammiraglia della flotta al comando dell'ammiraglio Jisabur\u014d Ozawa; il periodo di addestramento fu forzatamente ridotto a causa dell'evolversi dello scenario nel teatro del Pacifico.\nIl 13 giugno, mentre si svolgeva la battaglia di Saipan, la portaerei lasci\u00f2 l'ancoraggio a Tawi-Tawi diretta all'isola di Guimaras. Quello stesso giorno fu avviata l'operazione A-GO, il cui obiettivo era la distruzione delle portaerei statunitensi. Il 15 giugno la \"Taiho\" lasci\u00f2 Guimaras per dirigersi, attraverso lo stretto di San Bernardino, verso l'isola di Saipan e dare appoggio alle truppe di terra.\nAlle prime ore del mattino del 19 giugno 1944, Ozawa, avvistate le navi della Task Force 58 comandata dal viceammiraglio Marc Mitscher, lanci\u00f2 una prima ondata di 71 aerei, e 26 minuti dopo altri 128. Alle 8:10, mentre i velivoli giapponesi della seconda ondata decollavano, la \"Taiho\" fu intercettata dal sommergibile statunitense USS \"Albacore\" che le lanci\u00f2 sei siluri. Il sergente maggiore Akio Komatsu, pilota di uno dei bombardieri in picchiata appena decollati, avvist\u00f2 la scia di un siluro e, senza esitazioni, scese in picchiata intercettando l'ordigno col proprio aereo. Degli altri cinque siluri lanciati dall'\"Albacore\", quattro non andarono a segno ma il sesto colp\u00ec lo scafo sulla dritta, poco avanti all'isola, danneggiando i serbatoi della benzina avio e bloccando l'ascensore fra il ponte-hangar superiore e il ponte di volo.\nNon vi furono esplosioni e il ponte di volo non sub\u00ec alcun danno, per cui Ozawa, dopo aver fatto sistemare alla meglio con assi di legno il ponte di volo in corrispondenza dell'ascensore bloccato, rimise la portaerei in attivit\u00e0 e fece decollare due nuove ondate di aerei. Ma la benzina che usciva dai serbatoi danneggiati penetr\u00f2 nel pozzo dell'ascensore bloccato e i suoi vapori incominciarono a saturare l'aria nell'hangar, rendendola irrespirabile. La ventilazione della nave, affidata a un impianto meccanico, si rivel\u00f2 insufficiente, e i marinai ruppero con i martelli i vetri degli obl\u00f2. Un inesperto ufficiale, incaricato di controllare i danni, ordin\u00f2 di portare al massimo il sistema di ventilazione e di aprire le paratie interne per disperdere i vapori. Fu un errore fatale: le aree della nave non ancora invase dai vapori di benzina si riempirono presto di una miscela esplosiva. Alle 14:30 un generatore di corrente provoc\u00f2 una scintilla causando una catastrofica esplosione che sollev\u00f2 in aria il ponte di volo, fece saltare le fiancate e perfor\u00f2 lo scafo.\nL'ammiraglio Ozawa voleva andare a fondo con la sua nave, ma gli ufficiali lo persuasero a trasferirsi sull'incrociatore pesante \"Haguro\"; parte dell'equipaggio fu soccorso dai cacciatorpediniere \"Isokaze\", \"Wakatsuki\" e \"Hatsuzuki\". Alle ore 16:28 la \"Taiho\" fu scossa da una seconda esplosione e affond\u00f2 di poppa portando con s\u00e9 circa i tre quarti dell'equipaggio (1\u00a0650 marinai e ufficiali su un totale di 2\u00a0150). L'ultima posizione rilevata era a 12\u00b0 05' N, 138\u00b0 12' E. Il relitto non fu mai ritrovato."}
{"id": "2238336", "revid": "161374", "url": "https://it.wikipedia.org/wiki?curid=2238336", "title": "SS 235", "text": ""}
{"id": "2238338", "revid": "320578", "url": "https://it.wikipedia.org/wiki?curid=2238338", "title": "SS 472", "text": ""}
{"id": "2238339", "revid": "834", "url": "https://it.wikipedia.org/wiki?curid=2238339", "title": "BlissCo.", "text": ""}
{"id": "2238340", "revid": "36426", "url": "https://it.wikipedia.org/wiki?curid=2238340", "title": "Ex-Stabilimento FIAT di Novoli", "text": ""}
{"id": "2238345", "revid": "22211174", "url": "https://it.wikipedia.org/wiki?curid=2238345", "title": "Atari 520ST", "text": ""}
{"id": "2238347", "revid": "1305772", "url": "https://it.wikipedia.org/wiki?curid=2238347", "title": "Classe Freccia", "text": ""}
{"id": "2238349", "revid": "339392", "url": "https://it.wikipedia.org/wiki?curid=2238349", "title": "Classe Freccia (cacciatorpediniere)", "text": ""}
{"id": "2238354", "revid": "1543377", "url": "https://it.wikipedia.org/wiki?curid=2238354", "title": "Nazionale di rugby a 15 della Costa Rica", "text": "La nazionale di rugby XV della Costa Rica (Selecci\u00f3n de rugby de Costa Rica) \u00e8 inclusa nel terzo livello del rugby internazionale."}
{"id": "2238356", "revid": "211345", "url": "https://it.wikipedia.org/wiki?curid=2238356", "title": "Italian jazz awards", "text": ""}
{"id": "2238367", "revid": "682087", "url": "https://it.wikipedia.org/wiki?curid=2238367", "title": "Dermofibrosarcoma", "text": ""}
{"id": "2238368", "revid": "599013", "url": "https://it.wikipedia.org/wiki?curid=2238368", "title": "Premi C\u00e9sar 1985", "text": "La cerimonia di premiazione della 10\u00aa edizione dei Premi C\u00e9sar si \u00e8 svolta il 3 febbraio 1985 al Th\u00e9\u00e2tre de l'Empire di Parigi. \u00c8 stata presieduta da Simone Signoret e presentata da Bernard Giraudeau, Pierre Tchernia, Darry Cowl, Richard Berry e Guy Marchand. \u00c8 stata trasmessa da Antenne 2.\nIl film che ha ottenuto il maggior numero di candidature (otto) \u00e8 stato \"Una domenica in campagna\" (\"Un dimanche \u00e0 la campagne\") di Bertrand Tavernier, mentre i film che hanno ottenuto il maggior numero di premi (tre) sono stati \"Una domenica in campagna\" e \"Il commissadro\" (\"Les ripoux\") di Claude Zidi.\nVincitori e candidati.\nI vincitori sono indicati in grassetto, a seguire gli altri candidati."}
{"id": "2238376", "revid": "765341", "url": "https://it.wikipedia.org/wiki?curid=2238376", "title": "Cuckmere Haven", "text": "Cuckmere Haven \u00e8 un estuario in prossimit\u00e0 delle Seven Sisters, in Sussex, Inghilterra, dove finisce il fiume Cuckmere. L'area include i paesi di Exceat e Foxhole (dove c'\u00e8 un campeggio) ed \u00e8 vicino alla foresta di Friston e alle citt\u00e0 di Eastbourne e Seaford. \nDurante la seconda guerra mondiale i tedeschi progettavano di sbarcarvi per un'invasione. Alcuni bunker costruiti in quel periodo sono tuttora visibili.\nCuckmere Haven funse da \"location\" per il Film \"Robin Hood - Principe dei ladri\". Anche alcune scene di \"Harry Potter e il calice di fuoco\" e di \"Espiazione\" furono girate qui. "}
{"id": "2238381", "revid": "298229", "url": "https://it.wikipedia.org/wiki?curid=2238381", "title": "Nazionale di rugby a 15 della Repubblica Democratica del Congo", "text": "La nazionale di rugby XV della Repubblica Democratica del Congo rappresenta la RD del Congo in ambito internazionale."}
{"id": "2238382", "revid": "729019", "url": "https://it.wikipedia.org/wiki?curid=2238382", "title": "Peter Westbury", "text": "Carriera.\nInizia con le corse in salita in cui conquista due titoli britannici (1963 e 1964); nel 1967 fa il suo esordio in Formula 3 al volante di una Brabham vincendo a pi\u00f9 riprese.\nPassa poi in Formula 2, sempre al volante di una Brabham, in cui conquista la piazza d'onore nel Gran Premio di Roma di Vallelunga valido per il Campionato europeo di Formula 2 1969; al termine della stagione sar\u00e0 quinto nella classifica dell'Europeo. Sempre al volante di una F2 partecipa al Gran Premio di Germania di Formula 1, conquistando il quinto posto di categoria e il nono assoluto.\nNel 1970 giunge secondo nel Gran Premio del Mediterraneo, sempre in Formula 2, e ha la possibilit\u00e0 di correre nel Gran Premio degli Stati Uniti di Formula 1 alla guida questa volta di una BRM. Non si qualifica.\nNel Campionato europeo di Formula 2 1971 conquista il terzo posto nel \"ADAC-Eifelrennen\".\nDopo aver gareggiato senza risultati di rilievo nel Campionato britannico di Formula 2 1972 e alla 24 Ore di Le Mans 1972, nel 1973 annunci\u00f2 il suo ritiro dalle competizioni."}
{"id": "2238389", "revid": "729019", "url": "https://it.wikipedia.org/wiki?curid=2238389", "title": "Boeing Bird of Prey", "text": "Il Bird of Prey fu un velivolo sperimentale segreto (un \"black project\") inteso a dimostrare la tecnologia stealth, sviluppato inizialmente dal Phantom Works, reparto di ricerca e sviluppo avanzato dell'azienda statunitense McDonnell Douglas e poi, dopo la sua acquisizione, dalla Boeing.\nFinanziato come iniziativa privata per un costo complessivo di 67 milioni di dollari, ha avuto un ottimo rapporto efficienza-costo (se comparato ad altri programmi simili), sviluppando tecnologia e materiali per quello che sarebbe diventato pi\u00f9 tardi l'UCAV X-45. Data la sua origine interna e non per rispondere ad una specifica emessa dall'United States Air Force come di consueto in progetti simili con ritorni sul mercato militare, il programma non ricevette la designazione di aereo X.\nNon ci furono piani per rendere pubblico questo aereo. Fu progettato per essere un dimostratore tecnologico.\nStoria del progetto.\nLo sviluppo del Bird of Prey ebbe inizio nel 1992 nella divisione per progetti speciali Phantom Works della McDonnell Douglas. Il nome del velivolo, ufficialmente designato per la particolare configurazione alare che ricorda un rapace (\"bird of prey\" in inglese), si ritiene essere anche un riferimento allo Sparviero klingon della serie televisiva \"Star Trek\". La Phantom Works pi\u00f9 tardi divent\u00f2 parte del Boeing Integrated Defense Systems dopo la fusione della Boeing\u2013McDonnell Douglas nel 1997.\nA causa della sua natura da aereo dimostratore, il Bird of Prey ha usato un turboventola COTS, e controlli manuali idraulici invece che fly-by-wire; questo abbrevi\u00f2 il tempo di sviluppo e ridusse significatamene i costi.\nLa forma era sufficientemente aerodinamica da volare senza correzione da parte del computer, una caratteristica che non si trova nei caccia moderni o aerei stealth, come il F-16 Fighting Falcon o l'F-117 Nighthawk. La sua stabilit\u00e0 aerodinamica \u00e8 dovuta agli stessi meccanismi che si trovano negli aerei canard. Questa configurazione permette all'aereo di essere stabile anche senza coda orizzontale e timone di coda ed \u00e8 ora uno standard per i moderni aerei stealth UAV come l'X-45 e l'X-47. Questi aerei senza coda utilizzano i \"drag rudders\": superfici di controllo alle estremit\u00e0 alari in grado di operare come una sorta di aerofreni che si muovono in modo asimmetrico rispetto all'asse del velivolo.\nAl termine del progetto di ricerca il velivolo venne mostrato al pubblico per la prima volta il 18 ottobre 2002, venne quindi ceduto al National Museum of the United States Air Force presso la Base aerea Wright-Patterson vicino Dayton, Ohio, il 16 luglio 2003 che da allora lo espone nella sua struttura.\nImpiego operativo.\nAl primo volo del 1996, ne seguirono un totale di 39 fino alla conclusione del progetto (1999)."}
{"id": "2238394", "revid": "26415", "url": "https://it.wikipedia.org/wiki?curid=2238394", "title": "Timothy F. Geithner", "text": ""}
{"id": "2238400", "revid": "1543377", "url": "https://it.wikipedia.org/wiki?curid=2238400", "title": "Nazionale di rugby a 15 della Repubblica Dominicana", "text": "La nazionale di rugby XV della Repubblica Dominicana rappresenta la Repubblica Dominicana nel rugby a 15 in ambito internazionale."}
{"id": "2238404", "revid": "862541", "url": "https://it.wikipedia.org/wiki?curid=2238404", "title": "Oscar Di Prata", "text": "\u00c8 stato uno dei pi\u00f9 noti artisti bresciani del Novecento ed \u00e8 stato allievo di Gaetano Cresseri e Giuseppe Trainini. Particolarmente noto per i suoi affreschi e mosaici. \nDurante la Seconda guerra mondiale fu prima combattente e poi prigioniero di guerra a Yol, alle pendici dell'Himalaya.\nBiografia.\nNato a Brescia da genitori di origine friulana, Di Prata frequenta le scuole elementari nella citt\u00e0 lombarda. Durante l'adolescenza si interesser\u00e0 di letteratura, disegno e pittura. A diciotto anni si iscrive all'Accademia di belle arti di Venezia, dove emerge il suo talento per la pittura. \nVerso la met\u00e0 degli anni trenta la sua personalit\u00e0 di pittore giunge a piena maturazione; un gerarca fascista lo invita a partecipare ad un concorso pittorico a tema libero, svoltosi a Roma, dove il pittore vince un premio ed ottiene recensioni positive dai quotidiani nazionali. \nNegli anni immediatamente precedenti alla seconda guerra mondiale espone a Brescia, Milano e Genova, ottenendo l'apprezzamento della critica. Durante la guerra, Di Prata combatte come Tenente dei Bersaglieri in Africa, portando con s\u00e9 l'occorrente per dipingere; viene fatto prigioniero e recluso in India. \nFinita la guerra, Di Prata torna a Brescia, dove riprende l'attivit\u00e0 in un nuovo studio. In seguito viaggia in Francia e nei Paesi Bassi, dove dipinge vari paesaggi che ritraggono Parigi ed Amsterdam. A partire dagli anni cinquanta Di Prata arriva a sfiorare l'astrattismo, seguendo l'esempio di Nicolas De Sta\u00ebl, e si fa pi\u00f9 evidente la sua profonda religiosit\u00e0. \nVerso la fine del secolo, la sua pittura torna a farsi gaia, riallacciandosi quasi al passato.\nMostre e Premi.\nTra le altre mostre partecipa alla III\u00b0 e VI\u00b0 Quadriennale di Roma, nel 1934 vince il \"Premio del Garda\", nel 1938 vince il premio Magnocavallo, nel 1949 vince il \"Premio nazionale di pittura San Remo\", nel 1951 \u00e8 tra i vincitori del premio Golfo di La spezia con l'opera \"Case a Porto Venere\", nel 1957 viene premiato con l'Opera \"attese in Miniera\" al X\u00b0 Suzzara.\nCollegamenti esterni.\nSito ufficiale di Oscar Di Prata"}
{"id": "2238405", "revid": "98097520", "url": "https://it.wikipedia.org/wiki?curid=2238405", "title": "Carlo Turco", "text": "Biografia.\nNacque da una delle pi\u00f9 antiche e nobili famiglie di Asola, allora fiorente cittadina della Repubblica di Venezia, dove ricopr\u00ec importanti cariche politiche in qualit\u00e0 di deputato, oratore e avvocato della Comunit\u00e0.\nLa sua prima opera poetica, la \"Commedia Nova intitolata Agnella\", venne rappresentata ad Asola durante i festeggiamenti per la visita dei duchi di Nemours e Beaulieu e altri illustri francesi al loro seguito. L'opera venne in pubblicata in seguito prima a Treviso, nel 1558, poi a Venezia, nel 1585.\nFu contemporaneo ed amico di Paolo Manuzio che in una lettera encomia la sua \"Canzone in lode di Carlo V\" scritta in occasione della morte di quest'ultimo:\n\"\u00abLetta la vostra Canzone scritta in morte del Gran Carlo V, veramente Signor Carlo onorato, non troppo benigna stella, essendo voi dotato di si pellegrino ingegno e di tante altre lodevoli qualit\u00e0, vi condanna a scrivere dove tra molte tenebre non pu\u00f2 risplendere la vostra virt\u00f9, con la quale potevate illustrare voi stesso ed il secolo nostro eccitando in altri il desiderio di assomigliarvi: laddove hora, avendo voi il campo ristretto per esercitare le vostre pi\u00f9 nobili parti, non veggo come possano apparire effetti degni di voi ed alla vostra nobile industria corrispondenti\u00bb\"\nQuesta lettera fu in seguito stampata in Venezia da Lelio Gavardo che nel 1585, sempre a Venezia, pubblic\u00f2 una tragedia in versi del Turco, intitolata \"Calestri\", poi pubblicata nel 1603 anche a Treviso. \nAltre poesie di Carlo Turco furono stampate anche nel libro \"Il Sepolcro de la illustre signora Beatrice di Dorimbergo\" (Brescia Fabbio 1568)."}
{"id": "2238409", "revid": "767487", "url": "https://it.wikipedia.org/wiki?curid=2238409", "title": "Hermitage (film)", "text": "Hermitage \u00e8 un cortometraggio del 1968 diretto e interpretato da Carmelo Bene. Il film \u00e8 tratto da \"Credito italiano\", girato nella suite 804 dell'Hotel Hermitage a Roma. Bene chiar\u00ec che esso fu una \"prova per le luci\" e come preparazione al successivo film \"Nostra Signora dei Turchi\", ma va comunque, in un modo o nell'altro, considerato un'opera a s\u00e9 stante. Il film ha come \"interprete\" principale ed unico Carmelo Bene, salvo la sporadica e fugace apparizione di Lydia Mancinelli, ed ha come linea guida, a tratti spezzata, il sonoro della voce (spesso fuori campo) e della musica. La rievocazione affidata alla voce trae spunto da reminiscenze bibliche, per poi spostarsi successivamente ad un periodo romano imprecisato, ma che potrebbe fare riferimento a Caligola o Nerone o ad altro imperatore del periodo imperiale. Le ultime frasi pronunciate riconducono tutto al rapporto conflittuale \"ab eterno\" che si ha con la propria madre, e abbiamo cos\u00ec Giacobbe [?] che ne esprime l'ambivalenza:\nPoi ancora contristato, in lacrime, pensa forse di scrivere...\nIn tutte le sequenze del film c'\u00e8 il \"leitmotiv\" dell'incapacit\u00e0 e l'insofferenza di essere o trovarsi in uno spazio definito e definitivo in cui si \u00e8. E Carmelo Bene cita altrove Francis Bacon, parlando delle sue opere che sembrano voler uscire dalla tela, quasi fossero insofferenti al loro destino spazio-temporale. Ancora meglio questa particolare incapacit\u00e0 di acquisire forma, di possedere uno spazio, si evidenzia forse di pi\u00f9 nel suo \"Don Giovanni\". Questa \"insofferenza\" a \"contenersi\" nella dimensione spazio-temporale viene ribadita anche da Enrico Ghezzi parlando di Hermitage...\nUna \"separazione\" che verr\u00e0 perseguita e ancor meglio vagliata nel suo \"teatro senza spettacolo\", caratterizzato dalla presenza-assenza di C.B. ovvero della \"macchina attoriale\".\nTrama.\nIl film \u00e8 ambientato in una stanza d'albergo piena di mobilia di lusso nel salone e nelle camere da letto. Il protagonista vaga sperduto per la stanza, fumando e cercando di dormire, mentre una voce narrante parla dell'unione biblica tra Giacobbe e la sterile Rachele, la quale dovette usare una serva affinch\u00e9 i due potessero avere dei figli. Giacobbe/Carmelo Bene prova ancora qualche sentimento nei confronti della sua donna/Rachele, scrivendole anche una lettera d'amore. Tuttavia improvvisamente la esecra e prova interesse verso un vaso di rose celesti. Di seguito egli sente una voce provenire dall'armadio: \u00e8 la sua donna che, dopo interminabili istanti di contemplazione, se ne esce dalla stanza.\nSi tratta di una visione oppure della mera realt\u00e0?\nIl protagonista allora comincia a rivalutare la situazione e cambia infine il destinatario della lettera. Non \u00e8 pi\u00f9 \"lei\", ma \"lui\" il destinatario e quello \u00e8 un primo spunto del protagonista per sprofondare in uno stato di potente narcisismo.\nPresto la donna del protagonista scompare per sempre di suoi ricordi e il protagonista arriva a pensare soltanto a s\u00e9 stesso; per\u00f2 dopo un po' rivaluta la situazione e decide di avvelenarsi."}
{"id": "2238410", "revid": "1516566", "url": "https://it.wikipedia.org/wiki?curid=2238410", "title": "Armoriale dei comuni della provincia di Cuneo", "text": "Questa pagina contiene le armi (stemmi e blasonature) dei comuni della provincia di Cuneo."}
{"id": "2238417", "revid": "122385716", "url": "https://it.wikipedia.org/wiki?curid=2238417", "title": "Professione pericolo (serie televisiva)", "text": "Professione pericolo (titolo originale \"The Fall Guy\") \u00e8 una serie televisiva statunitense, diretta da Glen Larson, che ebbe vita tra il 1981 e il 1986, suddivisa in 5 stagioni per un totale di 113 episodi. In Italia fu trasmessa, pressappoco negli stessi anni, dalla RAI.\nIl telefilm narra le avventure di due stuntmen, Colt Seavers (Lee Majors) e Howie Munson (Douglas Barr), sovente coinvolti in casi polizieschi che sono tenuti a risolvere. Li affianca la bionda ed energica Jody Banks (Heather Thomas).\nAltri media.\nDalla serie venne tratto ufficialmente il videogioco per home computer \"The Fall Guy\" nel 1984.\nNel 2013 erano in corso progetti per un film tratto dalla serie."}
{"id": "2238419", "revid": "599013", "url": "https://it.wikipedia.org/wiki?curid=2238419", "title": "Angelo Gilardi", "text": "Carriera.\nCresciuto nella Pallacanestro Cant\u00f9, ha trascorso la carriera da professionista prevalentemente tra Cant\u00f9 e Gorizia.\nHa fatto parte della nazionale italiana ai campionati europei di Atene 1987.\nHa terminato la sua carriera giocando in Serie D nella squadra della sua citt\u00e0 natale, la \"Pallacanestro Olginate\"."}
{"id": "2238435", "revid": "1543377", "url": "https://it.wikipedia.org/wiki?curid=2238435", "title": "Nazionale di rugby a 15 dell'Estonia", "text": "La nazionale di rugby XV dell'Estonia \u00e8 inclusa nel terzo livello del rugby internazionale."}
{"id": "2238440", "revid": "165042", "url": "https://it.wikipedia.org/wiki?curid=2238440", "title": "Segnatoio", "text": ""}
{"id": "2238441", "revid": "729019", "url": "https://it.wikipedia.org/wiki?curid=2238441", "title": "Forte di Madonna del Monte", "text": "Il Forte della Madonna del Monte \u00e8 una fortezza ottocentesca ben conservata situata su una collina alle immediate spalle del casello autostradale di Savona-Vado, ad un'altitudine di 135 m s.l.m.\nCaratteristiche.\nLa fortezza, classificata come batteria, costituiva un sistema difensivo della costa e della rada di Savona-Vado Ligure di cui facevano parte la fortezza gemella (anche se leggermente pi\u00f9 grande) di Madonna degli Angeli e il pi\u00f9 interno Forte Ciuto. Costruita intorno al 1881 dai Savoia, rimase in attivit\u00e0 sino alla fine della Seconda guerra mondiale. Altre due postazioni di artiglieria, oggi molto mal conservate, sono leggermente all'esterno del forte, poco oltre il fossato.\nL'attuale copertura in cemento armato non \u00e8 certo se sia originale e potrebbe trattarsi di un intervento successivo per adattare la fortificazione alla potenza di fuoco sempre maggiore dell'artiglieria moderna. Il forte ha due piani, il primo dedicato a stalle e magazzini per munizioni e il secondo alle due postazioni per 4 obici da 280mm, poi sostituiti da altrettanti cannoni 149/23 dopo la Prima guerra mondiale, e alle stazioni telemetriche, oggi scomparse. Sono inoltre presenti altre 4 piazzole, sui lati occidentale ed orientale del forte, armate in origine con cannoni 87B e poi con pezzi 75/27 Mod.1911, per la difesa delle valli confinarie. Ci sono ancora, annesse a queste ultime piazzole, delle postazioni per mortaio."}
{"id": "2238449", "revid": "122446150", "url": "https://it.wikipedia.org/wiki?curid=2238449", "title": "Nord-ovest (copricapo)", "text": "Il nord-ovest o sud-ovest \u00e8 un cappello impermeabile con una grande tesa posteriore, usato dai marinai. Tipicamente ad usarlo sarebbero i marinai di coperta di navi da pesca. Nel diciannovesimo secolo era usato dai ramponieri della caccia alla balena e veniva chiamato sud-ovest. Realizzato in tela cerata come l'impermeabile \"cerata\" di cui \u00e8 complemento.\nIn letteratura si trova cenno di questo copricapo da lavoro nel Moby Dick di Herman Melville. Nei primi capitoli il protagonista si imbatte in un uomo che indossava un \"sud-ovest\" per le strade di New Bedford. Un accenno si trova anche nel romanzo \" il sole di mezzanotte \" di Jo Nesb\u00f8, in cui di un pescatore norvegese si ritrova solo il copricapo impermeabile e se ne deduce quindi la scomparsa tra i flutti.\nCitato anche nel romanzo di Georges Simenon \"Il testamento Donadieu\", in \"Duri a Marsiglia\" di Gian Carlo Fusco e in \"Paradiso e Inferno\" di Jon Kalman Stefansson."}
{"id": "2238459", "revid": "1543377", "url": "https://it.wikipedia.org/wiki?curid=2238459", "title": "Lockheed L-14 Super Electra", "text": "Il Lockheed L-14 Super Electra, comunemente indicato anche come Lockheed 14, era un aereo da trasporto passeggeri di linea bimotore, ad ala bassa ed impennaggio bideriva, sviluppato dall'azienda statunitense Lockheed Corporation nei tardi anni trenta e prodotto, oltre che dalla stessa, su licenza in Giappone dalla Tachikawa Hik\u014dki KK.\nEvoluzione ingrandita del precedente Lockheed L-10 Electra fu a sua volta base di sviluppo per successivi modelli dall'incrementata capacit\u00e0 di trasporto destinati sia al mercato dell'aviazione commerciale che quella militare.\nStoria del progetto.\nNella seconda parte degli anni trenta la Lockheed Corporation decise di migliorare i modelli destinati all'aviazione commerciale per poter competere con i contemporanei Douglas DC-2 e Boeing 247 con un nuovo velivolo dalle incrementate capacit\u00e0 di trasporto passeggeri e merci. Il progetto fu affidato al proprio ufficio tecnico diretto da Don Palmer, che basandosi sul precedente L-10 Electra ne estrapol\u00f2 una variante dalle maggiori dimensioni in grado di poter accogliere 14 passeggeri, quattro in pi\u00f9 rispetto al modello da cui derivava.\nIl prototipo fu portato in volo per la prima volta il 29 luglio 1937 dal pilota collaudatore dell'azienda Marshall Headle. Le prime versioni del Super Electra avevano una coppia di motori radiali Pratt &amp; Whitney R-1690 Hornet, e in seguito radiali Wright R-1820 Cyclone 9.\nComplessivamente furono prodotti 114 esemplari. In Giappone, la Tachikawa Hik\u014dki K.K., dopo aver ottenuto la licenza dalla Lockheed, ne costru\u00ec altri 119, con il nome di Tachikawa Type LO \u00e8 identificato dagli alleati con il nome in codice \"Thelma\".\nImpiego operativo.\nL'L-14 entr\u00f2 in servizio con la Northwest Airlines nell'ottobre del 1937. Fuori dagli Stati Uniti, il velivolo fu utilizzato dalla Aer Lingus (Irlanda), dalla BOAC (Gran Bretagna, dalla Union Airways e dalla National Airways Corporation (Nuova Zelanda).\nIl modello 14 rappresent\u00f2 la base per sviluppare il Lockheed Hudson, pattugliatore marittimo e bombardiere leggero usato dalla Royal Air Force, dall'USAAF, dalla United States Navy e da molte altre forze armate durante la Seconda guerra mondiale.\nRecord.\nNel maggio 1938, un equipaggio di piloti della LOT (Polonia) complet\u00f2 un volo sperimentale dagli Stati Uniti alla Polonia, usando un velivolo comprato dalla LOT e costruito dalla Lockheed in California (SP-LMK). L'equipaggio era formato da Waclaw Makowski (direttore della LOT e comandante del volo), Zbigniew Wysiekierski (copilota), Szymon Piskorz (meccanico e radionavigatore), Alfons Rzeczewski, (radionavigatore) e Jerzy Krassowski (assistente). L'equipaggio decoll\u00f2 da Burbank (il luogo dove venivano costruiti gli L-14), diretto a Varsavia, per una distanza di .\n24.850\u00a0km. Il vol\u00f2 pass\u00f2 per gli stati dell'America centrale (Mazatl\u00e1n, Citt\u00e0 del Messico, Guatemala, Panama), del sud America (Lima, Santiago del Cile, Buenos Aires, Rio de Janeiro, Natal), quindi attravers\u00f2 l'Atlantico verso l'Africa. In Africa si diresse verso est (Dakar, Casablanca, Tunisi), fino a raggiungere l'Italia e, in seguito, la Polonia. L'intero tragitto richiese 85 ore di volo, tra il 13 maggio e il 5 giugno. La traversata dell'Atlantico, da Natal in Brasile a Dakar in Africa, richiese 11 ore e 10 minuti per coprire la distanza di 3\u00a0070\u00a0km.\nHoward Hughes fece il giro del mondo su un Super Electra (NX18973) con un equipaggio formato da altri quattro uomini: Harry Connor (copilota e navigatore), Tom Thurlow (navigatore), Richard Stoddart (operatore radio), Ed Lund (ingegnere di volo). Il volo inizi\u00f2 il 10 luglio 1938 dal Floyd Bennett Field (il primo aeroporto di New York, oggi in disuso) e percorse le latitudini settentrionali pi\u00f9 strette, attraversando Parigi, Mosca, Omsk, Jakutsk, Fairbanks, e Minneapolis, per poi tornare a New York, il 14 luglio, ricoprendo la distanza totale di ."}
{"id": "2238462", "revid": "1543377", "url": "https://it.wikipedia.org/wiki?curid=2238462", "title": "Amsterdamsche Football Club Ajax 2006-2007", "text": "Questa pagina raccoglie i dati riguardanti l'Amsterdamsche Football Club Ajax nelle competizioni ufficiali della stagione 2006-2007.\nStagione.\nL'Ajax inizia la stagione vincendo 3-1 contro il nella Johan Cruijff Schaal, ma viene eliminato nel terzo turno preliminare della Champions League dal (vittoria per 2-1 in Danimarca, ma sconfitta per 2-0 ad Amsterdam). Passa cos\u00ec in Coppa UEFA, alla quale si qualifica travolgendo lo nel playoff. Termina poi secondo nel girone, dietro all' ma davanti a , e ; il cammino termina per\u00f2 ai sedicesimi, dopo l'incontro col .\nSul fronte interno, invece, i \"Lancieri\" vincono la diciassettesima KNVB beker grazie alla vittoria in finale contro l' ai calci di rigore. In campionato la squadra si classifica al secondo posto, ma come nella passata edizione ci sono i playoff: nuova qualificazione ai turni preliminari della prossima Champions League dopo le vittorie su e AZ.\nOrganigramma societario.\nFonte\nArea direttiva\nArea tecnica"}
{"id": "2238466", "revid": "729019", "url": "https://it.wikipedia.org/wiki?curid=2238466", "title": "Campionato europeo di Formula 2 1970", "text": "La stagione 1970 del Campionato europeo di Formula 2 fu disputata su 8 gare. La serie venne vinta dal pilota svizzero Clay Regazzoni su Tecno-Ford Cosworth.\nClassifica finale.\nContano i 6 migliori risultati. I piloti graduati non ottengono punti validi ai fini della classifica generale."}
{"id": "2238467", "revid": "767487", "url": "https://it.wikipedia.org/wiki?curid=2238467", "title": "Alap", "text": "Alap \u00e8 un comune dell'Ungheria di 2.094 abitanti (dati 2001). \u00c8 situato nella provincia di Fej\u00e9r."}
{"id": "2238468", "revid": "729019", "url": "https://it.wikipedia.org/wiki?curid=2238468", "title": "Pallavolo femminile ai IX Giochi asiatici", "text": "Il VI campionato di pallavolo femminile ai Giochi asiatici si \u00e8 svolto dal 20 novembre al 3 dicembre 1982 a Nuova Delhi, in India, durante i IX Giochi asiatici. Al torneo hanno partecipato 6 squadre nazionali asiatiche e la vittoria finale \u00e8 andata par la prima volta alla Cina.\nPodio.\nCampione.\nCina(Primo titolo)\nSecondo posto.\nGiappone\nTerzo posto.\nCorea del Sud"}
{"id": "2238476", "revid": "1543377", "url": "https://it.wikipedia.org/wiki?curid=2238476", "title": "Barriera emato-retinica", "text": "La barriera emato-retinica (BER), fa parte della barriera emato-oculare che consiste di cellule strettamente legate insieme per impedire a certe sostanze di entrare nel tessuto della retina. \u00c8 composta dai capillari non fenestrati della circolazione retinica e dalle giunzioni occludenti (dette anche \"tight junction\") tra le cellule retiniche epiteliali che impediscono il passaggio di grandi molecole dai vasi coriocapillari nella retina. La barriera emato-retinica consiste di due componenti: l'endotelio dei vasi retinici e l'epitelio pigmentato retinico. Vasi sanguigni retinici simili ai vasi sanguigni cerebrali mantengono la barriera emato-oculare interna. Questa barriera fisiologica consta di un singolo strato di cellule endoteliali non fenestrate, che hanno giunzioni occludenti. L'epitelio pigmentato mantiene la barriera emato-oculare esterna.\nLa retinopatia diabetica, una lesione dell'occhio che si presenta frequentemente in conseguenza al diabete, \u00e8 collegata al collasso della barriera emato-retinica. La barriera si indebolisce in pazienti affetti da retinopatia diabetica, a causa dell'alterazione dell'equilibrio osmotico.\nModelli animali hanno mostrato che la barriera emato-retinica diventa pi\u00f9 permeabile alle sostanze in animali ipertesi (con un'alta pressione sanguigna), sempre a causa dell'alterazione dell'equilibrio osmotico."}
{"id": "2238481", "revid": "6923", "url": "https://it.wikipedia.org/wiki?curid=2238481", "title": "SIM - Pegaso", "text": "La SIM, acronimo di Societ\u00e0 Italiana Motori, \u00e8 stata una casa motociclistica italiana, proprietaria del marchio Pegaso ed attiva a Milano dal 1955 al 1961.\nLa storia.\nLa SIM nacque per iniziativa di alcuni responsabili della Motom, che decisero di uscire dall'azienda allo scopo di produrre in proprio ciclomotori utilitari che nel secondo dopoguerra rappresentarono un mercato molto fiorente.\nDue di questi tecnici, gli ingegneri Carlo Buraschi e Gianni Scazzina, avevano all'uopo progettato nel 1954 una versione evoluta del motore a 4 tempi Motom. Grazie alle competenze acquisite, fondarono due nuove societ\u00e0; la SIM a Milano, quale azienda costruttrice dei motori, e la OPM (acronimo di Officine Meccaniche Polesine) a Polesine Parmense, quale azienda costruttrice della parte ciclistica. Il ciclo produttivo veniva poi completato dalla Ditta Taglietti, azienda contoterzista di Golasecca, che provvedeva all'assemblaggio.\nIl Pegaso, che prese il nome dal mitologico cavallo alato, \u00e8 un ciclomotore che si rif\u00e0, in modo quasi pedissequo, allo schema tecnico del corrispondente modello Motom, pur con qualche pregevole miglioria alla meccanica e alla ciclistica, oltre ad un differente aspetto estetico.\nVeniva prodotto nelle versioni \"48 T\" (Turismo), \"48 GT\" (Gran Turismo) e \"48 S\" (Sport), tutte dotate dello stesso motore 4 tempi monocilindrico di 47,78 cm\u00b3, raffreddato ad aria a tre marce, con telaio portante in lamiera stampata a due gusci. Ottime le prestazioni dichiarate che, per il modello \"48 S\", contemplavano una potenza di 3,5 CV, una velocit\u00e0 massima di 80 km/h ed un consumo medio di 1 litro di benzina ogni 70 km.\nDopo l'iniziale successo del Pegaso, la SIM per problemi gestionali delle separate attivit\u00e0 produttive, e dalla scarsa distribuzione capillare sul territorio di venditori ed assistenza rispetto alla Motom, non riusc\u00ec mai a esprimere veramente la bonta' del prodotto; a questo poi si aggiunse la crisi settoriale delle due ruote nella seconda met\u00e0 degli anni '50, dovuta al lancio delle automobili utilitarie, poi aggravata dall'entrata in vigore delle nuove norme di circolazione del 1959, che prevedevano una serie di limitazioni per i ciclomotori, come la potenza ridotta a 1,5\u00a0CV e la velocita' massima a 40kmh. Va detto che il divieto di portare passeggero sui ciclomotori, era in vigore gia' precedentemente nelle disposizioni degli anni '50, per cui non influi in nessun modo sulle motivazioni del calo delle vendite.\nLe vendite registrarono un calo continuo per tutto il 1960 e non riusc\u00ec a invertire la tendenza il rinnovato \"48 GT '59\", in grado di percorrere 80\u00a0km con un litro, n\u00e9 il nuovo modello \"60\", con cilindrata di 52,75\u00a0cm\u00b3, sufficiente ad essere immatricolato come motoleggera targata. La SIM chiuse i battenti nel 1961 e le scorte di magazzino furono smaltite a cura della OMP che continu\u00f2 l'attivit\u00e0 nel settore della carpenteria metallica."}
{"id": "2238489", "revid": "729019", "url": "https://it.wikipedia.org/wiki?curid=2238489", "title": "Lilia Zaouali", "text": "Biografia.\nDopo il dottorato all'Universit\u00e0 Sorbonne - Paris IV, ha insegnato al Dipartimento di etnologia e scienze della religione all'Universit\u00e0 di Jussieu (Paris VII), presso l'Accademia americana Sarah Lawrence di Parigi e ha collaborato presso la Cattedra di Diritto Comparato dell'Universit\u00e0 del Piemonte Orientale. Altri interventi sugli scambi culturali.\nStudiosa di storia dell'alimentazione, collabora con Slow Food."}
{"id": "2238491", "revid": "599013", "url": "https://it.wikipedia.org/wiki?curid=2238491", "title": "Forte Ciuto", "text": "Il Forte Ciuto \u00e8 stato un edificio difensivo ottocentesco situato su una collina alle spalle della rada di Savona-Vado e Quiliano, ad un'altitudine di 400 m s.l.m.\nStoria e descrizione.\nLa fortezza costituiva un sistema difensivo della costa e della rada di Savona-Vado Ligure, nonch\u00e9 sbarramento verso il Colle di Cadibona, di cui facevano parte pi\u00f9 a valle il forte della Madonna degli Angeli e il forte di Madonna del Monte.\nCostruita intorno al 1885 dai Savoia, rimase in attivit\u00e0 sino alla fine della seconda guerra mondiale.\nDelle tre, questa \u00e8 la fortezza pi\u00f9 grande e la pi\u00f9 importante da un punto di vista strategico. Ricavata quasi esclusivamente scavando la cima della montagna, ha avuto modifiche rilevanti nel periodo bellico tra il 1939 e 1943, con rinforzi in calcestruzzo pesante, per il posizionamento delle batterie anti sbarco e antiaeree; si presenta in cattivo stato di conservazione, nonostante i danni provocati dal pesante bombardamento della marina francese avvenuto nel 1940 siano stati quasi inesistenti.\nIl forte era armato con due torri Gruson 120/21 e due torri a scomparsa per la difesa ravvicinata dotate di cannoni 57/43 Mod.1887, poi rimosse e sostituite ciascuna con un impianto Breda 20/65 Mod.1935 per la difesa contraerea verso la fine degli anni '30. Erano inoltre presenti due spiazzi per pezzi di artiglieria in barbetta, consistenti in origine in 3 obici da 280mm, poi sostituiti nel primo dopoguerra da quattro cannoni 149/23; a fine anni '30, l'armamento in barbetta fu nuovamente rivisto, risultando, allo scoppio della seconda guerra mondiale, costituito da 2 mortai da 81mm e 3 cannoni 149/23.\nNegli anni '70, a conclusione della terribile pagina delle bombe savonesi, l'ultimo ordigno deton\u00f2 proprio al forte. Non \u00e8 chiaro il motivo di tale scoppio. Alcuni dicono che gli attentatori volessero sbarazzarsi dell'ultima bomba, altri asseriscono che, in realt\u00e0, la struttura sia rimasta in uso fino almeno agli anni '80 quale deposito di materiali dell\"'intelligence\" italiana. Tuttavia la prima ipotesi \u00e8 da ritenersi quella veritiera, trattandosi probabilmente la seconda solamente di una teoria cospirativa ispirata dal ben pi\u00f9 realistico e famoso caso della base sotterranea del monte Settepani."}
{"id": "2238494", "revid": "247672", "url": "https://it.wikipedia.org/wiki?curid=2238494", "title": "Forte della Madonna del Monte", "text": ""}
{"id": "2238495", "revid": "228587", "url": "https://it.wikipedia.org/wiki?curid=2238495", "title": "Tyson Ballou", "text": "Biografia.\nNato a Garland in Texas, Ballou viene notato dall'agente di moda Page Parkes all'et\u00e0 di 15 anni, ed inizia a lavorare per alcune sfilate locali. Nel 1997 ottiene un contratto con l'importante agenzia Ford Models, a cui ne segue l'anno seguente un altro con la Public Image Worldwide, per il quale Ballou si trasferisce a New York. Nel 2000 il modello ottiene il suo primo impiego importante: essere testimonial della campagna pubblicitaria di Jil Sander e di Valentino.\nIn seguito Ballou lavorer\u00e0 con Perry Ellis, ancora con Valentino, Dolce &amp; Gabbana, Belstaff, Moschino, Giorgio Armani, Versace, Exte, Calvin Klein, Tommy Hilfiger e 7 for All Mankind insieme a Carolyn Murphy. Nel 2005 appare su \"Vogue\", insieme alla collega Anja Rubik, e nel 2007 sulle copertine di \"Num\u00e9ro Homme\", di \"V Man\", di \"QVEST\", di \"Squint\", di \"Arena Magazine\" e di \"Esquire\".\nNel 2008 \u00e8 stato testimonial della collezione primavera/estate di \"Dolce &amp; Gabbana\" e per quella autunno/inverno Hugo Boss. Dall'autunno 2009 \u00e8 protagonista della campagna pubblicitaria internazionale dei profumi \"D&amp;G International\", fotografato da Mario Testino insieme a Naomi Campbell, Noah Mills, Claudia Schiffer, Eva Herzigov\u00e1 e Fernando Fernandes.\nNel 2012 diventa protagonista della pubblicit\u00e0 del profumo Dior Fahrenheit e conquista ancora con il suo fascino il grande schermo."}
{"id": "2238502", "revid": "123972405", "url": "https://it.wikipedia.org/wiki?curid=2238502", "title": "Gambizzazione", "text": "La gambizzazione \u00e8 un particolare tipo di attentato terroristico effettuato sparando alle gambe della vittima.\nIn Italia.\nDurante il periodo compreso tra gli anni settanta ed ottanta, meglio noto come \"anni di piombo\", i gruppi terroristi che praticavano la cosiddetta \"lotta armata\", in particolare le Brigate Rosse, misero in atto numerosi attentati di questo tipo, soprattutto indirizzati verso esponenti della stampa o della politica. Tra i tanti, furono gambizzati giornalisti ritenuti di destra come Emilio Rossi e Indro Montanelli, ma anche illustri politici della sinistra come Gino Giugni, considerato il padre dello statuto dei lavoratori. La gambizzazione \u00e8 una pratica utilizzata anche dalle organizzazioni mafiose."}
{"id": "2238508", "revid": "22213085", "url": "https://it.wikipedia.org/wiki?curid=2238508", "title": "Downadup", "text": ""}
{"id": "2238518", "revid": "109651", "url": "https://it.wikipedia.org/wiki?curid=2238518", "title": "Episodi di Eli Stone (seconda stagione)", "text": "La seconda stagione di \"Eli Stone\" \u00e8 andata in onda negli Stati Uniti sul network ABC dal 14 ottobre al 30 dicembre 2008, dopodich\u00e9 \u00e8 stata cancellata senza che ne fossero trasmessi gli ultimi quattro episodi prodotti, trasmessi poi d'estate nel 2009. \nIn Italia \u00e8 stata trasmessa in prima visione dal 17 marzo al 9 giugno 2009 sul canale satellitare Fox. La serie \u00e8 in onda per la prima volta in chiaro dal 13 giugno 2010 su Italia 1."}
{"id": "2238520", "revid": "647919", "url": "https://it.wikipedia.org/wiki?curid=2238520", "title": "Kean (film 1956)", "text": ""}
{"id": "2238525", "revid": "767487", "url": "https://it.wikipedia.org/wiki?curid=2238525", "title": "Babice (Boemia meridionale)", "text": "Babice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2238526", "revid": "74801", "url": "https://it.wikipedia.org/wiki?curid=2238526", "title": "Neustrelitz", "text": "Neustrelitz \u00e8 una citt\u00e0 di abitanti del circondario della Seenplatte del Meclemburgo, nel \"Land\" del Meclemburgo-Pomerania Anteriore, in Germania.\nAppartiene al circondario della Seenplatte del Meclemburgo. Dal 1738 al 1918 fu capitale del Granducato di Meclemburgo-Strelitz.\nGeografia.\nNeustrelitz \u00e8 situata sulle rive del lago di Zierke, nella terra dei laghi del Meclemburgo, a a nord di Berlino.\nStoria.\nL'insediamento di Strelitz fu menzionato per la prima volta in un documento del 1278. Nel 1701 fu creato il ducato di Meclemburgo-Strelitz e il villaggio divenne la capitale del nuovo stato. Nel 1712 il villaggio and\u00f2 distrutto da un incendio. il granduca Adolfo Federico III decise cos\u00ec di trasferirsi con la famiglia nella residenza di caccia posta sulle rive di un lago vicino. La zona intorno alla nuova dimora venne ribattezzata Neustrelitz e lentamente urbanizzata. Nel 1733 i lavori di costruzione della nuova citt\u00e0 erano ormai ultimati e tre anni dopo fu ufficialmente proclamata capitale del ducato. \nCon il crollo della monarchia tedesca dopo la prima guerra mondiale, Neustrelitz divenne la capitale del Libero Stato di Meclemburgo-Strelitz sino al 1933. Al termine della seconda guerra mondiale fu conquistata dalle truppe sovietiche del 2\u00b0 fronte bielorusso il 30 aprile 1945.\nDal 1991 al 2011 fu capoluogo del circondario del Meclemburgo-Strelitz.\nIl 1\u00ba gennaio 1992 vennero aggregati alla citt\u00e0 di Neustrelitz i comuni di F\u00fcrstensee e Klein Trebbow.\nSport.\nCalcio.\nLa squadra principale \u00e8 il TSG Neustrelitz, militante in NOFV-Oberliga.\nAmministrazione.\nGemellaggi.\nNeustrelitz \u00e8 gemellata con:\nLa citt\u00e0 ha sottoscritto \"trattati di amicizia\" (\"Freundschaftvertrag\") con:"}
{"id": "2238527", "revid": "101175", "url": "https://it.wikipedia.org/wiki?curid=2238527", "title": "Tomomi Manako", "text": "Carriera.\nPer quanto riguarda le competizioni del motomondiale, esordisce nella stagione 1994 nella classe 125, in sostituzione dell'infortunata Tomoko Igata, gi\u00e0 sua compagna di squadra nell'All Japan Road Race Championship. Alla guida di una Honda RS 125 R del team Technical Sports, ottiene un terzo posto in Germania e si classifica 20\u00ba a fine stagione.\nNel 1995 viene invece ingaggiato come pilota titolare sempre dal team FCC Technical Sports e conclude 8\u00ba, ottenendo due terzi posti (Australia e Europa).\nNel 1996 si sposta nel team UGT Europa e giunge 3\u00ba, con una vittoria (Catalogna), un secondo posto (Francia) e due terzi posti (Gran Bretagna e Repubblica Ceca).\nNel 1997 confermato dal team UGT-3000 \u00e8 nuovamente 3\u00ba, con quattro secondi posti (Francia, Olanda, Imola e Repubblica Ceca) e due terzi posti (Austria e Australia).\nNe 1998 termina 2\u00ba, con cinque vittorie (Italia, Germania, Imola, Catalogna e Argentina), due secondi posti (Giappone e Spagna) e due terzi posti (Malesia e Olanda).\nNel 1999 passa alla classe 250 a bordo di una Yamaha del team Yamaha Kurz Aral, concludendo 15\u00ba.\nDal 2000 torna a gareggiare nei campionati nazionali giapponesi delle derivate di serie a bordo di moto Kawasaki."}
{"id": "2238533", "revid": "767487", "url": "https://it.wikipedia.org/wiki?curid=2238533", "title": "Terme di Valdieri", "text": "Le terme di Valdieri sono una stazione termale situata in comune di Valdieri, in provincia di Cuneo. Le acque termali sono solfuree solfato-cloruro-sodiche, a temperature di 50-75\u00a0\u00b0C (ipertermali) e di carattere alcalino (pH 9.4).\nStoria.\nLa sorgente calda \u00e8 conosciuta dalle popolazioni locali da tempo immemorabile. Il primo documento relativo al suo sfruttamento risale al 1588, quando il comune di Valdieri fece erigere un primo stabilimento. Nel 1755 il re di Sardegna Carlo Emanuele III decise di utilizzare le terme di Valdieri per s\u00e9, e diede impulso alla realizzazione di un nuovo edificio termale, soprannominato \"il Baraccone\". Dopo la parentesi delle guerre napoleoniche, i Savoia tornarono ad interessarsi alle terme, e tra il 1830 ed il 1833 fu costruita la strada che collega le terme alla frazione di Sant'Anna di Valdieri.\nUn nuovo impulso venne nel 1855, quando fu costituita una societ\u00e0 per la costruzione di un vero stabilimento termale. Nel 1857 il re Vittorio Emanuele II visit\u00f2 lo stabilimento, e fu in quest'occasione che inizi\u00f2 il processo che port\u00f2 alla costituzione della \"Riserva reale di caccia\" di Valdieri. In quest'ambito, Vittorio Emanuele II fece edificare la residenza estiva a Sant'Anna, le case di caccia di San Giacomo di Entracque e del vallone del Valasco, e quattro chalet presso le terme, uno dei quali destinato alla \"bella Ros\u00ecn\". Due di essi (appunto la \"casa della bella Ros\u00ecn\" ed il \"casino di caccia\") sono ancora presenti ai nostri giorni. Sempre nel 1857 fece posare la prima pietra di un hotel che \u00e8 oggi l\"'Hotel Royal Centro Benessere di Terme di Valdieri\".\nDa allora vi furono successivi interventi di ristrutturazione e di ammodernamento.\nAccesso.\nLo stabilimento termale si trova in comune di Valdieri, in frazione \"Terme di Valdieri\", alla confluenza del vallone di Valasco e del vallone della Casa.\nLe terme sono aperte da maggio a settembre. In inverno, la strada che unisce Sant'Anna di Valdieri alle terme viene chiusa, a causa dell'elevato rischio valanghe.\nCaratteristiche.\nLe terme sono caratterizzate da una sorgente di acqua sulfurea calda, che permette di mantenere una piscina all'aperto alla temperatura di 36\u00a0\u00b0C. Tale acqua \u00e8 classificata come \"sulfurea solfato-cloruro-sodica ipertermale (50-75 \u00b0C)\", ed ha una temperatura in falda profonda di 130 \u00b0C, corrispondente ad una profondit\u00e0 di 4.500\u00a0m sotto la superficie terrestre. Tali acque sono utilizzate in diversi trattamenti, divisibili in tre categorie: acque minerali, alghe termali, grotte naturali.\nLe cure sono indicate per malattie reumatiche, otorinolaringoiatriche, dermatologiche, nonch\u00e9 per malattie del fegato e del ricambio, e per problemi ginecologici.\nServizi.\nIl principale servizio offerto \u00e8 quello delle cure termali; per queste cure, le Terme di Valdieri sono convenzionate con il Servizio Sanitario Nazionale.\nOltre alle cure termali, le Terme di Valdieri offrono servizi di massoterapia, kinesiterapia in aria ed in acqua, e cure estetiche.\nCollegato alle terme \u00e8 l\"'Hotel Royal Centro Benessere\", classificato \"tre stelle\", aperto da giugno a settembre come il resto dello stabilimento termale.\nOltre all'Hotel delle Terme esiste anche un albergo a gestione famigliare, l'Albergo Turismo, classificato \"due stelle\" aperto dai primi di maggio a met\u00e0 ottobre, situato di fronte al centro visita del Parco.\nTurismo.\nLe Terme di Valdieri sono punto di partenza per numerose escursioni nelle valli circostanti il monte Argentera. Dalle terme si raggiungono a piedi con alcune ore di cammino i rifugi Valasco, Questa, Regina Elena, Bozano e Remondino. La strada asfaltata termina giusto in corrispondenza delle terme, ove sorge un comodo parcheggio, a pagamento nei mesi di luglio ed agosto.\nIl complesso termale si trova all'interno del parco naturale delle Alpi Marittime, che \u00e8 dunque possibile visitare partendo dalle terme medesime.\nLe terme costituiscono anche un posto tappa della Grande Traversata delle Alpi; il posto tappa \u00e8 ospitato in una \"d\u00e9pendance\" dell'albergo, ed \u00e8 aperto da giugno a met\u00e0 settembre. Altra possibilit\u00e0 di ospitalit\u00e0 per chi effettua la traversata GTA \u00e8 l\"'Albergo Turismo\", aperto dai primi di maggio a met\u00e0 ottobre."}
{"id": "2238534", "revid": "122246", "url": "https://it.wikipedia.org/wiki?curid=2238534", "title": "Pallavolo maschile ai Giochi olimpici", "text": "Il campionato di pallavolo maschile ai Giochi olimpici si svolge con una cadenza di ogni quattro anni durante le olimpiadi estive. Introdotto come sport olimpico nel 1964, il campionato olimpico \u00e8 considerato come la maggior competizione pallavolistica.\nPartecipano 12 squadre: oltre al paese organizzatore, qualificato di diritto, le squadre accedono al torneo tramite la Coppa del Mondo, che assegna tre posti, i vari tornei continentali di qualificazione olimpica e infine un torneo mondiale."}
{"id": "2238537", "revid": "767487", "url": "https://it.wikipedia.org/wiki?curid=2238537", "title": "Bohumilice", "text": "Bohumilice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2238547", "revid": "111453778", "url": "https://it.wikipedia.org/wiki?curid=2238547", "title": "Curling alla XXIV Universiade invernale", "text": "Le competizioni di curling alla XXIV Universiade invernale si sono svolte al palaghiaccio Heilongjiang di Harbin, divise in due tornei da dieci squadre ciascuno.\nLe gare hanno seguito il seguente calendario:"}
{"id": "2238548", "revid": "1543377", "url": "https://it.wikipedia.org/wiki?curid=2238548", "title": "Diboscamento illegale", "text": "Il diboscamento illegale, o taglio illegale (dalla locuzione internazionale \"illegal logging\") si riferisce all'abbattimento illegale di alberi in foreste naturali.\nSecondo la definizione fornita dal \"Royal Institute of International Affairs\", \"l'illegal logging\" si verifica quando il legname \u00e8 estratto, trasportato, acquistato o venduto in violazione alle leggi nazionali. La procedura di estrazione \u00e8 da considerarsi illegale quando fa uso della corruzione per ottenere l'accesso alla foresta, e comprende il taglio senza autorizzazione, il taglio in aree protette, il taglio di specie protette, estrazione di legname in eccesso rispetto ai limiti previsti. L'illegalit\u00e0 pu\u00f2 verificarsi nel trasporto, per esempio in procedure illegali di lavorazione ed esportazione, nel caso di dichiarazioni false o fuorvianti fornite alle autorit\u00e0 doganali, l'evasione delle tasse e di altri pagamenti previsti\".\nIn molti paesi produttori, soprattutto quelli in cui le verifiche sul campo in foresta sono rese episodiche al massimo dalle distanze e dall'inaccessibilit\u00e0, i controlli sul trasporto sono uno strumento essenziale per l'individuazione di illegalit\u00e0 forestali..\nSecondo l'OCSE il giro d'affari legato ai traffici internazionali di legno illegale si aggira intorno ai 150 miliardi di dollari annui.\nIl fenomeno dell'illegalit\u00e0 non rappresenta solo una perdita economica per il paese esportatore (il mancato pagamento delle tasse) ed un inquinamento del mercato internazionale (come nel caso di riciclaggio di denaro sporco), ma minaccia direttamente l'integrit\u00e0 delle foreste e le condizioni di vita dei popoli e delle comunit\u00e0 che le abitano. Inoltre, abbassando i costi di produzione, crea un effetto dumping e rende poco competitiva la gestione responsabile delle foreste e la certificazione ambientale delle operazioni forestali. Difatti, mentre le attivit\u00e0 illegali distruggono preziosi ecosistemi, la presenza sul mercato di stock di legname a basso prezzo contrasta lo sfruttamento responsabile delle foreste perch\u00e9 il legname prodotto risulta troppo caro sui mercati internazionali.\nPrincipali pratiche illegali nel settore forestale.\nPratiche contabili illegittime.\nSpesso il diboscamento illegale (illegal logging) si affianca al legno di conflitto (conflict timber), ossia l'abbattimento di alberi e il commercio di legname finalizzato a finanziare conflitti armati.\nSoluzioni.\nPer contrastare efficacemente il fenomeno del diboscamento illegale, i governi dovrebbero concordare procedure volte a identificare e mantenere segregato il legno proveniente da fonti certe e legali, da quello proveniente da fonti illegali o comunque non documentabili (identificazione, segregazione, documentazione). A tal fine si rendono necessari accordi con i paesi di maggiore importazione di legno grezzo o semilavorato (Camerun, Gabon, Congo ecc.), ma anche di cellulosa o altri derivati (Indonesia, Russia).\nUn modello da studiare potrebbe essere la legislazione europea e internazionale volta ad evitare l'importazione di diamanti provenienti dal conflitto armato in Sierra Leone (Kimberly process).\nUn altro modello in fase di assestamento \u00e8 il processo europeo FLEGT (Forest Law Enforcement, Governance and Trade, una sigla quasi intraducibile, che significa pressappoco \"rispetto della legislazione forestale e della buona gestione nel commercio\") volto a combattere l'illegalit\u00e0 nel commercio internazionale di legname, bench\u00e9 diverse associazioni ambientaliste ritengano tale processo ancora troppo debole e perfino controproducente. Diverso l'approccio individuato negli Stati Uniti con l'adozione del \"Lacey Act\", riformato nel maggio 2008 allo scopo di vietare l'importazione e il commercio in territorio americano di elementi della flora e della fauna e i loro derivati, provenienti da siti naturali non autorizzati di tutto il mondo (tra cui legname).\nNel mondo.\nCinque Paesi, tra cui l\u2019Italia, acquistano quasi tutti i prodotti provenienti dalla deforestazione illegale causando il cambiamento climatico. Molti Paesi dell\u2019Unione Europea, tra cui l\u2019Italia, foraggiano la deforestazione illegale in Brasile e Indonesia, secondo uno studio della FERN (ONG olandese), \u201cStolen Goods: the EU\u2019s complicity in illegal tropical deforestation\u201d. Tra il 2000 e il 2012 \u00e8 stato disboscato illegalmente l\u2019equivalente di un campo da calcio ogni due minuti per fornire all\u2019UE carni bovine, pellame, olio di palma, soia, mangimi, scarpe di pelle e biocombustibili. Nel 2012 il giro d\u2019affari \u00e8 stato di 6 miliardi di euro.\nIndonesia.\nLe foreste dell\u2019Indonesia, in particolare quelle del Kalimantan/Borneo dal 1990 al 2015 hanno perso quasi un quarto della sua superficie forestale. La deforestazione in Indonesia \u00e8 stata causata in gran parte dalla conversione delle foreste in piantagioni industriali di palma per produrre olio di palma e per produrre pasta da carta. Il Borneo sta subendo un\u2019aggressione iniziata nel 1973. La maggior parte dell\u2019inquinamento indonesiano non proviene dalle industrie o dai trasporti, ma dalla deforestazione e dai cambiamenti di utilizzo del suolo. Molte associazioni ambientaliste e Ong indigene e per i diritti umani denunciano il greenwashing da parte delle grandi imprese e la corruzione diffusa nelle amministrazioni locali e statali che lasciano le porte aperte alla deforestazione illegale.\nIn Europa.\nBulgaria.\nIn Bulgaria nel 2003 dati statistici ufficiali parlavano di meno dell'1% del legname circolante di origine illegale. La Banca Mondiale calcola nel 5-15% il legname illegale. Il WWF calcola in 3,7 milioni di m3 il legname illegale. Il 73% viene usato come legna da ardere, il resto per l'industria del legno.\nRomania.\nIn Romania la Polizia e la Guardie forestali (\"G\u0103rzii Forestiere\"), effettuano controlli sul taglio illegale di alberi. Il legname trovato sprovvisto di documenti dimostranti la provenienza viene sequestrato e i possessori ricevono ammende di migliaia di Lei anche per sequestri di legname del valore di poche centinaia di Lei.\nIl fenomeno del diboscamento illegale in lingua romena \u00e8 \"delictelor silvice\" e regolato dalla legge n.171/2010.\nUno studio del WWF del 2005 dice che \u00e8 difficile calcolare il volume di legname illegale dai dati ufficiali del Governo. Le fonti governative all'epoca parlavano di circa l'1% sul totale tagliato. Il legno \u00e8 ancora la maggior fonte di energia per uso domestico, legna da ardere per riscaldamento.\nGreenpeace segnala un totale di 12.487 casi di disboscamento illegale registrati in Romania nel 2017, +32% rispetto al 2016 ovvero in media 34 casi di disboscamento illecito denunciati ogni giorno. Nel 2017, lo Stato romeno ha perso quasi nove milioni di euro (+5,2% anno su anno) a causa dei danni da diboscamento illegale. In aumento sono anche le denunce penali, 8.461, +62% rispetto al 2016. In crescita pure le confische di veicoli usati per il diboscamento (1.465, +27,8%). Greenpeace denuncia che l'area coperta da foreste in Romania si \u00e8 ridotta nel XX secolo, scendendo al 28,9%. \nDal 2000 al 2011 sono ca. 360.000 gli ettari disboscati illegalmente."}
{"id": "2238553", "revid": "1305772", "url": "https://it.wikipedia.org/wiki?curid=2238553", "title": "F\u00fcrth", "text": "F\u00fcrth \u00e8 il nome delle seguenti localit\u00e0:"}
{"id": "2238555", "revid": "247222", "url": "https://it.wikipedia.org/wiki?curid=2238555", "title": "Dedalus (album)", "text": "Dedalus \u00e8 l'album d'esordio del gruppo musicale italiano Dedalus, pubblicato nel 1973.\nIl sound dell'album \u00e8 influenzato dal jazz rock alla Miles Davis e dalla sperimentazione pi\u00f9 intellettuale dei Soft Machine. In copertina si trovano quattro uomini con orologi al posto della faccia.\nTracce.\nBrani composti e arrangiati da \"Dedalus\""}
{"id": "2238559", "revid": "124292104", "url": "https://it.wikipedia.org/wiki?curid=2238559", "title": "HAL HJT-16 Kiran", "text": "LHAL HJT-16 Kiran (\"Raggio di Luce\") \u00e8 un addestratore a getto biposto prodotto dall'azienda indiana Hindustan Aeronautics Limited (HAL) dagli anni sessanta ed ancora in servizio operativo.\nUsato dalla Forza aerea indiana per addestramento intermedio per piloti del HPT-32 Deepak. \u00c8 usato dalla pattuglia aeronautica della Forza aerea indiana, il team Surya Kiran e dalla pattuglia acrobatica della Naval Air Arm (Bharatiya Nau Sena, Marina militare indiana), il Sagar Pawan.\nStoria del progetto.\nIl Kiran fu progettato per fornire alla forza aeronautica indiana un addestratore jet di base. Il primo aereo era mosso da un motore Rolls Royce Viper Mk 11 e vol\u00f2 la prima volta il 4 settembre 1964. Alla produzione l'aereo fu designato Kiran I, e la prima consegna di pre-produzione venne consegnato alla forza aerea indiana in marzo 1968. Le produzioni pi\u00f9 avanzate dell'aereo erano equipaggiate con punti d'attacco sotto ogni ala per addestramento all'uso delle armi (Vennero assemblati come Kiran IA un totale di 190 aerei. Una versione improvvisata mossa da un motore Bristol Siddeley Orpheus ed un'altra versione capace di portare armi nominata Kiran II e fu consegnata dal 1983.\nRimpiazzo.\nKiran sar\u00e0 rimpiazzato dal nuovo addestratore HAL HJT-36 Sitara ancora sotto voli di prova. La Bh\u0101rat\u012bya V\u0101yu Sen\u0101 ha gi\u00e0 ricevuto un ordine per 12 esemplari che andranno a rimpiazzare i Kiran usati dalla Surya Kiran."}
{"id": "2238560", "revid": "93436", "url": "https://it.wikipedia.org/wiki?curid=2238560", "title": "Matraccio di Erlenmeyer", "text": ""}
{"id": "2238568", "revid": "1318658", "url": "https://it.wikipedia.org/wiki?curid=2238568", "title": "Adduser", "text": "Il comando adduser \u00e8 la versione modificata del comando useradd, utilizzato nei sistemi operativi Unix-like. Esso si trova in alcuni sistemi come ad esempio i sistemi di tipo *BSD, tra cui FreeBSD e macOS, le distribuzioni Linux Debian e derivate (Ubuntu, Kubuntu, Edubuntu, Xubuntu, ecc) e la meta-distribuzione KISS Linux.\nCaratteristiche.\nIl comando d\u00e0 la possibilit\u00e0 di specificare alcuni parametri, come per esempio il nome dell'utente da creare e anche la home directory da associargli. Infatti quando si crea un nuovo utente nel sistema, il programma utilizza allo scopo le informazioni contenute nel file \"/etc/adduser.conf\", che definisce una configurazione standard per tutti gli utenti da creare.\nA differenza del comando \"useradd\", utilizzando \"adduser\" \u00e8 possibile inserire delle informazioni aggiuntive, che sono riassunte nel campo GECOS (\"General Electric Comprehensive Operating System\"), che permettono di arricchire l'account dell'utente che si sta creando. Queste informazioni sono:\n\u00e8 possibile visualizzarle con il comando finger e modificarle con chfn.\nEsempi di utilizzo.\nUn esempio della sintassi del comando \u00e8 la seguente:\n adduser \"nome_utente\"\u2014home \"/home_directory_dell_utente\"\nPer avere informazioni pi\u00f9 dettagliate del comando si esegua da terminale:\nman adduser\nDifferenze tra le distribuzioni GNU/Linux.\nNelle distribuzioni Red Hat Linux (e sue derivate), \"adduser\" \u00e8 solo un link al comando \"useradd\". Il comando \"adduser\", come versione avanzata di \"useradd\", almeno in campo Linux \u00e8 appannaggio esclusivo delle distribuzioni Debian-based."}
{"id": "2238569", "revid": "1601148", "url": "https://it.wikipedia.org/wiki?curid=2238569", "title": "Vald\u00eds \u00d3skarsd\u00f3ttir", "text": "Carriera.\nIl suo primo lungometraggio \u00e8 del 1992, \"Ingal\u00f3\", del regista islandese \u00c1sd\u00eds Thoroddsen.\nSi \u00e8 aggiudicata, sempre nella categoria \"miglior montaggio\", per due volte il Premio Robert (nel 1999 con \"Festen - Festa in famiglia\" di Thomas Vinterberg e nel 2000 con \"Mifune - Dogma 3\" di S\u00f8ren Kragh-Jacobsen e Anders Thomas Jensen), il Premio Edda (nel 2002 per \"Il mare\" di Baltasar Korm\u00e1kur) e l'Arancia d'Oro del Festival del cinema di Antalya (nel 2004 con \"Yazi Tura\" di Ugur Y\u00fccel).\nIl film che le ha valso il maggior numero di riconoscimenti \u00e8 \"Se mi lasci ti cancello\" di Michel Gondry, grazie al quale ha vinto il BAFTA, l'Online Film Critics Society Award ed il San Diego Film Critics Society Award.\nNel 2007 ha lavorato come montatrice per il film di Harmony Korine \"Mister Lonely\".\nNel 2008 ha scritto e diretto (oltrech\u00e9 montato) per la prima volta un proprio film: \"Country Wedding\".\nNel 2010 ha lavorato come regista e scritto il suo secondo film la commedia nera islandese \"K\u00f3ngavegur (King's road)\""}
{"id": "2238572", "revid": "775372", "url": "https://it.wikipedia.org/wiki?curid=2238572", "title": "Golden Trailer Awards", "text": "Il Golden Trailer Award \u00e8 un premio cinematografico statunitense assegnato annualmente per le migliori pubblicit\u00e0 di film, perlopi\u00f9 per trailer, poster o annunci televisivi.\nStoria.\nI Golden Trailer Awards sono stati ideati dai fratelli Evelyn Brady-Watters e Monica Brady. I giudici sono selezionati tra registi, produttori cinematografici, attori, sceneggiatori, produttori esecutivi, conduttori o critici che possono votare liberamente ogni trailer o pubblicit\u00e0. I premi sono assegnati solitamente da conduttori o presentatori in una cerimonia dal vivo nel mese di maggio.\nLa prima cerimonia dei Golden Trailer Awards si \u00e8 tenuta il 21 settembre 1999 a New York. La premiazione \u00e8 andata in onda nelle televisioni dello stato ed \u00e8 stata ritrasmessa su Reelz Channel nel 2007 e su MyNetworkTV nel 2008.\nLa nona ed ultima edizione dei Golden Trailer Awards si \u00e8 svolta nel 2008 nell'Orpheum Theatre di Los Angeles. In questa cerimonia, la giuria ha classificato \"Il cavaliere oscuro\" come uno dei film pi\u00f9 votati dell'anno, assegnandogli il merito di Miglior trailer d'azione (Best Action Trailer), Migliore locandina promozionale estiva per il teaser poster (Premio Best Summer 2008 Blockbuster Poster), e Trailer dell'anno (Trailer of the Year)."}
{"id": "2238576", "revid": "3115", "url": "https://it.wikipedia.org/wiki?curid=2238576", "title": "Resegone", "text": "Il Resegone (\"Resegun\" in dialetto lecchese, \"Reseg\u00f9\" in dialetto bergamasco, storicamente \"Resegun de Lecch\" in milanese e comasco), detto anche Monte Serrada, \u00e8 una montagna delle Prealpi Orobie alta 1875\u00a0m s.l.m., situata al confine tra la provincia di Bergamo e la provincia di Lecco.\nDescrizione.\nIl nome prende origine dal suo celebre profilo e dall'italianizzazione del termine lombardo \"resegun\" (grande sega), dato che, soprattutto se osservate dalla citt\u00e0 di Lecco e dalla Brianza, le sue nove punte principali ricordano proprio la lama di una sega. Il suo secondo nome Serrada pu\u00f2 significare che chiude (serra) le valli circostanti ma potrebbe derivare pure dallo spagnolo (segata si traduce \"aserrada\" e gli spagnoli dominarono qui per quasi 2 secoli).\nLe cime pi\u00f9 rilevanti del Resegone sono: Punta Cermenati, Punta Stoppani, Punta Manzoni, il Dente, Cima Pozzi, Pizzo Daina e la Torre di Valnegra.\nIl Resegone \u00e8 una montagna di recente formazione composta per lo pi\u00f9 da dolomia, appartenente alla formazione geologica nota come Dolomia Principale, risalente al Triassico Superiore (Norico). Si presenta dal versante di Lecco, aspro e molto scosceso; molto pi\u00f9 dolce dal lato della Valle Imagna e della Val Taleggio in Provincia di Bergamo.\nVie di salita.\nSentieri.\nElementari i sentieri da Brumano, Fuipiano e Morterone. Questo versante \u00e8 inoltre considerato una frequentata via di ascesa scialpinistica.Di livello escursionistico \u00e8 la via normale sul versante lecchese che parte dal parcheggio della funivia dei Piani d'Erna, in localit\u00e0 \"Versasio\". Il sentiero \u00e8 indicato con il numero 1 e presenta una lunghezza di 12\u00a0km con metri di dislivello da superare e una durata di 6 ore. Per rendere l'escursione meno impegnativa \u00e8 possibile partire dalla funivia dei Piani d'Erna, in questo modo il percorso diventa di 7,8\u00a0km e il dislivello di 930 metri con un tempo di percorrenza di 4 ore.\nCanali.\nIl versante lecchese \u00e8 caratterizzato da alcuni canali che presentano serie difficolt\u00e0 alpinistiche e che terminano tra le cime delle Creste nord:\nVie ferrate.\nLa montagna \u00e8 solcata da numerose vie ferrate tra le quali:\nLe cime.\nTradizionalmente, il Resegone \u00e8 composto da tredici o quattordici cime, pur avendo altre cime secondarie, il Pizzo dei Galli a volte non viene nominato tra le principali. Di seguito il loro elenco da sud a nord.\nCreste Sud, da La Passata alla Punta Cermenati:\nCreste Nord, dalla Punta Cermenati al Passo del Giuff:\nPunta Cermenati.\nNota fino al 1925 come Punta della Croce, venne dedicata a Mario Cermenati dai membri della Societ\u00e0 escursionisti lecchesi.\nEssendo la punta la pi\u00f9 alta della montagna, nel 1900 un gruppo di giovani cerc\u00f2, con scarso successo, di issare una croce in legno sulla sua vetta, la quale ebbe vita breve a causa delle intemperie. Il 16 agosto dello stesso anno, tuttavia, venne inaugurata una croce in metallo, che per\u00f2 dur\u00f2 fino al 1902, distrutta anch'essa da intemperie e vandalismi. Nel 1925 si ebbe la costruzione e l'inaugurazione (31 agosto) definitiva dell'attuale croce, con lo spianamento e l'abbassamento di due metri della vetta. L'altare antistante risale invece al 1981 e venne consacrato dal Cardinale Carlo Maria Martini.\nPassi, Sellette e Forcelle.\nTante sono le cime del Resegone e tante sono le zone di collegamento tra esse chiamate passi, sellette o forcelle.\nLe principali hanno un nome ma anche in questo caso ne esistono diverse senza una identificazione specifica.\nDi seguito l'elenco da sud a nord.\nTra le forcelle senza nome quella pi\u00f9 nota e frequentata \u00e8 quella dove arriva in cresta il sentiero che sale da Brumano e da Morterone.\nDa qui a destra al Rifugio Azzoni e alla Punta Cermenati, a sinistra per il sentiero delle Creste Sud.\nLuoghi.\nVersante lecchese:\nVersante della Valle Imagna:\nVersante di Morterone:\nCitazioni letterarie.\nAlessandro Manzoni ne fa menzione in pi\u00f9 punti de \"I promessi sposi\". In particolare, la pagina descrittiva che apre il romanzo con il celebre brano \"Quel ramo del lago di Como, che volge a mezzogiorno, tra due catene non interrotte di monti...\", cos\u00ec prosegue:\nSe Manzoni, che aveva trascorso tutta la sua infanzia ed adolescenza a Lecco, conosceva bene ed amava i suoi monti, il versiliese Giosu\u00e8 Carducci ne aveva una conoscenza pi\u00f9 letteraria, ed \u00e8 noto il celebre errore geografico che commise ne \"Il parlamento\", che, ambientata a Milano, si chiude con le parole \"Il sole /ridea calando dietro il Resegone\", cosa questa impossibile per un monte sito a nordest del capoluogo lombardo. Per la precisione, il tramonto del sole dietro il Resegone pu\u00f2 essere osservato dalla Valle Imagna e dalla Val Taleggio.\nLa Servit\u00f9 del Resegone.\nLa \"Servit\u00f9 del Resegone\" era un vincolo edilizio che nella seconda met\u00e0 dell'800 a Milano imponeva agli edifici a nord dei bastioni di Porta Venezia di non superare l'altezza di 2-3 piani, per permettere di ammirare il suggestivo panorama offerto dalle Prealpi e in particolare dal Resegone, montagna cara ai milanesi perch\u00e9 celebrata dal Manzoni nei Promessi Sposi.\nIl primo edificio che infranse la Servit\u00f9 del Resegone fu Palazzo Luraschi dal nome del costruttore\nche lo costru\u00ec sull'area dell'ex Lazzaretto tra il 1881 e il 1887 all'inizio di Corso Buenos Aires che allora si chiamava Stradone di Loreto.\nManifestazioni.\nAnnualmente, in concomitanza con la Sagra di San Giovanni, festa patronale della citt\u00e0 di Monza, si svolge la Monza-Resegone, una gara podistica a passo libero, notturna ed a squadre, organizzata dalla Societ\u00e0 Alpinisti Monzesi. Il lungo percorso si conclude con il sentiero \"Pra di Ratt\", che porta dall'abitato di Erve alla Capanna Alpinisti Monzesi.\nAltra tradizionale manifestazione organizzata dalla SEL (Societ\u00e0 Escursionisti Lecchesi) \u00e8 l'Assalto al Resegone che consiste nel raggiungere il Rifugio L. Azzoni partendo da diverse localit\u00e0. La manifestazione scatur\u00ec da un'idea dall'allora presidente SEL, Carlo Villa, che nel 1966 tagli\u00f2 il nastro della prima edizione. L'obiettivo era quello di portare in cima pi\u00f9 gente possibile. La partecipazione all'Assalto al Resegone \u00e8 libera a tutti e prevede l'assegnazione di punteggio a ogni partecipante secondo la basi di partenza: Versasio, piazzale partenza funivia per Erna; Erna, piazzale arrivo funivia; Morterone, inizio mulattiera; Brumano, piazzale della chiesa; Erve, inizio mulattiera per rifugio Monza. La societ\u00e0 o associazione che avr\u00e0 raggiunto il maggior punteggio, conquister\u00e0 il Trofeo Resegone.\nDal 2010 si disputa anche la gara di trail running \"ResegUp\", con partenza da Centro Lecco, lungolago, passaggio in vetta al Resegone (1875\u00a0m) e ritorno nel centro della citt\u00e0 con arrivo in Piazza Cermenati.\nSi copre una distanza di 24\u00a0km circa e un dislivello di 1800 metri.\nDal 2014 si disputa anche la \"Creste Resegone Skyrace (Trofeo Manini Sergio A.M.)\" con partenza da Brumano e arrivo al Rifugio Resegone percorrendo le creste da sud a nord (dalla Passata al Passo del Giuff) transitando per il Rifugio Azzoni. Percorso di circa 15\u00a0km, dislivello +1200 -900."}
{"id": "2238579", "revid": "119360936", "url": "https://it.wikipedia.org/wiki?curid=2238579", "title": "Sassnitz", "text": "Sassnitz \u00e8 una citt\u00e0 di 10.512 abitanti sul Mar Baltico e uno dei principali centri di R\u00fcgen, la pi\u00f9 grande isola della Germania, appartenente al \"land\" Meclemburgo-Pomerania Anteriore (\"Mecklenburg-Vorpommern\", Germania nord-orientale).\nAppartiene al circondario (\"Landkreis\") della Pomerania Anteriore-R\u00fcgen.\nLa citt\u00e0 \u00e8 un importante porto per i traghetti in partenza e in arrivo per e dalla Scandinavia: \u00e8 collegata, tra l'altro, con Trelleborg (Svezia), Bornholm (Danimarca), ecc.\nGeografia fisica.\nPosizione.\nLa cittadina \u00e8 situata nella parte nord-orientale dell'Isola di R\u00fcgen, a sud delle bianche scogliere di Stubbenkammer, situate all'interno del Parco nazionale di Jasmund."}
{"id": "2238581", "revid": "149727", "url": "https://it.wikipedia.org/wiki?curid=2238581", "title": "Sa\u00dfnitz", "text": ""}
{"id": "2238582", "revid": "113757", "url": "https://it.wikipedia.org/wiki?curid=2238582", "title": "Flensburg", "text": ""}
{"id": "2238586", "revid": "599013", "url": "https://it.wikipedia.org/wiki?curid=2238586", "title": "Waren", "text": ""}
{"id": "2238587", "revid": "124776802", "url": "https://it.wikipedia.org/wiki?curid=2238587", "title": "Hood (calciatore)", "text": "Carriera.\nHa militato nel ruolo di portiere nella prima formazione dell', battuta per 3-0 sul campo del il 15 aprile 1900, nelle eliminatorie del terzo campionato italiano.\nIl successivo campionato si concluse con la vittoria della sua squadra, che batt\u00e9 per 2-0 la a Milano nelle eliminatorie il 14 aprile 1901, si impose in trasferta per 3-2 sulla nella semifinale il 28 dello stesso mese e per 3-0 sul nella finale del 5 maggio 1901. In tutte e tre le partite Hood fu impiegato come portiere titolare, raggiungendo cos\u00ec 4 presenze totali con la maglia del Milan.\nRimase in rosa anche nel 1902."}
{"id": "2238593", "revid": "599", "url": "https://it.wikipedia.org/wiki?curid=2238593", "title": "Johannes M\u00fcller da K\u00f6nigsberg", "text": ""}
{"id": "2238597", "revid": "165042", "url": "https://it.wikipedia.org/wiki?curid=2238597", "title": "Cassetta per tagli", "text": ""}
{"id": "2238598", "revid": "599", "url": "https://it.wikipedia.org/wiki?curid=2238598", "title": "Joannes de Regio monte", "text": ""}
{"id": "2238601", "revid": "31886", "url": "https://it.wikipedia.org/wiki?curid=2238601", "title": "Croce al merito (Italia)", "text": "La croce al Merito \u00e8 una decorazione ideata dal partito fascista durante il XX secolo.\nCaratteristiche.\nConferita ai ragazzi di et\u00e0 scolastica per meriti derivanti dallo studio o attaccamento all'Opera Nazionale Balilla, veniva assegnato anche una borsa di studio. \nI colori e le dimensioni cambiavano a seconda dell'et\u00e0 del soggetto:"}
{"id": "2238602", "revid": "226458", "url": "https://it.wikipedia.org/wiki?curid=2238602", "title": "Squadro agrimensorio", "text": "Lo squadro agrimensorio \u00e8 uno strumento usato in topografia costituito da una scatola, generalmente di forma cilindrica, ottagonale o sferica, dotata alla base di un manicotto che serve per fissare lo strumento a una palina o a un treppiede. Questo strumento permette l'individuazione di linee sul terreno perpendicolari tra loro o formanti un angolo di 45\u00b0. Deriva dalla groma, una coppia di aste alla cui estremit\u00e0 erano legati quattro fili a piombo ed era fissato a terra.\nSulla superficie dello squadro sono presenti otto fessure, disposte in direzioni opposte tra loro e formanti un angolo di 45\u00b0, entro le quali si possono traguardare i segnali in modo da eseguire allineamenti perpendicolari tra loro.\nLo squadro pu\u00f2 anche essere graduato. In questo caso \u00e8 costituito da due scatole cilindriche coassiali; quella inferiore riporta un cerchio graduato e quella superiore una tacca di riferimento. In questo modo \u00e8 possibile misurare (con scarse precisioni) l'angolo formato tra due direzioni.\nCondizioni di rettifica.\nAffinch\u00e9 lo squadro sia in condizioni di rettifica, devono essere verificate contemporaneamente tre condizioni di esattezza:\nVerifica della 1\u00aa condizione.\nGuardando attraverso le fenditure, esse devono risultare parallele e verticali.\nVerifica della 2\u00aa condizione.\nSi colloca una palina puntandola con lo strumento; poi, se ruotando lo squadro di \u03c0 (180\u00b0) la palina si vede dalla fenditura, la condizione \u00e8 verificata.\nVerifica della 3\u00aa condizione.\nSi collocano quattro paline e, da una fenditura qualunque, si ruota lo squadro fino alla fenditura successiva; se lo strumento ha ruotato di \u00bd\u03c0 (90\u00b0), la condizione \u00e8 verificata."}
{"id": "2238612", "revid": "2148158", "url": "https://it.wikipedia.org/wiki?curid=2238612", "title": "Vladimir Aleksandrovi\u010d Antonov-Ovseenko", "text": "Fu l'organizzatore militare dell'insurrezione di Pietrogrado del 7 novembre 1917.\nBiografia.\nNato in Ucraina e figlio di un ufficiale della riserva, frequent\u00f2 la scuola dei cadetti di Vorone\u017e e nel 1901 si iscrisse alla Facolt\u00e0 di Ingegneria dell'Universit\u00e0 militare di Mykola\u00efv. Dopo un mese fu messo agli arresti e poi espulso dall'Universit\u00e0 per essersi rifiutato di prestare giuramento di \"fedelt\u00e0 allo Zar e alla patria\". Aveva infatti maturato - scrisse - \u00abun'avversione organica verso la cricca militarista\u00bb, motivata dall'atmosfera \"poltronesca e arrogante\" che si respirava negli ambienti delle scuole militari. Trasferitosi in un primo tempo a Varsavia, si un\u00ec a un gruppo di studenti socialisti, poi nel 1902, lasciata la famiglia alla morte del padre, and\u00f2 a San Pietroburgo dove visse facendo il manovale nel porto Aleksandrovskij e poi il cocchiere nella Societ\u00e0 protettrice degli animali.\nIn autunno fu ammesso alla scuola degli Junkers. Fu dapprima in relazione con un gruppo social-rivoluzionario, poi nel 1903, tramite il militante Stomonjakov, ader\u00ec alla frazione bolscevica del Partito operaio socialdemocratico russo. Arrestato nell'agosto del 1904 per detenzione di letteratura illegale, fu rilasciato per l'intervento del granduca Konstantin Konstantinovi\u010d, in fama di liberale. Ufficiale del 40\u00ba reggimento fanteria stanziato a Varsavia, mantenne dei contatti con le varie forze d'opposizione, dal POSDR al Partito socialista polacco e al Bund, e fond\u00f2 il comitato militare socialdemocratico, facendo propaganda tra i soldati e gli ufficiali.\nInviato in Estremo-Oriente nella primavera del 1905, disert\u00f2 e pass\u00f2 in clandestinit\u00e0. Tornato in Polonia, guid\u00f2 l'insurrezione di due reggimenti e due brigate di artiglieria a Novo-Aleksandrija, fallita la quale pass\u00f2 in Austria. A Vienna si mise in contatto con dei menscevichi che l'aiutarono a raggiungere Pietrogrado a fine maggio. Sempre sotto falso nome, fu membro di un gruppo militare menscevico arrestato a Kron\u0161tadt per la delazione di un provocatore. Rilasciato in seguito all'amnistia di novembre, fece parte del comitato militare socialdemocratico unificato di Pietrogrado e diresse il giornale clandestino \"Kazarma\". Nell'aprile del 1906 fu arrestato con Jaroslavskij, Rozalija Zemlja\u010dka e altri a Mosca durante una riunione delle organizzazioni militari di partito, ma dopo cinque giorni riusc\u00ec a fuggire dalla prigione con Jaroslavskij e altri tre compagni.\nGiunse a Sebastopoli per prepararvi un'insurrezione, che scoppi\u00f2 a giugno. Antonov-Ovseenko fu arrestato per strada dopo un conflitto a fuoco con la polizia. Dopo una detenzione di un anno, fu condannato a morte, pena commutata in venti anni di lavori forzati. A suo favore, gioc\u00f2 il fatto che le autorit\u00e0 ignoravano il suo vero nome - dai documenti risultava chiamarsi Kobanov - e i suoi precedenti. Un mese dopo, nel giugno del 1907, nell'imminenza della partenza per la Siberia, evase dal carcere con altri venti compagni. Dopo una settimana di latitanza nelle montagne, prese il treno per Mosca. Durante il viaggio, fu riconosciuto e fugg\u00ec saltando dal treno in corsa.\nGiunto finalmente a Mosca, riprese i contatti con i suoi compagni di partito. Con nuovi, falsi documenti, frequent\u00f2 cooperative operaie legali. Nella primavera del 1909 partecip\u00f2 alla conferenza illegale di Ni\u017enij Novgorod, nella quale fu deciso di pubblicare a Mosca un giornale clandestino da lui diretto. Qui fu arrestato su denuncia del provocatore Malinovskij e scont\u00f2 tre mesi di prigione. Poco dopo fu nuovamente arrestato e condannato a sei mesi di carcere.\nEspatriato a Parigi nel luglio del 1910, entr\u00f2 nel gruppo internazionalista menscevico cui appartenevano Martov e Trockij dirigendo il giornale \"Golos\" (\"La Voce\"), che usc\u00ec con il titolo \"Na\u0161e Slovo\" (\"La nostra parola\") quando, alla fine del 1914, ci fu la separazione dagli internazionalisti dei menscevichi che appoggiavano la guerra dell'Intesa. Antonov-Ovseenko rimase con gli internazionalisti e nel maggio del 1917, a seguito della Rivoluzione di febbraio, ritorn\u00f2 in Russia e, con tutto il gruppo degli \"interdistrettuali\" di Trockij e Luna\u010darskij, entr\u00f2 formalmente a far parte del Partito bolscevico.\nMembro del Comitato del partito, fu eletto anche al Soviet di Pietrogrado, citt\u00e0 nella quale svolse attivit\u00e0 di propaganda e agitazione, e diresse il giornale \"Volna\" (\"L'Onda\"), diffuso tra i marinai di Helsingfors. Arrestato a fino luglio in occasione della repressione del Partito bolscevico ordinata da Kerenskij, fu detenuto in carcere per un mese. Dopo la liberazione, il partito lo mise a capo del Comitato militare rivoluzionario, con l'incarico di organizzare militarmente l'insurrezione di ottobre. In tale veste, guid\u00f2 il 25 ottobre (7 novembre nuovo stile) la presa del Palazzo d'Inverno arrestando i ministri del governo Kerenskij.\nNominato commissario alla Guerra del primo Sovnarkom e comandante della regione militare di Pietrogrado, il 6 dicembre 1917 prese il comando dell'Armata Rossa in Ucraina nella guerra civile contro le forze della Rada e le Armate bianche di Kaledin e di Kornilov. Revocatogli il comando da Trockij nel giugno del 1919, Antonov-Ovseenko fu incaricato dell'organizzazione degli approvvigionamenti nelle province di Vitebsk e Tambov. Dal febbraio al giugno 1921 fu a capo del Comitato esecutivo centrale del Soviet di Tambov incaricato di reprimere le rivolte nella regione, e dall'ottobre, quale presidente del Soviet di Samara, si occup\u00f2 della lotta contro la carestia.\nOltre a svolgere incarichi militari e organizzativi, prese parte al dibattito politico. Nel 1922 attacc\u00f2 la politica economica di Lenin, accusandolo di aver concesso troppo ai proprietari terrieri e ai capitalisti stranieri. Vicino a Trockij, fu da lui nominato nel 1922 capo della direzione politica del Consiglio militare rivoluzionario, da cui Stalin lo revoc\u00f2 nel febbraio del 1924 per allontanarlo dall'URSS, nominandolo nel 1925 ambasciatore a Praga e poi in Lituania e in Polonia, dove scrisse quattro volumi di osservazioni e documenti sulla guerra civile.\nNel 1936 fu nominato console generale a Barcellona, dove sovraintese alla gestione delle forniture belliche che l'Unione Sovietica mandava alla Repubblica durante la Guerra civile. Richiamato in patria nel 1938 col pretesto di una sua nomina a ministro della Giustizia, fu invece arrestato con l'accusa di \"terrorismo trockista\" e fucilato senza processo. Fu riabilitato nel 1956."}
{"id": "2238614", "revid": "101064847", "url": "https://it.wikipedia.org/wiki?curid=2238614", "title": "Albi fuori serie di Mister No", "text": "Gli albi fuori serie di Mister No sono pubblicazioni che esulano dalla serie regolare di Mister No, che la Sergio Bonelli Editore ha affiancato alle storie inedite con cadenza perlopi\u00f9 annuale. L'elenco comprende i seguenti:\n\"Speciale Mister No\".\nAgli speciali sono stati allegati i seguenti volumetti:"}
{"id": "2238620", "revid": "729019", "url": "https://it.wikipedia.org/wiki?curid=2238620", "title": "Il teatro canzone", "text": "Il teatro canzone \u00e8 un album di Giorgio Gaber pubblicato nel 1992. Raccoglie le canzoni dell'omonimo spettacolo scritto da Gaber e Sandro Luporini, registrate al teatro Carcano di Milano nel gennaio 1992.\nTracce.\nDisco 1\nDisco 2"}
{"id": "2238623", "revid": "123456720", "url": "https://it.wikipedia.org/wiki?curid=2238623", "title": "Sistema di logica come teoria del conoscere", "text": "Sistema di logica come teoria del conoscere (1917-1922) \u00e8 una delle opere di Giovanni Gentile dove esponeva il suo pensiero.\nTemi trattati.\nL'opera tratta l'ottica filosofica gentiliana facendo muovere il suo pensiero all'interno del corso bimillenario della filosofia. Giovanni Gentile riesce ad esprimere l'essenzialit\u00e0 del tutto, ove il logo concreto possa s\u00ec superare ed assimilare il logo astratto come gi\u00e0 fece Hegel nella \"Fenomenologia dello spirito\" ma addirittura lo supera poich\u00e9 questo processo non pu\u00f2 mai concludersi e dunque \u00e8 sempre necessario il logo astratto. Il logo astratto \u00e8 dunque grado del logo concreto e per questo, indispensabile."}
{"id": "2238625", "revid": "1442080", "url": "https://it.wikipedia.org/wiki?curid=2238625", "title": "Pallavolo maschile ai Giochi della XVIII Olimpiade", "text": "Il I campionato di pallavolo maschile ai Giochi olimpici si \u00e8 svolto dal 13 al 23 ottobre 1964 a Tokyo, in Giappone, durante i Giochi della XVIII Olimpiade. Al torneo hanno partecipato 10 squadre nazionali e la vittoria finale \u00e8 andata per la prima volta all'URSS.\nPodio.\nCampione.\nURSS(Primo titolo)\nSecondo posto.\nCecoslovacchia\nTerzo posto.\nGiappone"}
{"id": "2238626", "revid": "1776051", "url": "https://it.wikipedia.org/wiki?curid=2238626", "title": "Metamorphosis (Papa Roach)", "text": "Metamorphosis \u00e8 il sesto album in studio della band alternative metal statunitense Papa Roach, pubblicato il 24 marzo 2009 dall'etichetta discografica Interscope Records. Il disco \u00e8 stato registrato negli NRG Recording Studios in California.\nIl disco.\n \u00c8 il primo disco registrato con il nuovo batterista Tony Palermo, che ha sostituito l'ex Dave Buckner. Alcune canzoni presenti in questo album sono state suonate live durante il Cruefest alcuni mesi prima dell'uscita effettiva dell'album; ne sono un esempio \"Lifeline\", \"Change or Die\" e \"I Almost Told You That I Loved You\". Il 26 ottobre 2008 esce il primo videoclip e quindi primo singolo di \"Metamorphosis\": \"Hollywood Whore\", disponibile digitalmente su iTunes Store dal 25 novembre. Il secondo singolo scelto \u00e8 \"Lifeline\", che viene messo in vendita dal 10 febbraio 2009. Il suo video esce successivamente ed \u00e8 stato registrato a Long Beach in California. La canzone \"Into the Light\" vanta la collaborazione di Mick Mars, chitarrista dei M\u00f6tley Cr\u00fce.\nStile e influenze.\nIl disco, come si pu\u00f2 intendere dal titolo, rappresenta una sorta di metamorfosi definitiva della band. "}
{"id": "2238627", "revid": "110157", "url": "https://it.wikipedia.org/wiki?curid=2238627", "title": "Campionato europeo di pallavolo maschile 1955", "text": "Il campionato europeo di pallavolo maschile 1955 si \u00e8 svolto dal 15 al 26 giugno 1955 a Bucarest, in Romania: al torneo hanno partecipato quattordici squadre nazionali europee e la vittoria finale \u00e8 andata per la seconda volta alla .\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nFase a gironi.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nGirone D.\nClassifica.\nLegenda:\nPodio.\nCampione.\nCecoslovacchia(Secondo titolo)\nSecondo posto.\nRomania\nTerzo posto.\nBulgaria"}
{"id": "2238629", "revid": "773636", "url": "https://it.wikipedia.org/wiki?curid=2238629", "title": "Pieve di Rocca", "text": "La pieve di Rocca, denominata anche pieve della Rocca di Capalbo, era un edificio religioso situato nella parte occidentale del territorio comunale di Castiglione della Pescaia. La sua ubicazione era nella zona anticamente denominata \"Campo Albo\", nei pressi del Forte delle Rocchette.\nDi origini medievali, la chiesa risulta appartenere ai vescovi di Grosseto nella seconda met\u00e0 del XII secolo, in base a quanto scritto in una bolla papale datata 1188. L'edificio religioso \u00e8 menzionato anche nelle epoche successive, nelle \"Rationes Decimarum\" del tardo Duecento e degli inizi del Trecento, quando risultava ancora una pieve autonoma collegata all'Abbazia di Sant'Antimo. Successivamente, non si conoscono ancora notizie certe riguardo al suo definitivo abbandono, che potrebbe essere avvenuto tra il tardo Medioevo ed il primo periodo rinascimentale.\nDella pieve di Rocca sono state perdute completamente le tracce, pur essendo identificabile con approssimazione l'area in cui sorgeva, nei pressi del Forte delle Rocchette. Dopo la sua scomparsa, le funzioni religiose nell'area sono state portate avanti dalle vicine pievi e da due cappelle di epoca pi\u00f9 moderna, la Cappella della Madonna del Carmine alle Rocchette e la Cappella di Santa Rita a Pian di Rocca."}
{"id": "2238630", "revid": "320578", "url": "https://it.wikipedia.org/wiki?curid=2238630", "title": "Taglio illegale", "text": ""}
{"id": "2238632", "revid": "1442080", "url": "https://it.wikipedia.org/wiki?curid=2238632", "title": "Pallavolo maschile ai Giochi della XIX Olimpiade", "text": "Il II campionato di pallavolo maschile ai Giochi olimpici si \u00e8 svolto dal 15 al 26 ottobre 1968 a Citt\u00e0 del Messico, in Messico, durante i Giochi della XIX Olimpiade. Al torneo hanno partecipato 10 squadre nazionali e la vittoria finale \u00e8 andata per la seconda volta consecutiva all'URSS.\nPodio.\nCampione.\nURSS(Secondo titolo)\nSecondo posto.\nGiappone\nTerzo posto.\nCecoslovacchia"}
{"id": "2238634", "revid": "119991", "url": "https://it.wikipedia.org/wiki?curid=2238634", "title": "Pieve della Rocca di Capalbo", "text": ""}
{"id": "2238635", "revid": "73843", "url": "https://it.wikipedia.org/wiki?curid=2238635", "title": "Pallavolo maschile ai Giochi della XX Olimpiade", "text": "Il III campionato di pallavolo maschile ai Giochi olimpici si \u00e8 svolto dal 27 agosto al 9 settembre 1972 a Monaco di Baviera, in Germania, durante i Giochi della XX Olimpiade. Al torneo hanno partecipato 12 squadre nazionale e la vittoria finale \u00e8 andata per la prima volta al Giappone.\nPodio.\nCampione.\nGiappone(Primo titolo)\nSecondo posto.\nGermania Est\nTerzo posto.\nURSS"}
{"id": "2238640", "revid": "211345", "url": "https://it.wikipedia.org/wiki?curid=2238640", "title": "Carlo Turchi", "text": ""}
{"id": "2238641", "revid": "599013", "url": "https://it.wikipedia.org/wiki?curid=2238641", "title": "Th\u00e9r\u00e8se Humbert", "text": "Storia.\nTh\u00e9r\u00e8se spos\u00f2 Fr\u00e9d\u00e9ric Humbert, figlio di Gustave Humbert (sindaco di Tolosa e successivamente ministro della giustizia). I due decisero di architettare una truffa affermando di aver ricevuto un'eredit\u00e0 da un miliardario statunitense realmente vissuto, Robert Crawford, la cui somma (100 milioni) era chiusa in una cassaforte negli USA e bloccata momentaneamente per motivi legali. \nLa coppia riusc\u00ec ad imbrogliare molti avvocati francesi, ottenendo grandi prestiti e solo quando si chiese di aprire quella cassaforte ed essa venne ritrovata vuota si comprese la verit\u00e0: i due non avevano ottenuto alcuna eredit\u00e0. Subito furono arrestati a Madrid e condannati.\nCultura di massa.\nIl regista Marcel Bluwal nel 1983 ide\u00f2 una breve serie televisiva di quattro puntate intitolata \"Th\u00e9r\u00e8se Humbert\" con protagonista Simone Signoret ispirata alle vicende giudiziarie."}
{"id": "2238646", "revid": "113269882", "url": "https://it.wikipedia.org/wiki?curid=2238646", "title": "Lebedinovka", "text": "Lebedinovka () \u00e8 una citt\u00e0 del Kirghizistan, capoluogo del distretto di Alamudun.\nL'insediamento si trova nei pressi della capitale Bi\u0161kek ma non ne fa parte amministrativamente."}
{"id": "2238647", "revid": "287204", "url": "https://it.wikipedia.org/wiki?curid=2238647", "title": "Carlo Teodoro di Wittelsbach (disambigua)", "text": "Con il nome Carlo Teodoro di Wittelsbach sono conosciuti i seguenti personaggi:"}
{"id": "2238649", "revid": "287204", "url": "https://it.wikipedia.org/wiki?curid=2238649", "title": "Kunzer", "text": "Kunzer \u00e8 una citt\u00e0 dell'India di 1.901 abitanti, situata nel distretto di Baramulla, nel territorio del Jammu e Kashmir. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 34\u00b0 5' 15 N e 74\u00b0 30' 5 E e ha un'altitudine di 1.760 .\nSociet\u00e0.\nEvoluzione demografica.\nAl censimento del 2001 la popolazione di Kunzer assommava a 1.901 persone, delle quali 900 maschi e 1.001 femmine. I bambini di et\u00e0 inferiore o uguale ai sei anni assommavano a 245, dei quali 100 maschi e 145 femmine. Infine, coloro che erano in grado di saper almeno leggere e scrivere erano 867, dei quali 562 maschi e 305 femmine."}
{"id": "2238651", "revid": "1442080", "url": "https://it.wikipedia.org/wiki?curid=2238651", "title": "Pallavolo maschile ai Giochi della XXI Olimpiade", "text": "Il IV campionato di pallavolo maschile ai Giochi olimpici si \u00e8 svolto dal 18 al 30 luglio 1976 a Montr\u00e9al, in Canada, durante i Giochi della XXI Olimpiade. Al torneo hanno partecipato 10 squadre nazionali e la vittoria finale \u00e8 andata per la prima volta alla Polonia.\nPodio.\nCampione.\nPolonia(Primo titolo)\nSecondo posto.\nURSS\nTerzo posto.\nCuba"}
{"id": "2238652", "revid": "125320617", "url": "https://it.wikipedia.org/wiki?curid=2238652", "title": "Alleanza del Lavoro", "text": "L'alleanza del lavoro fu una coalizione ideata nel 1922 fra forze proletarie.\nStoria.\nCostituita dal Sindacato Ferrovieri, nacque a Roma durante una riunione delle organizzazioni durata dal 18 al 20 gennaio 1922.\nI membri della coalizione furono:\nFra attacchi vari, che causarono anche la morte di alcuni esponenti, incendi a giornali quali l'Avanti!, e dissidi interni al movimento, fu sciolta nel mese di agosto del 1922.\nScopi.\nEra nata con l'intento di opporsi alle forze coalizzate reazionarie, per una maggiore libert\u00e0 di pensiero ed economica."}
{"id": "2238653", "revid": "1543377", "url": "https://it.wikipedia.org/wiki?curid=2238653", "title": "Golden Trailer Awards 1999", "text": "La 1\u00aa edizione dei Golden Trailer Awards si \u00e8 tenuta il 21 settembre 1999 ai Directors Guild di New York (Stati Uniti). La cerimonia \u00e8 stata presentata dall'attore Todd Newton, mentre la giuria era composta da Stefan Jonas, Silvia Ruth, Kieran Corrigan, Stephen Pomerantz, Al Smith, Anna Luiza M\u00fcller, Jeff Kleeman, Richard Abramowitz, Stephen Woolley, Larry Miestrich, David Kaminow, Dolly Hall e Quentin Tarantino.\nVincitori e candidati per i Golden Trailer.\nI vincitori sono indicati in grassetto"}
{"id": "2238654", "revid": "1442080", "url": "https://it.wikipedia.org/wiki?curid=2238654", "title": "Pallavolo maschile ai Giochi della XXII Olimpiade", "text": "Il V campionato di pallavolo maschile ai Giochi olimpici si \u00e8 svolto dal 20 al 31 luglio 1980 a Mosca, nell'Unione Sovietica, durante i Giochi della XXII Olimpiade. Al torneo hanno partecipato 10 squadre nazionali e la vittoria finale \u00e8 andata per la terza volta all'URSS.\nPodio.\nCampione.\nUnione Sovietica(Terzo titolo)\nSecondo posto.\nBulgaria\nTerzo posto.\nRomania"}
{"id": "2238655", "revid": "729019", "url": "https://it.wikipedia.org/wiki?curid=2238655", "title": "Prima battaglia di Noirmoutier", "text": "La prima battaglia di Noirmoutier \u00e8 stata una battaglia della Prima Guerra di Vandea combattuta il 12 ottobre 1793 sull'isola di Noirmoutier.\nAntefatto.\nDa tempo Fran\u00e7ois Charette voleva prendere afferrare di l'isola di Noirmoutier. Gli abitanti dell'isola stavano dalla parte dei vandeani e inoltre da qui potevano comunicare con la Gran Bretagna. Nella notte tra il 28 e il 29 settembre, Charette fece un primo tentativo attraversando il passaggio di Gois con 2.000 uomini, ma i suoi soldati si diedero alla fuga dopo i primi spari.\nLa battaglia.\nDopo avere vinto nella battaglia di Saint-Fulgent il 22 settembre, l'esercito vandeano decret\u00f2 che la presa di Noirmoutier era un obiettivo prioritario. Il 9 ottobre, Charette e i suoi 3.000 uomini lasciarono Leg\u00e9, che per\u00f2 il giorno successivo cadde in mano ai repubblicani del generale Haxo.\nCharette marci\u00f2 quindi su Saint-Gilles-Croix-de-Vie ma la citt\u00e0 era ben difesa, cos\u00ec prese Bouin nella sera dell'11 ottobre e fece riposare il suo esercito, in attesa di attraversare il passaggio di Gois, percorribile a piedi solo con la bassa marea.\nIl 12 ottobre, all'una del mattino, Charette e i suoi iniziarono a mettersi in marcia attraversando l'Arche-de-l'Eglise e Beauvoir-sur-Mer. Ma improvvisamente, dopo alcuni minuti di marcia, si accorsero che dietro di loro stava risalendo la marea e quindi non potevano fuggire in caso di sconfitta. In realt\u00e0 Charette percorse pi\u00f9 strada volontariamente in modo che con l'alta marea i suoi non si sarebbero potuti ritirare come era accaduto a settembre, in questo modo erano costretti a vincere la battaglia.\nI vandeani allora passarono all'attacco, prendendo di sorpresa l'artiglieria repubblica posizionata a nord di Barb\u00e2tre, che serviva per difendere il passaggio di Gois. Una volta entrati in citt\u00e0 gli abitanti si unirono all'esercito vandeano. Questi risalirono quindi verso il nord e respinsero una distaccamento repubblicano sul monte La Casie e il loro comandante Richer venne ucciso da Charette. I vandeani attaccarono la citt\u00e0 di Noirmoutier, mentre i repubblicani comandati dal generale aiutante Conrad Wieland si erano barricati nel castello della citt\u00e0.\nMa Wieland resosi conto che non aveva alcuna possibilit\u00e0 di vittoria, propose la resa a Charette che quest'ultimo accett\u00f2. Charette propose quindi a Wieland di unirsi a lui, ma questo rifiut\u00f2 cos\u00ec decise di lasciare libero Wieland e i suoi ufficiali a patto di non abbandonare l'isola, mentre tutti il resto dell'esercito repubblicano venne fatto prigioniero.\nConseguenze.\nCharette in seguito alla battaglia lasci\u00f2 Noirmoutier, lasciando la met\u00e0 delle sue truppe per garantire la difesa dell'isola e incaricando Ren\u00e9 de Tinguy e Dubois de La Pasteli\u00e8re di prendere il comando, port\u00f2 poi i prigionieri repubblicani a Bouin, affidandoli a Fran\u00e7ois Pajot dove vennero rinchiusi nelle carceri della citt\u00e0. Ma tra i prigionieri furono riconosciuti alcuni soldati del quinto battaglione dei cacciatori della Manica responsabili delle esecuzioni sommarie a Machecoul nell'aprile del 1793, cos\u00ec dopo alcune agitazioni dei prigionieri, Pajot prese a pretesto un tentativo di ribellione per giustiziare i responsabili del massacro. Fece fucilare quindi circa 200 prigionieri: i cacciatori della Manica e alcuni artiglieri di Noirmoutier che parteciparono alla rivolta."}
{"id": "2238657", "revid": "212348", "url": "https://it.wikipedia.org/wiki?curid=2238657", "title": "Le droghe d'amore", "text": "Le droghe d'amore \u00e8 un dramma in tre atti del drammaturgo italiano Carlo Gozzi.\nStoria.\nIdeato e scritto fra la fine del 1775 e l'inizio del 1776, \u00e8 stato rappresentato per la prima volta il 10 gennaio 1777.\nSi racconta della rappresentazione, avvenuta a Venezia la sera del 10 maggio 1777, al teatro San Salvatore, dove si prese gioco del Segretario del Senato Veneto, Pietro Antonio Gratarol, attraverso il personaggio aggiunto Don Adone per vendicarsi, pare, della corte che fece alla donna del Gozzi, Teodora Ricci, prima donna della compagnia. La rappresentazione pubblica costrinse il dileggiato Gratarol, ad una precipitosa e rovinosa fuga da Venezia, complice il fatto di essere diventato inviso a Caterina Dolfin, influente moglie di Andrea Tron, procuratore di San Marco e Savio del Consiglio, fra i protagonisti della politica degli ultimi anni della Serenissima. A nulla varr\u00e0 al Gratarol la pubblicazione successiva - da esule - di una Narrazione Apologetica. "}
{"id": "2238663", "revid": "729019", "url": "https://it.wikipedia.org/wiki?curid=2238663", "title": "Carlo Teodoro di Baviera (1795-1875)", "text": "Biografia.\nPrincipe di Baviera.\nA meno di un anno d'et\u00e0 perse la madre e il padre nel 1797 si rispos\u00f2 con Carolina di Baden, da cui ebbe altri otto figli.\nNel 1805 Massimiliano divenne re di Baviera con il nome di Massimiliano I. Carlo Teodoro divenne di conseguenza, dopo il fratello Luigi, pretendente al trono.\nNel 1825, alla morte del padre, fu chiamato a succedergli Luigi, il quale all'epoca aveva gi\u00e0 tre figli maschi dalla moglie Teresa di Sassonia-Hildburghausen. La possibilit\u00e0 di sedere un giorno sul trono bavarese divenne quindi ancora pi\u00f9 remota per Carlo Teodoro, che nel frattempo aveva intrapreso la carriera militare.\nCarriera militare.\nEntrato nell'esercito gi\u00e0 nel 1813, nel 1841 venne nominato feldmaresciallo.\nQuando la Confederazione Germanica, di cui faceva parte il Regno di Baviera, entr\u00f2 in guerra contro la Prussia il 16 giugno 1865, Luigi II di Baviera nomin\u00f2 comandante supremo dell'esercito bavarese il prozio Carlo Teodoro, bench\u00e9 all'epoca avesse gi\u00e0 71 anni.. Al suo fianco venne posto come stratega militare il generale Ludwig van der Tann\nAll'inizio della guerra le truppe bavaresi, che costituivano il VII corpo d'armata dell'Unione, vennero inviate verso Nord con l'obiettivo di unirsi al VIII corpo comprendente l'esercito del W\u00fcrttemberg, dell'Assia e del Baden. La scelta di Carlo Teodoro, ormai anziano, e Van der Tann, che aveva fino ad allora ricoperto soltanto mansioni burocratiche presso il Ministero della Guerra, si rivel\u00f2 sbagliato: le truppe austriache e quelle dell'Unione si ritrovarono separate permettendo all'esercito nemico di penetrare verso sud.\nSuccessivamente l'esercito bavarese, ridotto di dimensioni sotto gli energici assalti prussiani subiti precedentemente, ricevette l'ordine di unirsi ai soldati dello Hannover in ritirata. Carlo Teodoro per\u00f2, non sapendo dove si trovassero, ritard\u00f2 la spedizione e l'esercito bavarese arriv\u00f2 troppo tardi per prestare soccorso.\nIl 3 luglio a Koniggratz l'Austria ricevette una dura sconfitta, mentre l'Hannover si arrendeva a Langensalza. Venendo a conoscenza che i prussiani stavano ora marciando verso l'esercito bavarese, interi reggimenti di cavalleria si diedero alla fuga. Il 16 luglio il governo bavarese avvi\u00f2 trattative di pace con la Prussia, che si conclusero con il trattato di Nikolsburg, ponente fine alla Guerra austro-prussiana.\nMatrimoni e figli.\nSi spos\u00f2 due volte, contraendo in entrambe matrimonio morganatico.\nIl 1\u00ba ottobre 1823 spos\u00f2 Maria Anna Sofia de P\u00e9tin (Neuburg, 27 luglio 1796 \u2013 Tegernsee, 22 febbraio 1838) dalla quale ebbe tre figli:\nNel 1838 rimase vedovo e il 7 maggio 1859 spos\u00f2 Henriette Schoeller (Monaco, 27 dicembre 1815 \u2013 Tegernsee, 20 maggio 1866) dalla quale non ebbe altri figli."}
{"id": "2238667", "revid": "1442080", "url": "https://it.wikipedia.org/wiki?curid=2238667", "title": "Pallavolo maschile ai Giochi della XXIII Olimpiade", "text": "Il VI campionato di pallavolo maschile ai Giochi olimpici si \u00e8 svolto dal 28 luglio al 10 agosto 1984 a Los Angeles, negli Stati Uniti, durante i Giochi della XXIII Olimpiade. Al torneo hanno partecipato 10 squadre nazionali e la vittoria finale \u00e8 andata per la prima volta agli Stati Uniti.\nPodio.\nCampione.\nStati Uniti(Primo titolo)\nSecondo posto.\nBrasile\nTerzo posto.\nItalia"}
{"id": "2238669", "revid": "287204", "url": "https://it.wikipedia.org/wiki?curid=2238669", "title": "Khour", "text": "Khour (o Khaur) \u00e8 una citt\u00e0 dell'India di 6.142 abitanti, situata nel distretto di Jammu, nel territorio del Jammu e Kashmir. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 32\u00b0 36' 0 N e 74\u00b0 47' 60 E e ha un'altitudine di 278 .\nSociet\u00e0.\nEvoluzione demografica.\nAl censimento del 2001 la popolazione di Khour assommava a 6.142 persone, delle quali 3.069 maschi e 3.073 femmine. I bambini di et\u00e0 inferiore o uguale ai sei anni assommavano a 772, dei quali 424 maschi e 348 femmine. Infine, coloro che erano in grado di saper almeno leggere e scrivere erano 4.287, dei quali 2.379 maschi e 1.908 femmine."}
{"id": "2238670", "revid": "1442080", "url": "https://it.wikipedia.org/wiki?curid=2238670", "title": "Pallavolo maschile ai Giochi della XXIV Olimpiade", "text": "Il VII campionato di pallavolo maschile ai Giochi olimpici si \u00e8 svolto dal 17 settembre al 2 ottobre 1988 a Seul, nella Corea del Sud, durante i Giochi della XXIV Olimpiade. Al torneo hanno partecipato 12 squadre nazionali e la vittoria finale \u00e8 andata per la seconda volta consecutiva agli Stati Uniti.\nPodio.\nCampione.\nStati Uniti(Secondo titolo)\nSecondo posto.\nURSS\nTerzo posto.\nArgentina"}
{"id": "2238672", "revid": "767487", "url": "https://it.wikipedia.org/wiki?curid=2238672", "title": "Luis Ram\u00edrez de Lucena", "text": "La sua \"Repetici\u00f3n de amores y arte de ajedrez, con CL juegos de partido\", del 1497, tramandata attraverso una dozzina di copie, \u00e8 considerata la pi\u00f9 antica opera a stampa sugli scacchi arrivata a noi.\nOpere.\nNella sua opera principale, \"Repetici\u00f3n de amores y arte de ajedrez, con CL juegos de partido\" analizza undici aperture, prevalentemente di gioco aperto. Aveva raccolto e trascritto le versioni delle partite durante i suoi viaggi in Italia, Francia e Spagna. \nLo scacchista portoghese Pedro Damiano la utilizz\u00f2 come fonte per scrivere \"Il libro da imparare a giocare a scacchi et de li partiti\", pubblicato a Roma nel 1512. Abbandonata per centinaia di anni fu ritrovata nel XIX secolo.\nLa posizione di Lucena.\nIl nome dello scacchista si ritrova anche nella \"posizione di Lucena\", che fu pubblicata nel 1634 da Alessandro Salvio."}
{"id": "2238673", "revid": "33689", "url": "https://it.wikipedia.org/wiki?curid=2238673", "title": "Missioni Cosmos 1962-1970", "text": "La lista comprende tutti i satelliti lanciati tra il 1962 e il 1970 che hanno ricevuto la denominazione Cosmos, con il relativo vettore. Accanto al tipo di satellite, la cifra tra parentesi indica il numero progressivo di veicoli lanciati. In corsivo, le missioni il cui lancio \u00e8 fallito."}
{"id": "2238675", "revid": "1442080", "url": "https://it.wikipedia.org/wiki?curid=2238675", "title": "Pallavolo maschile ai Giochi della XXV Olimpiade", "text": "Il VIII campionato di pallavolo maschile ai Giochi olimpici si \u00e8 svolto dal 26 luglio al 9 agosto 1992 a Barcellona, in Spagna, durante i Giochi della XXV Olimpiade. Al torneo hanno partecipato 12 squadre nazionali e la vittoria finale \u00e8 andata per la prima volta al Brasile.\nPodio.\nCampione.\nBrasile(Primo titolo)\nSecondo posto.\nPaesi Bassi\nTerzo posto.\nStati Uniti"}
{"id": "2238677", "revid": "773636", "url": "https://it.wikipedia.org/wiki?curid=2238677", "title": "Pieve di San Nicola a Padule", "text": "La pieve di San Nicola a Padule era un edificio religioso situato nel territorio comunale di Massa Marittima. La sua ubicazione era nella zona del Padule, a valle della frazione di Prata.\nStoria e descrizione.\nDi origini medievali, la chiesa risulta gi\u00e0 esistere nel 1070, anno in cui apparteneva ai monaci dell'Abbazia di San Bartolomeo a Sestinga. In seguito, la chiesa viene ricordata in una bolla papale datata 1188, in cui risultava compresa nei confini pastorali della diocesi di Grosseto. Nelle epoche successive il luogo di culto compare come pieve autonoma nelle \"Rationes Decimarum\" del tardo Duecento e degli inizi del Trecento. Quasi sicuramente la chiesa venne definitivamente abbandonata tra il tardo Medioevo ed il primo periodo rinascimentale.\nDella pieve di San Nicola a Padule sono state perdute completamente le tracce, pur essendo identificabile con approssimazione l'area in cui sorgeva grazie a quanto scritto nei documenti storici: la sua collocazione era infatti nei dintorni di Prata."}
{"id": "2238678", "revid": "1442080", "url": "https://it.wikipedia.org/wiki?curid=2238678", "title": "Pallavolo maschile ai Giochi della XXVI Olimpiade", "text": "Il IX campionato di pallavolo maschile ai Giochi olimpici si \u00e8 svolto dal 21 luglio al 4 agosto 1996 ad Atlanta, negli Stati Uniti, durante i Giochi della XXVI Olimpiade. Al torneo hanno partecipato 12 squadre nazionali e la vittoria finale \u00e8 andata per la prima volta ai Paesi Bassi.\nQualificazioni.\nAl campionato olimpico hanno partecipato la nazionale del paese ospitante, le prime tre squadre classificate nel corso della Coppa del Mondo 1995, la prima classificata di ogni torneo di qualificazione continentale e le prime tre classificate al torneo di qualificazione mondiale.\nPodio.\nCampione.\nPaesi Bassi(Primo titolo)\nSecondo posto.\nItalia\nTerzo posto.\nRF di Jugoslavia"}
{"id": "2238679", "revid": "287204", "url": "https://it.wikipedia.org/wiki?curid=2238679", "title": "Khrew", "text": "Khrew \u00e8 una citt\u00e0 dell'India di 7.208 abitanti, situata nel distretto di Pulwama, nel territorio del Jammu e Kashmir. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 34\u00b0 1' 0 N e 74\u00b0 58' 60 E e ha un'altitudine di 1.606 .\nSociet\u00e0.\nEvoluzione demografica.\nAl censimento del 2001 la popolazione di Khrew assommava a 7.208 persone, delle quali 3.686 maschi e 3.522 femmine. I bambini di et\u00e0 inferiore o uguale ai sei anni assommavano a 878, dei quali 452 maschi e 426 femmine. Infine, coloro che erano in grado di saper almeno leggere e scrivere erano 3.693, dei quali 2.322 maschi e 1.371 femmine."}
{"id": "2238680", "revid": "1494169", "url": "https://it.wikipedia.org/wiki?curid=2238680", "title": "Pieve di San Nicola", "text": ""}
{"id": "2238681", "revid": "1442080", "url": "https://it.wikipedia.org/wiki?curid=2238681", "title": "Pallavolo maschile ai Giochi della XXVII Olimpiade", "text": "Il X campionato di pallavolo maschile ai Giochi olimpici si \u00e8 svolto dal 17 settembre al 1\u00ba ottobre 2000 a Sydney, in Australia, durante i Giochi della XXVII Olimpiade. Al torneo hanno partecipato 12 squadre nazionali e la vittoria finale \u00e8 andata per la prima volta alla RF di Jugoslavia.\nQualificazioni.\nAl campionato olimpico hanno partecipato la nazionale del paese ospitante, le prime tre squadre classificate nel corso della Coppa del Mondo 1999, la prima classificata di ogni torneo di qualificazione continentale e le prime tre classificate al torneo di qualificazione mondiale.\nPodio.\nCampione.\nRF di Jugoslavia(Primo titolo)\nSecondo posto.\nRussia\nTerzo posto.\nItalia"}
{"id": "2238685", "revid": "599013", "url": "https://it.wikipedia.org/wiki?curid=2238685", "title": "Pressa Catozzo", "text": "La Pressa Catozzo \u00e8 un tipo di giuntatrice specifica del montaggio dei film, utilizzata dai montatori cinematografici di tutto il mondo, fino all'avvento del montaggio digitale.\nStoria.\nFu inventata negli anni '50 da Leo Catozzo, montatore di professione.\nFino ad allora la tecnica usata comprendeva l'utilizzo dell'acetone (un ottimo solvente per celluloide), a cui Catozzo era allergico: con un paio di forbici si tagliava la pellicola che si intendeva modificare, e, dopo averla ammorbidita con acqua, veniva raschiato lo strato di gelatina da un lembo del film; dopodich\u00e9 la sostanza collante veniva applicata al lembo strappato ed erano sovrapposti i due lembi di pellicola da attaccare.\nCon questo sistema era inevitabile perdere almeno un fotogramma ad ogni giunta.\nIl problema sar\u00e0 risolto grazie all'innovativa invenzione di Catozzo: una giuntatrice a nastro adesivo, commercializzata come \"Pressa Catozzo\" dalla societ\u00e0 CIR, che viene utilizzata tutt'oggi dai montatori di professione.\nCollegamenti esterni.\nSito proiezionisti italiani"}
{"id": "2238686", "revid": "115280057", "url": "https://it.wikipedia.org/wiki?curid=2238686", "title": "Controcanzonissima", "text": "Controcanzonissima fu una manifestazione musicale svoltosi in due edizioni, nel 1972 e nel 1973, la prima delle quali preceduta da un referendum indetto dal settimanale musicale \"Ciao 2001\" per votare i musicisti italiani preferiti.\nVinsero The Trip, Delirium, Osanna, New Trolls, Le Orme, Premiata Forneria Marconi, Claudio Rocchi e Francesco Guccini, che si esibirono il 28 gennaio 1972 al Piper Club di Roma per circa nove ore.\nNel 1973 ci fu una nuova edizione, con esibizioni svoltesi nell'arco di due giorni: il 14 febbraio furono sul palco Balletto di Bronzo, Reale Accademia di Musica, Quella Vecchia Locanda, Il Rovescio della Medaglia e Osanna, mentre il 15 febbraio fu la volta di Premiata Forneria Marconi, Garybaldi, Banco del Mutuo Soccorso, The Trip e Circus 2000."}
{"id": "2238688", "revid": "287204", "url": "https://it.wikipedia.org/wiki?curid=2238688", "title": "Kud (citt\u00e0)", "text": "Kud \u00e8 una citt\u00e0 dell'India di 1.140 abitanti, situata nel distretto di Udhampur, nel territorio del Jammu e Kashmir. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 33\u00b0 4' 60 N e 75\u00b0 16' 60 E e ha un'altitudine di 1.854 .\nSociet\u00e0.\nEvoluzione demografica.\nAl censimento del 2001 la popolazione di Kud assommava a 1.140 persone, delle quali 611 maschi e 529 femmine. I bambini di et\u00e0 inferiore o uguale ai sei anni assommavano a 163, dei quali 87 maschi e 76 femmine. Infine, coloro che erano in grado di saper almeno leggere e scrivere erano 669, dei quali 419 maschi e 250 femmine."}
{"id": "2238689", "revid": "1442080", "url": "https://it.wikipedia.org/wiki?curid=2238689", "title": "Pallavolo maschile ai Giochi della XXVIII Olimpiade", "text": "Il XI campionato di pallavolo maschile ai Giochi olimpici si \u00e8 svolto dal 15 al 29 agosto 2004 ad Atene, in Grecia, durante i Giochi della XXVIII Olimpiade. Alla competizione hanno partecipato 12 squadre nazionali e la vittoria finale \u00e8 andata per la seconda volta al Brasile.\nQualificazioni.\nAl campionato olimpico hanno partecipato la nazionale del paese ospitante, le prime tre squadre classificate nel corso della Coppa del Mondo 2003, la prima classificata di ogni torneo di qualificazione continentale e le prime tre classificate al torneo di qualificazione mondiale.\nPodio.\nCampione.\nBrasile(Secondo titolo)\nSecondo posto.\nItalia\nTerzo posto.\nRussia"}
{"id": "2238692", "revid": "119991", "url": "https://it.wikipedia.org/wiki?curid=2238692", "title": "Chiesa di San Giuliano (Gavorrano)", "text": ""}
{"id": "2238695", "revid": "767487", "url": "https://it.wikipedia.org/wiki?curid=2238695", "title": "Bohunice (Repubblica Ceca)", "text": "Bohunice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2238696", "revid": "339392", "url": "https://it.wikipedia.org/wiki?curid=2238696", "title": "Pallavolo ai Giochi della XXIX Olimpiade - Torneo maschile", "text": ""}
{"id": "2238703", "revid": "122246", "url": "https://it.wikipedia.org/wiki?curid=2238703", "title": "Pallavolo maschile ai Giochi della XXIX Olimpiade - Torneo maschile", "text": ""}
{"id": "2238704", "revid": "1344172", "url": "https://it.wikipedia.org/wiki?curid=2238704", "title": "Toscano Originale", "text": "Il Toscano Originale \u00e8 un tipo di sigaro Toscano realizzato a mano nella manifattura di Lucca con la stessa tecnica usata nell'Ottocento, sebbene sia stato presentato al pubblico soltanto nel 1985. Oggi \u00e8 disponibile nella classica confezione da due sigari, mentre fino a qualche tempo fa lo si trovava anche in astucci di legno da otto sigari.\nCaratteristiche.\nCaratteristiche distintive del Toscano Originale:"}
{"id": "2238705", "revid": "110157", "url": "https://it.wikipedia.org/wiki?curid=2238705", "title": "Borov\u00e1 Lada", "text": "Borov\u00e1 Lada \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2238707", "revid": "287204", "url": "https://it.wikipedia.org/wiki?curid=2238707", "title": "Khan Sahib", "text": "Khan Sahib \u00e8 una citt\u00e0 dell'India di 2.038 abitanti, situata nel distretto di Budgam, nel territorio del Jammu e Kashmir. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 33\u00b0 57' 23 N e 74\u00b0 39' 55 E.\nSociet\u00e0.\nEvoluzione demografica.\nAl censimento del 2001 la popolazione di Khan Sahib assommava a 2.038 persone, delle quali 1.029 maschi e 1.009 femmine. I bambini di et\u00e0 inferiore o uguale ai sei anni assommavano a 238, dei quali 113 maschi e 125 femmine. Infine, coloro che erano in grado di saper almeno leggere e scrivere erano 594, dei quali 431 maschi e 163 femmine."}
{"id": "2238708", "revid": "1305772", "url": "https://it.wikipedia.org/wiki?curid=2238708", "title": "Pieve di San Giuliano", "text": ""}
{"id": "2238712", "revid": "1522738", "url": "https://it.wikipedia.org/wiki?curid=2238712", "title": "Pocahontas II - Viaggio nel nuovo mondo", "text": "Pocahontas II - Viaggio nel nuovo mondo (\"Pocahontas II: Journey to a New World\") \u00e8 un film d'animazione \"direct-to-video\" del 1998, sequel del Classico Disney \"Pocahontas\".\nTrama.\nIl film inizia con un flashback a Londra, con John Smith che cerca di sfuggire alle guardie inglesi che lo devono arrestare e decapitare per aver tradito il re Giacomo I nella missione in Virginia (in realt\u00e0, il colpevole \u00e8 Ratcliffe). Ma quando sta per cadere da un palazzo, il Governatore Ratcliffe lo fa finire nel Tamigi, pensando di averlo ucciso. Finito il flashback, Ratcliffe finge di piangere davanti al re e alla sua consorte, la regina Anna, facendo credere di aver tentato di salvare John Smith per catturarlo, ma senza riuscirci. Il re \u00e8 furioso, perch\u00e9 voleva Smith vivo. La regina consiglia di aspettare il ritorno del marinaio John Rolfe, in viaggio per l'America, per convincere il capo Powhatan a venire in Inghilterra con lui. Intanto, il re permette a Ratcliffe di preparare l'armata per andare a prendere l'oro in Virginia, ma prima dovr\u00e0 aspettare il ritorno di Rolfe e il capo indiano.\nIntanto in Virginia, un anno dopo il primo film e con la voce sparsa fino ai coloni bianchi del posto sulla morte di Smith, l'indiana Pocahontas \u00e8 ancora triste per lui (non si separa mai dalla bussola di Smith) e se ne sta in disparte, in compagnia dei suoi amici, il procione Meeko, il colibr\u00ec Flit e il cagnolino Percy (nel primo film, Ratcliffe era il suo padrone). Quando John Rolfe arriva in America, conosce la principessa indiana allorch\u00e9 quest'ultima cercava di fermare la sua gente che voleva combattere con i coloni e, sentendo due donne parlare di lei, crede che sia il capo della trib\u00f9 indiana e la va a cercare.\nMentre gli indiani al villaggio fanno una festa, arriva John Rolfe, che offre il suo cavallo come dono di pace a Pocahontas, anche se scopre che non era lei il capo. Comunque, invita Powhatan a venire con lui in Inghilterra, ma il capo rifiuta, con la motivazione che non vuole rubare il regno a re Giacomo. Pocahontas per\u00f2 si offre di andare al suo posto: Powhatan e Rolfe accettano.\nIl giorno dopo Pocahontas parte per l'Inghilterra con il guerriero pi\u00f9 forte della trib\u00f9, sostituto del defunto Kocoum, Utamatumaki (per brevit\u00e0 Utam), che l'accompagna per proteggerla, sotto ordine di Powhatan. Durante il viaggio, Pocahontas scopre che Meeko, Flit e Percy si sono nascosti sulla nave per seguirla nel suo viaggio e comincia anche a provare qualcosa per John Rolfe.\nArrivati a Londra, Pocahontas corre di qua e di l\u00e0 per la citt\u00e0, con il cuore pieno di stupore per ogni cosa che vede. Quando arriva Ratcliffe, la principessa indiana scopre che il governatore vuole tornare in America per prendere l'oro, anche se nel primo film si era detto che gli indiani non possedevano nessun oro.\nJohn Rolfe lascia i suoi ospiti dalla signora Jenkins, la sua governante e madre adottiva, e va dal re Giacomo.\nRatcliffe consiglia al re di invitare Pocahontas al Gran Ballo, per inserirsi meglio. In realt\u00e0, il governatore ha in mente un piano malefico e John Rolfe l'ha capito, ma Pocahontas accetta lo stesso di andare al Gran Ballo.\nRolfe e la principessa, accompagnati da Utam, vanno al Gran Ballo e ballano insieme, ma proprio quando stanno per baciarsi, Ratcliffe invita Pocahontas a ballare e si mette a parlare di John Smith. Durante la cena, Ratcliffe ed un gruppo di giullari cantano una canzone per Pocahontas, poi fanno apparire un orso americano incatenato e lo infastidiscono con due forconi davanti a tutti gli ospiti divertiti.\nPocahontas, che \u00e8 una grande amica degli animali, li ferma e, dopo aver chiamato re Giacomo, addita gli inglesi \"barbari\". Il re, ingiustamente, la fa arrestare, insieme ad Utam. John Rolfe riesce a liberarli aiutato da John Smith, sopravvissuto in realt\u00e0 alla caduta nel fiume: infatti Ratcliffe aveva fatto credere al re che Smith fosse un traditore e l'ex-capitano si era dovuto nascondere per tutto quel tempo.\nPocahontas \u00e8 felice di averlo ritrovato, ma \u00e8 anche confusa, perch\u00e9 si sente molto pi\u00f9 attratta da Rolfe.\nPocahontas decide poi di tornare a palazzo e affrontare il re.\nDopo aver ascoltato Pocahontas e aver capito di essere stato manipolato da Ratcliffe il re si schiera con gli indiani permettendo alla fanciulla di fermare il governatore e salvare i due popoli.\nSulla nave, Pocahontas e i suoi amici affrontano il governatore e i suoi uomini riuscendo ad impedirgli di lasciare l'Inghilterra. Dopo un duello tra John Smith e Ratcliffe, il primo riesce a disarmare il secondo ed a puntargli la spada alla gola. Il governatore implora piet\u00e0 giurando di aver fatto solo il proprio dovere. Smith decide di risparmiarlo e gli intima la resa. Ratcliffe, sommesso e sconfitto, si rivela nuovamente un essere vile e infido, infatti estrae una pistola, ma, quando sta per ucciderlo, viene fermato da John Rolfe, che blocca il suo mantello al pennone della nave. Smith taglia quindi il mantello a Ratcliffe facendolo cadere in mare. Il governatore sopravvive e raggiunge la riva dove trova re Giacomo I furioso e, mentre cerca ancora di proteggersi mentendo addossando la colpa di tutto a Pocahontas, viene arrestato e portato via per ordine del monarca, che gli dice di essere stufo delle sue menzogne.\nIn seguito, mentre John Rolfe viene nominato consigliere della corte regale, il re d\u00e0 una nave a John Smith e lui invita Pocahontas a venire con lui, ma lei rifiuta, per due motivi: vuole tornare dalla sua gente e si \u00e8 innamorata di John Rolfe. Nonostante sia ancora innamorato di Pocahontas, John Smith riesce a capirla e decide di lasciarla andare. Quando Pocahontas sale sulla nave incontra John Rolfe che decide di partire con lei come marinaio-colono, mentre Utam con indosso l'uniforme del consigliere rimane con la signora Jenkins e l'orso della festa.\nJohn Rolfe e Pocahontas si baciano, mentre la nave si allontana verso la Virginia al tramonto.\nDoppiaggio.\nLa direzione del doppiaggio italiano \u00e8 a cura di Ludovica Modugno, su dialoghi di Andrea De Leonardis, per conto della Royfilm. La direzione musicale e i testi italiani della canzoni sono affidati ad Ermavilo.\nAccoglienza.\nL'aggregatore di recensioni Rotten Tomatoes riporta una percentuale di gradimento del 29%, basato su 7 recensioni professionali.\nEdizione home video.\nIn Italia il film \u00e8 uscito in VHS nel maggio 1999, e poi in DVD distribuito dalla Warner nel 2000 e dalla Disney Video in collaborazione con Buena Vista Home Entertainment nel 2001, andato poi fuori catalogo. Pi\u00f9 recentemente \u00e8 stato distribuito anche in Blu-ray disc assieme al primo film."}
{"id": "2238716", "revid": "767487", "url": "https://it.wikipedia.org/wiki?curid=2238716", "title": "Bo\u0161ice", "text": "Bo\u0161ice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2238719", "revid": "125992076", "url": "https://it.wikipedia.org/wiki?curid=2238719", "title": "Chlysty", "text": "I chlysty () sono una setta misteriosa, apparsa nel XVII secolo nella Siberia, fondata, forse, da Daniil Filippovi\u010d. La prima traccia documentale della loro presenza risale al 1630. Da essi, circa un secolo dopo, si distaccarono altre due sette mistiche, i duchobor ed i molokani, ma la nascita di questi nuovi movimenti non prosciug\u00f2 e non esaur\u00ec quella dei chlysty, che \u00e8 sopravvissuta fino ai nostri giorni.\nStoria.\nEssi interpretano la dottrina del secondo avvento di Ges\u00f9 Cristo in chiave spirituale, sostenendo che esso sia gi\u00e0 presente spiritualmente in ogni membro della setta durante la sua vita terrena. Durante le loro celebrazioni, organizzate per prepararsi a ricevere ed invocare lo Spirito Santo, dopo aver acceso dodici candele nella notte del sabato, essi danzano e si frustano, in una cerimonia di canti e balli frenetici che chiamano \"Radenie\" (zelo, fervore). Le cerimonie terminano in un'orgia che coinvolge tutti i membri. All'alba una giovane donna nuda, venerata come Santa Vergine e insieme come Madre Terra, offre ai fedeli chicchi di uva secca.\nSi evince in tal senso l'unione di riti pagani (l'energia del movimento, energie vitali attraverso il sesso e della terra) con quelli cristiani (lo Spirito Santo e comunione). Si sospetta che Grigorij Efimovi\u010d Rasputin ne fosse stato membro."}
{"id": "2238726", "revid": "1793900", "url": "https://it.wikipedia.org/wiki?curid=2238726", "title": "Universit\u00e0 di Salisburgo", "text": "L'Universit\u00e0 di Salisburgo (in tedesco \"Universit\u00e4t Salzburg\"), altrimenti nota come \"Paris Lodron University\" in onore del suo fondatore, l'arcivescovo Paris Lodron, ha sede nella citt\u00e0 austriaca di Salisburgo, patria del grande musicista Wolfgang Amadeus Mozart. \u00c8 composta da 4 facolt\u00e0: teologia cattolica, giurisprudenza, sociologia e scienze naturali.\nFondata nel 1622, conta 14134 studenti e 1600 dipendenti (2008). Tra gli altri progetti cura l'Atlante linguistico del ladino dolomitico e dei dialetti limitrofi.\nL'Universit\u00e0.\nFondata dall'arcivescovo Paris Lodron nel 1622, l'Universit\u00e0 era annessa al \"Gymnasium\", una scuola secondaria fondata nel 1617.\nInizialmente, l'Universit\u00e0 fu gestita dai Benedettini di Salisburgo, svizzeri, bavaresi e austriaci. Nei primi anni si tenevano corsi di teologia, filosofia, diritto e medicina.\nDopo le guerre napoleoniche, l'universit\u00e0 divenne laica. Il principe Ferdinando, fratello dell'imperatore Francesco I, vi stabil\u00ec la prima facolt\u00e0 di medicina."}
{"id": "2238735", "revid": "1870773", "url": "https://it.wikipedia.org/wiki?curid=2238735", "title": "Empire Awards", "text": "L'Empire Award \u00e8 un riconoscimento cinematografico annuale, sponsorizzato dalla societ\u00e0 britannica Sony Ericsson fino al 2008, e dalla Jameson dal 2009.\nHa avuto origine nel 1996 su decisione della pi\u00f9 importante rivista cinematografica inglese, \"Empire\", che ha sede a Londra. I premi sono, per questo, decisi dai lettori del giornale, che possono liberamente esprimere un loro voto. Dal 2019 la cerimonia non si \u00e8 pi\u00f9 tenuta, per motivi mai chiariti."}
{"id": "2238739", "revid": "122072289", "url": "https://it.wikipedia.org/wiki?curid=2238739", "title": "Patto di pacificazione", "text": "Il patto di pacificazione fu un accordo, firmato in Italia, il 3 agosto 1921 tra socialisti e fascisti.\nStoria.\nL'accordo venne stretto a Montecitorio, nell'ufficio del Presidente della Camera.\nBenito Mussolini era preoccupato per le sorti del fascismo in vista del crescente interesse per il socialismo: pertanto ader\u00ec al patto, dopo aver discusso con il Presidente del Consiglio Ivanoe Bonomi, con i deputati socialisti Pietro Ellero e Tito Zaniboni e con i deputati fascisti Giacomo Acerbo e Giovanni Giuriati, e volendo attuare le volont\u00e0 auspicate dal Presidente della Camera Enrico De Nicola e del Presidente del Consiglio.\nIl direttorio del Gruppo parlamentare comunista dichiar\u00f2 verbalmente al presidente che \u00abil Gruppo parlamentare comunista, in conformit\u00e0 ed in consonanza con le dichiarazioni da tempo pubblicate dal Comitato esecutivo del Partito Comunista d'Italia, non partecipa alle trattative\u00bb. I rappresentanti del Gruppo parlamentare popolare, on. De Gasperi e Cingolani, ringraziarono per l'invito, ma aggiunsero \u00abil Gruppo preferisce di rinunziare nei suoi riguardi ad una situazione ufficiale e di contribuire invece al raggiungimento del nobile fine col perseverare nella Camera e fuori nel suo atteggiamento di rigida legalit\u00e0 e di equa valutazione delle forze sociali che l'ha sempre ispirato\u00bb.\nPer i deputati repubblicani, risposero Chiesa, Mazzolani, Conti e Macrelli, formulando fervidi auguri per la pacificazione necessaria alla salute del paese, ma dichiarando di non ritenere opportuno un loro intervento \u00abperch\u00e9 il Partito Repubblicano ha voluto rimanere neutrale nell'infausta contesa delle fazioni e resistere anche quando le sue organizzazioni furono duramente colpite\u00bb.\nObiettivi.\nAttraverso un accordo di tregua (rivelatosi ben presto puramente teorico) si voleva far uscire il paese dalla china verso la guerra civile che vedeva contrapposti socialisti e fascisti; un conflitto pi\u00f9 percepito che reale in quanto protagonisti della violenza erano nella stragrande maggioranza dei casi gli squadristi. Il patto consisteva in un generico impegno di rinuncia alla violenza da ambo le parti.\nIl Partito Socialista sfrutt\u00f2 l'occasione per prendere le distanze dall'organizzazione degli \"Arditi del Popolo\" un gruppo armato che aveva il fine di difendere le associazioni proletarie dalle violenze fasciste, indebolendo cos\u00ec ulteriormente lo schieramento di forze in difesa dei lavoratori.\nConseguenze del patto.\nIl congresso regionale dei Fasci emiliani e romagnoli, radunatosi il 16 agosto a Bologna, respinse il patto di pacificazione e chiese la convocazione di un congresso nazionale.\nIn quell'occasione, i \"ras\", gerarchi fascisti locali, esprimendo la loro estraneit\u00e0 ai patti stretti, si schierarono contro Mussolini (\"chi ha tradito, tradir\u00e0\", si leggeva sui manifesti affissi nella citt\u00e0). Anche i capi fascisti di Firenze, di Venezia e dell'Umbria, temendo di perdere la loro influenza, denunciarono il patto stesso. \nTutte le accuse furono respinte dal Consiglio Nazionale riunitosi a Firenze il 26 e 27 agosto e allo stesso tempo fu respinta la lettera di dimissioni dalla commissione esecutiva dei Fasci, presentata da Mussolini solo per protesta; al contrario, le dimissioni da vicesegretario generale dei fasci, presentate da Cesare Rossi, furono accolte.\nLa totale ricomposizione delle fratture interne al movimento fascista si ebbe in occasione del Congresso Nazionale dei Fasci svoltosi a Roma dal 7 novembre al 10 novembre 1921. Mussolini, resosi conto di non poter fare a meno della massa d'urto dello squadrismo agrario, sconfess\u00f2 il patto di pacificazione. Cos\u00ec facendo i fascisti riconobbero la sua guida politica e accettarono la trasformazione del movimento fascista in un partito vero e proprio. Nasceva cos\u00ec il Partito Nazionale Fascista (PNF).\nSoggetti firmatari.\nErano stati invitati a sottoscrivere tale accordo anche il Direttorio del Gruppo parlamentare comunista, i rappresentanti del Gruppo parlamentare popolare e i deputati repubblicani.\nAvevano sottoscritto, a nome del \"Consiglio Nazionale dei Fasci\" e del \"Gruppo parlamentare fascista\":\nPer la direzione del \"Partito socialista italiano\"\nPer il \"Gruppo parlamentare socialista\"\nPer la \"Confederazione generale del lavoro\""}
{"id": "2238746", "revid": "118604701", "url": "https://it.wikipedia.org/wiki?curid=2238746", "title": "Bisalta", "text": "La Bisalta \u00e8 una montagna delle Alpi Liguri alta 2.231\u00a0m situata alla convergenza tra le due brevi valli dei torrenti Colla e Josina e la Valle Pesio. \nInteressa i comuni di Peveragno e Boves, in Provincia di Cuneo. Il toponimo deriva dell'apparenza bifida (\"bis alta\": \"due volte alta\") del monte visto dalla citt\u00e0 cuneese posta ad ovest del monte stesso.\nSu parecchie carte viene indicata come Besimauda; spesso per Bisalta si intende invece tutto il gruppo montuoso che comprende, oltre che la montagna principale, il \"Bric Costa Rossa\" (2.403\u00a0m) ed i rilievi della cresta che collega le due montagne.\nDescrizione.\nLa montagna ha una particolare forma trapezoidale (ricorda il profilo del sistema Vesuvio-Somma).\nLa parte sommitale della montagna \u00e8 sdoppiata in due rilievi; quello meridionale \u00e8 il pi\u00f9 alto (2.231\u00a0m) ed \u00e8 sormontato da un'alta croce metallica. Anche sull'anticima nord, a quota 2.018, sorge una croce. In corrispondenza della Bisalta la \"Costa della Mula\", un costolone di massi accatastati che sale da est, converge sul crinale spartiacque Colla-Pesio. Le pendici sono roccioso-detritiche, colonizzate soprattutto sul versante Josina da bassi arbusti e magri e ripidi pascoli.\nData la posizione avanzata verso la pianura la Bisalta \u00e8 una delle montagne pi\u00f9 panoramiche del Piemonte: dalla sua cima si pu\u00f2 abbracciare un amplissimo tratto dell'arco alpino e, nelle giornate limpide, lo sguardo pu\u00f2 arrivare fino al Mar Ligure. Grazie anche alla sua forma caratteristica \u00e8 facilmente individuabile dalla pianura ed \u00e8 visibile anche da molto lontano.\nStoria e leggende.\nSecondo una leggenda piuttosto diffusa la cima della montagna dovrebbe la sua conformazione bifida ad un intervento diabolico. La leggenda narra che un abitante della valle di San Giacomo, ubriaco, stava percorrendo la strada che porta a \"Madonna dei Boschi\", dove la Bisalta, ergendosi in tutta la sua altezza, copriva la luna e quindi gli oscurava la strada. L'uomo, imprecando, disse che avrebbe dato l'anima al diavolo per veder sparire la montagna. Improvvisamente apparve un uomo alto, vestito di verde, dal volto bruno e con una barbetta crespa. Era il diavolo, che gli offr\u00ec un contratto cartaceo: avrebbe sgomberato la vista della luna entro la mattina seguente in cambio dell'anima, resa dopo sei anni. Ma l'uomo ubriaco non sapeva firmare, cos\u00ec il diavolo gli diede un ago e gli ordin\u00f2 di fare un segno col suo sangue. Una volta firmato il contratto comparvero tanti diavoli e diavoletti che cominciarono a scavare la montagna dalla cima. Il diavolo temeva di non riuscire a rispettare il patto, poich\u00e9 il lavoro si present\u00f2 pi\u00f9 difficoltoso del previsto: poco dopo la mezzanotte avevano solo scalfito parte della cima, dividendola in due. Mentre cercava una scappatoia nel contratto, tutti i diavoli e diavoletti scomparvero. Il contratto era stato firmato con una croce. Da allora la cima della Bisalta fu raddoppiata.\nLa Bisalta fu frequentata a fine Ottocento da celebri alpinisti quali Coolidge e Freshfield. Sempre a causa della sua posizione isolata il massiccio della Bisalta tende ad attirare i fulmini. Ci\u00f2 caus\u00f2 nel luglio 1960 una tragedia nella quale persero la vita quattro persone che partecipavano ad una cerimonia religiosa e che furono uccise da un fulmine scaricatosi sulla croce di vetta del Bric Costa Rossa.\nSulla montagna negli anni cinquanta del Novecento sono state effettuate ricerche di uranio, curate tra gli altri dal geologo Felice Ippolito. Nel corso di tali ricerche sei degli operai che lavoravano nelle gallerie dedicate alle prospezioni geologiche persero la vita, ed altri si ammalarono di silicosi, come ricorda lo scrittore Nuto Revelli nel suo libro \"Il mondo dei vinti\"..\nAccesso alla vetta.\nLa Bisalta \u00e8 raggiungibile percorrendo, per tracce di passaggio su pietraia, la Costa della Mula; un itinerario pi\u00f9 lungo parte invece da San Giacomo in Val Colla.\nUna terza via percorre la cresta meridionale e collega la montagna con il Bric Costa Rossa, a sua volta raggiungibile da Limone Piemonte.\nLa montagna \u00e8 anche accessibile con le ciaspole o con gli sci da scialpinismo."}
{"id": "2238747", "revid": "123602864", "url": "https://it.wikipedia.org/wiki?curid=2238747", "title": "Esproprio proletario", "text": "Esproprio proletario (anche detto \"spesa proletaria\") \u00e8 una locuzione che indica la sottrazione di merci a un esercizio commerciale per motivi politici. Giuridicamente, l'esproprio proletario \u00e8 un reato comune, configurabile, a seconda delle modalit\u00e0 di esecuzione, come furto, rapina o saccheggio. L'espressione, poi divenuta d'uso comune, \u00e8 stata coniata da taluni gruppi della sinistra extraparlamentare italiana negli anni settanta.\nStoria e ragioni politiche.\nIl primo movimento politico a teorizzare e mettere in pratica gli espropri proletari, nel 1965, fu quello uruguaiano dei Tupamaros, cui si ispirarono esplicitamente i militanti della Rote Armee Fraktion alla fine degli anni '60 per finanziare le loro attivit\u00e0. Il terrorista e rivoluzionario brasiliano Carlos Marighella li inser\u00ec tra le tecniche di guerriglia urbana nel suo mini manuale sulla guerriglia urbana pubblicato nel 1969 \nIn Italia la nascita degli espropri proletari si deve alle lotte di alcuni gruppi della sinistra extraparlamentare che negli anni settanta portarono avanti una politica di \"riappropriazione\", alla cui base vi \u00e8 la questione del valore prodotto dal lavoro degli operai: con l'esproprio proletario, la classe operaia si sarebbe \"riappropriata\" dei beni e servizi che produce, ma di cui \u00e8 privata dal sistema del mercato. La riappropriazione riguardava non solo i beni di prima necessit\u00e0. Spesso venivano colpiti negozi d'abbigliamento, librerie e negozi di dischi. Pi\u00f9 in generale, si poneva quindi il problema del carovita e dei bisogni materiali che le fasce popolari della societ\u00e0 (in particolare il proletariato e il sottoproletariato urbano) non riusciva a soddisfare a causa del basso reddito. Il picco di espropri proletari si ebbe durante il movimento del 1977, che diede vita anche alla campagna pi\u00f9 intensa di autoriduzioni.\nAnche le Brigate Rosse utilizzarono la formula dell'\"esproprio proletario\", in particolare per rivendicare la rapina alla Brink's Securmark di Roma del 23 marzo 1984. In questo caso per\u00f2 l'esproprio riguarda \"operazioni armate e tattiche destinate al finanziamento e al rifornimento della rivoluzione\" (definizione del guerrigliero brasiliano Carlos Marighella). Lo scopo non \u00e8 quindi la redistribuzione delle merci alla popolazione, ma il \"finanziamento della rivoluzione\", ossia dei gruppi guerriglieri o terroristici che agiscono per sviluppare un processo insurrezionale. Di conseguenza, in questo caso gli espropri prendono la fisionomia di una vera e propria rapina a mano armata e l'esproprio comprende il denaro e non la merce. In Italia il primo esproprio in questo senso fu operato sempre dalle BR nel 4 dicembre 1971, al Coin di corso Vercelli a Milano.\nModalit\u00e0.\nI bersagli degli espropri proletari sono generalmente supermercati o comunque esercizi commerciali di grande entit\u00e0. Di norma la merce sottratta viene redistribuita alla popolazione del quartiere della zona dove si effettua l'azione. si \u00e8 vista una trasformazione del fenomeno tendente a dare risalto al valore simbolico dell'azione puntando prevalentemente sulla comunicazione anzich\u00e9 sul gesto in s\u00e9. Da qui l'esigenza di porsi rispetto alla cittadinanza in maniera meno minacciosa di come avveniva in passato, optando quindi per gruppi di numerose persone non travisate e assolutamente disarmate. Per quanto riguarda gli espropri nei supermercati, la tendenza \u00e8 stata di redistribuire le merci immediatamente all'uscita degli esercizi per aumentare l'impatto comunicativo sui consumatori in procinto di entrare.\nLa riproposizione nel 2004.\nLa riproposizione pi\u00f9 eclatante di questo tipo di espropri \u00e8 avvenuta il 6 novembre 2004 a Roma da parte di attivisti dei centri sociali e disobbedienti in occasione del grande corteo contro la precariet\u00e0 organizzato per quella data. In particolare l'azione, ribattezzata dal leader dei disobbedienti Luca Casarini \"spesa proletaria\", riguard\u00f2 il centro commerciale Panorama nel quartiere di Pietralata e la libreria Feltrinelli di Largo Argentina.\nL'evento suscit\u00f2 dure reazioni da parte del governo in carica che allora garant\u00ec la repressione di tali azioni e l'arresto in flagranza di reato per chi le avesse praticate. Proprio per la scelta di non travisarsi durante l'azione, molti dei partecipanti furono facilmente identificati e denunciati."}
{"id": "2238749", "revid": "2184720", "url": "https://it.wikipedia.org/wiki?curid=2238749", "title": "Sincerit\u00e0 (album Arisa)", "text": "Sincerit\u00e0 \u00e8 il primo album in studio della cantante italiana Arisa, pubblicato il 20 febbraio 2009 dalla Warner Music Italy.\nDescrizione.\nProdotto da Giuseppe Mangiaracina e Maurizio Filardo, che hanno anche collaborato alle musiche, l'album \u00e8 stato trainato dal successo del singolo \"Sincerit\u00e0\", canzone che ha portato al successo la cantante permettendole di vincere la sezione \"Nuove Proposte\" del Festival di Sanremo 2009. Il singolo ha ottenuto un grande successo, stazionando per sei settimane consecutive alla prima posizione della classifica dei singoli italiana, permettendo anche all'album di vendere parecchie copie e spingendolo alla quinta posizione della classifica degli album. L'album \u00e8 entrato in classifica anche in Svizzera.\nDall'album sono stati in seguito estratti i singoli \"Io sono\" e \"Te lo volevo dire\", che hanno ottenuto meno successo della canzone d'esordio."}
{"id": "2238756", "revid": "248632", "url": "https://it.wikipedia.org/wiki?curid=2238756", "title": "Crash team racing", "text": ""}
{"id": "2238764", "revid": "178076", "url": "https://it.wikipedia.org/wiki?curid=2238764", "title": "Monte Besimauda", "text": ""}
{"id": "2238793", "revid": "119901711", "url": "https://it.wikipedia.org/wiki?curid=2238793", "title": "Capitoli di Bakuman.", "text": "Questa \u00e8 una lista dei capitoli di \"Bakuman.\", manga scritto da Tsugumi \u014cba e illustrato da Takeshi Obata. La pubblicazione \u00e8 avvenuta sulla rivista \"Weekly Sh\u014dnen Jump\", edita da Sh\u016beisha, dall'11 agosto 2008 al 23 aprile 2012. Tali capitoli sono stati raccolti in 20 volumi: il primo \u00e8 stato pubblicato il 5 gennaio 2009, l'ultimo \u00e8 stato messo in commercio il 4 luglio 2012. Il primo capitolo della serie \u00e8 stato pubblicato, per un periodo che va dal 19 al 31 agosto 2008, anche sul sito Jumpland Manga Online dalla Shueisha, in tedesco, inglese e francese, diventando cos\u00ec il primo manga a essere pubblicato online in lingue diverse dal giapponese. In Italia la serie \u00e8 edita da Planet Manga a partire dal 28 marzo 2010 e si \u00e8 conclusa l'8 giugno 2013.\nLa storia segue le fatiche dell'artista Moritaka Mashiro e dell'aspirante scrittore Akito Takagi, due ragazzi accomunati dal sogno di diventare dei \"mangaka\"."}
{"id": "2238797", "revid": "767487", "url": "https://it.wikipedia.org/wiki?curid=2238797", "title": "Budkov (Boemia meridionale)", "text": "Budkov \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2238811", "revid": "827882", "url": "https://it.wikipedia.org/wiki?curid=2238811", "title": "Yorkshire pudding", "text": "Lo Yorkshire pudding (IPA: ) \u00e8 una preparazione tradizionale inglese originaria dello Yorkshire costituita da una pastella cotta al forno e utilizzata per accompagnare il roast beef o altre preparazioni ricche di intingoli."}
{"id": "2238830", "revid": "22216055", "url": "https://it.wikipedia.org/wiki?curid=2238830", "title": "Lao Tsu", "text": ""}
{"id": "2238835", "revid": "198277", "url": "https://it.wikipedia.org/wiki?curid=2238835", "title": "Lia Di Leo", "text": "Biografia.\nPartecipante a Miss Italia nel 1951, apparve in numerose pellicole prodotte negli anni cinquanta. Dotata di una carismatica bellezza e di un talento mai utilizzato al meglio, lavor\u00f2 in importanti film come \"Quo vadis\", (1951), di Mervyn LeRoy ed in \"Il ritorno di don Camillo\", (1953), di Julien Duvivier.\nSposatasi nel 1957 con un ricco produttore statunitense, nello stesso anno si trasfer\u00ec col marito negli Stati Uniti, abbandonando le scene."}
{"id": "2238843", "revid": "253269", "url": "https://it.wikipedia.org/wiki?curid=2238843", "title": "Gilbert Taylor", "text": "Dopo sei anni di servizio durante la Seconda guerra mondiale in qualit\u00e0 di ufficiale di Royal Air Force Volunteer Reserve, document\u00f2 i danni dopo i bombardamenti britannici."}
{"id": "2238861", "revid": "709565", "url": "https://it.wikipedia.org/wiki?curid=2238861", "title": "The Huron Carol", "text": "La cosiddetta Huron Carol (= \u201cCanto natalizio degli Uroni\u201d), conosciuta anche come Twas in the Moon of Wintertime (versione inglese comunemente accettata come standard) e popolare soprattutto in Canada, \u00e8 considerata la pi\u00f9 antica canzone natalizia che sia mai stata composta nel continente americano.\nLa versione originale, scritta nella lingua degli Uroni, un gruppo di popolazioni di nativi dell'Ontario (Canada), con il titolo di \"(Estennia,on de tsonou\u00e9) Iesous Ahatonnia\" (= \u201cNasce Ges\u00f9\u201d), sarebbe infatti stata composta nel 1643 dal gesuita francese Jean de Br\u00e9beuf (1593 \u2013 1649) mentre svolgeva la sua attivit\u00e0 di missionario presso quelle popolazioni a Sainte-Marie. \nLa melodia utilizzata \u00e8 quella di una canzone tradizionale francese, del XVI secolo, \"Une jeune pucelle\" (= \u201cUna giovane ragazza\u201d).\nIl brano originale ha poi avuto numerosi adattamenti nelle lingue moderne: la versione comunemente accettata \u00e8 quella del 1926 di Jesse Edgar Middleton, che porta il titolo di \"\u2018Twas in the Moon of Wintertime\".\nIn Canada, la canzone apre tradizionalmente ogni anno i concerti natalizi organizzati in favore dell'Esercito della Salvezza.\nTesto.\nLa canzone parla della nascita di Ges\u00f9, rinarrata nella terra degli Uroni.\nVi si trovano cos\u00ec elementi particolari come: i cacciatori al posto dei pastori, pelli di volpe e di castoro al posto dei doni dei Re Magi (descritti semplicemente come \u201cuomini venuti da lontano\u201d) oro, incenso e mirra e il nome di una divinit\u00e0 algonchina, Gitche Manitou."}
{"id": "2238865", "revid": "107464036", "url": "https://it.wikipedia.org/wiki?curid=2238865", "title": "Empire Awards 2006", "text": "L'11\u00aa edizione degli Empire Awards, organizzata dalla rivista cinematografica inglese \"Empire\", si \u00e8 svolta 13 marzo 2006 nella Hilton Metropole di Londra. \u00c8 stata presentata dall'attore e compositore britannico Bill Bailey.\nVincitori e candidati.\nI vincitori sono indicati in grassetto."}
{"id": "2238867", "revid": "111458055", "url": "https://it.wikipedia.org/wiki?curid=2238867", "title": "Marina Spadafora", "text": "Biografia e carriera.\nProveniente da una famiglia che lavora nell'ambito della moda (la \"Spadafora S.p.A.\"), Marina Spadafora studia al \"Fashion Institute\" di Los Angeles (dove si diploma nel 1981), e lavora ad Hollywood come costumista. Qui incontra e sposa Sean Ferrer, figlio di Mel Ferrer e Audrey Hepburn. Nel 1982 lavora come aiutante della stilista Nancy Heller.\nNel 1984, disegna la sua prima collezione autunno\\inverno \"Marina Spadafora\" prodotta da \"Spadafora S.p.A.\". Nel 1987 realizza una collezione di maglieria che sfila a Milano, ed il cui successo le permette l'anno successivo di entrare nel settore del pr\u00eat-\u00e0-porter. Nel 1990 apre il suo primo showroom a Milano e nel 1991, viene invitata come ospite speciale della sfilata \"L'abito oltre la Moda\" a Venezia. Nel settembre 1996 Marina Spadafora apre la sua prima boutique monogriffe in via della Spiga a Milano, a cui ne segue una seconda nel maggio 1998 in via della Vigna Nuova a Firenze.\nDal 1997 affianca alle collezioni per donna, anche la moda uomo. In anni pi\u00f9 recenti la produzione di Marina Spadafora si \u00e8 espansa anche ai profumi ed agli occhiali da sole.\nNel corso degli anni Marina Spadafora ha saputo far riconoscere il proprio stile grazie all'abbandono dei cliche dell'industria della moda ed alla sperimentazione. Particolarmente celebre \u00e8 rimasta una sua sfilata del 1994 in cui giovanissimi modelli e modelle sfilarono in abiti femminili, senza tener conto del sesso.\nMarina Spadafora ha avuto tre figli, dal secondo marito, il regista Jordan Stone."}
{"id": "2238873", "revid": "287204", "url": "https://it.wikipedia.org/wiki?curid=2238873", "title": "Chocho", "text": "I Chocho (noti in precedenza come Chochones; in lingua chocho: \"Ngiwa\") sono un popolo indigeno del Messico che abita lo stato di Oaxaca.\nLingua.\nLa loro lingua tradizionale, la lingua chocho, fa parte del ramo delle lingue popolocane della famiglia linguistica to-manguea. Nel 1998 contava 770 persone che la parlavano. I Chocho parlano anche spagnolo, la lingua principale del Messico.\nI Chocho, per parlare di se stessi, usano il termine \"Ngiwa\". I nomi spagnoli \"Chochos\" e \"Chochones\" derivano dall'esonimo nahuatl \"Chochon\" (al plurale \"Chochontin\"). Il termine mixteco riferito ai Chocho \u00e8 \"tay tocuii\" (scritto anche \"tocuij\" o \"tocuiy\")."}
{"id": "2238877", "revid": "1272592", "url": "https://it.wikipedia.org/wiki?curid=2238877", "title": "Accoliti", "text": "Gli Accoliti (\"Acolytes\") sono un gruppo di personaggi dei fumetti. Sono terroristi mutanti, appartenenti all'universo Marvel. Creati da Chris Claremont (testi) e Jim Lee (disegni), apparvero per la prima volta sulle pagine di \"\" (vol. 2) n. 1 (ottobre 1991).\nSeguaci dei principi del mutante Magneto, in particolare della superiorit\u00e0 della razza mutante sul comune \"Homo Sapiens\", molti Accoliti salutarono ed ancora recentemente si rivolgono al signore del magnetismo come il \"messia mutante\".\nBiografia del gruppo.\nOrigini.\nOriginariamente noti come un gruppo di disperati mutanti-soldati al soldo dello \"S.H.I.E.L.D.\" i primi Accoliti vennero ospitati da Magneto a bordo della sua stazione spaziale orbitante, l'Asteroide M. A seguito degli eventi manipolati dall'ambizioso Fabian Cortez, la morte del gruppo e quella presunta del loro benefattore vennero assunti come fattore scatenante per la causa degli Accoliti contro l'umanit\u00e0. Cortez decise allora di formare e guidare un secondo gruppo ed attaccare una scuola per trovare un potenziale mutante che un giorno sarebbe divenuto molto potente, ma gli X-Men interferirono con la missione e Cortez dovette ritirarsi. Tempo dopo, gli Accoliti rapirono Moira MacTaggert per riuscire a scoprire se Magneto fosse davvero perito, ma la donna fu soccorsa dagli X-Men che da allora in poi contrastarono il team nemico, fino a quando cedettero il compito agli alleati di X-Factor, che sventarono un attacco ad una base militare con l'aiuto del futuro Accolita Random. Tuttavia la base non era il vero obiettivo del team. Approfittando della confusione Cortez riusc\u00ec ad avvicinare Quicksilver alla causa degli Accoliti. Nel mentre, Magneto reclutava Exodus in modo da ottenere vendetta e reclamare la guida degli Accoliti.\nLa caduta di Avalon.\nDopo gli eventi delle saghe \"Attrazioni Fatali\" e l\"'Era di Apocalisse\", gli Accoliti fondarono una nuova colonia orbitante, Avalon, nella quale risvegliarono ed evocarono lo spaventoso Olocausto, che in un impeto di rabbia massacr\u00f2 gli Accoliti Rusty Collins, Francisco Milan e Isaac Javitz. Durante il suo scontro con Exodus, Avalon and\u00f2 distrutta e Jean Grey e Ciclope furono trasportati a bordo di essa grazie all'aiuto di Amelia Voght per soccorrere chi ancora ne avesse avuto bisogno. Fu cos\u00ec che Jean soccorse la giovane Skids, mentre Colosso sped\u00ec con una navicella di salvataggio un comatoso Magneto sulla Terra. Nel mentre Ciclope riusc\u00ec a far atterrare con molte difficolt\u00e0 i resti di Avalon nei territori disabitati dell'Australia, guidato dall'aiuto della mutante Scanner.\nGenosha.\nPass\u00f2 qualche tempo prima che gli Accoliti si riformassero. Dopo la presa di potere di Magneto sull'isola di Genosha, il signore del magnetismo riun\u00ec attorno a s\u00e9 numerosi rappresentanti sia delle pi\u00f9 vecchie che delle pi\u00f9 recenti incarnazioni del team e li utilizz\u00f2 per garantirsi il controllo assoluto sull'isola durante il periodo di guerra civile che infuri\u00f2 su di essa. Dopo la fine degli scontri, cominci\u00f2 un lungo periodo di prosperit\u00e0 violentemente interrotto dall'attacco delle Super-Sentinelle inviate da Cassandra Nova per sterminare la popolazione mutante residente sull'isola. Genosha venne distrutta ed i suoi abitanti massacrati, tuttavia un certo numero di Accoliti riusc\u00ec a sopravvivere. Exodus, Voght, Senyaka, Frenzy e Unuscione con il tempo si riunirono per rifondare il gruppo. Scanner ha perso i poteri dopo \"Decimation\".\nDecimazione.\nGli Accoliti risorsero dopo la decimazione che colp\u00ec il genere mutante. Guidati da Exodus, Frenzy, Random e Tempo assaltarono la base orbitante dello \"S.H.I.E.L.D.\" con l'obiettivo di scoprire la posizione dei mutanti latenti rimasti sul pianeta, ma vennero completamente colti di sorpresa quando scoprirono che dopo gli eventi di \"House of M\", il gene X era stato completamente eliminato dal genoma di qualsiasi specie e che i mutanti erano ormai divenuti una specie in via d'estinzione. Dopo una rapida battaglia contro gli X-Men, gli Accoliti fuggirono e non riapparvero fino agli albori di \"Messiah Complex\", dove fu svelato che la pi\u00f9 recente incarnazione del gruppo costituita da Exodus, Frenzy, Tempo, Unuscione, Random e Sanyaka si era alleata con il malvagio Sinistro e i suoi Marauders con lo scopo di ottenere i \"Diari di Destiny\" ed uccidere la veggente Blindfold.\nMessiah Complex.\nIn concorrenza con gli X-Men e i Purificatori, anche gli Accoliti s'inserirono nella caccia alla prima mutante venuta al mondo dopo la decimazione. Per riuscire a scoprire il nascondiglio di Sinistro e dell'alleanza Marauders-Accoliti, gli X-Men diedero la caccia a Projector, Neophyta, Gargouille e Vindaloo, ex-Accoliti per riuscire ad avere informazioni utili. Non riuscendo ad ottenerne, intrappolarono Amelia Voght e non appena ricevute le coordinate necessarie partirono alla volta del covo di Sinistro.\nX-Men: Legacy.\nGli Accoliti sono stati recentemente co-protagonisti, assieme al professor Xavier, dei primi numeri della nuova testata \"\". Dopo che Alfiere fer\u00ec, accidentalmente, Xavier al capo, Exodus lo rap\u00ec ai suoi X-Men e lo cur\u00f2 personalmente ricostruendone il cervello, i ricordi e la psiche. Per fare in modo di accelerare il risveglio dell'uomo, Exodus si serv\u00ec anche del suo passato leader, Magneto, ora ridotto a semplice umano, e della Sentinella Omega che, attraverso una serie di stimoli biochimici e neurali, riuscir\u00e0 a far uscire Xavier dal suo coma rigenerativo. Anche se ancora frastornato dal brusco risveglio e non ancora del tutto memore delle sue passate vicende, Xavier sub\u00ec l'attacco di Frenzy, che disgustata dalla piega presa dagli Accoliti cerc\u00f2 di uccidere l'uomo che ne era stato il principale nemico. Sventata la minaccia della mutante grazie al provvidenziale aiuto di Magneto, Exodus impegn\u00f2 Xavier sul piano mentale e dopo esser stato sconfitto chiese all'uomo di porsi alla guida degli Accoliti per ritrovare la neonata messia ed istruirla sul suo compito di leader mondiale dei mutanti. Rifiutata l'offerta, assieme a Magneto e alla Sentinella, Xavier abbandon\u00f2 il covo degli Accoliti e dopo aver deciso di recuperare, viaggiando in giro per il mondo, quelle parti di memoria che non riusciva a ricordare, si separ\u00f2 dai due compagni.\nAltre versioni.\nUltimate.\nLa versione Ultimate degli Accoliti consiste in una fazione estremista della \"Confraternita della supremazia mutante\".\nMarvel Zombi.\nIn questa realt\u00e0 dove tutti i superesseri sono stati contagiati da uno sconosciuto e misterioso virus alieno e trasformati in zombi divora carne, gli Accoliti (Fabian Cortez, Joanna Cargill, Scanner, Lisa Hendricks, Reynolds e Burns) sono fra quei pochi che si sono salvati dall'infezione poich\u00e9 isolati sulla loro base spaziale. Durante uno dei loro sporadici atterraggi, salvano dal massacro Pantera Nera, tenuto prigioniero da Hank Pym, e la testa zombi di Wasp.\nAltri media.\nTelevisione.\nGli Accoliti compaiono in tutte le serie animate dedicate ai mutanti come \"Insuperabili X-Men\" degli anni 90\", ' e la recente \"Wolverine e gli X-Men\".\nVideogiochi.\nGli Accoliti appaiono nei videogiochi dedicati ai mutanti come:"}
{"id": "2238885", "revid": "181699", "url": "https://it.wikipedia.org/wiki?curid=2238885", "title": "Feldmaresciallo generale", "text": ""}
{"id": "2238886", "revid": "599", "url": "https://it.wikipedia.org/wiki?curid=2238886", "title": "Giulio Ercole Andreoli", "text": ""}
{"id": "2238892", "revid": "110157", "url": "https://it.wikipedia.org/wiki?curid=2238892", "title": "San Giovanni (Solagna)", "text": "San Giovanni \u00e8 una localit\u00e0 del comune italiano di Solagna, in provincia di Vicenza.\n\u00c8 un piccolo nucleo abitato di recente formazione che si popola solo stagionalmente. Si colloca a nordest del capoluogo comunale, sull'altopiano dei Colli Alti, in posizione sopraelevata rispetto al Canale di Brenta e presso le pendici occidentali del Monte Grappa.\nStoria.\nSan Giovanni \u00e8 stata una frazione interessata dagli eventi della 1\u00aa guerra mondiale.\nNei pressi della storica chiesa del 1700 dedicata a San Giovanni Battista \u00e8 visitabile la Mostra Permanente 1915-1918 della Collezione \"Roberto Favero\" riferita ai combattimenti dei fanti del 91\u00ba e 92\u00ba reggimento fanteria della \"Brigata Basilicata\" e degli Arditi del IX Reparto D'Assalto del Maggiore Giovanni Messe e del Capitano Angelo Giuseppe Zancanaro."}
{"id": "2238895", "revid": "287204", "url": "https://it.wikipedia.org/wiki?curid=2238895", "title": "Choquequirao", "text": "Choquequirao (lingua quechua meridionale: Chuqi K'iraw, Culla dell'Oro) \u00e8 uno scavo parziale di una citt\u00e0 Inca situata nel Per\u00f9 meridionale. Contiene strutture molto simili a quelle di Machu Picchu, e di solito ci si riferisce a lei come alla 'sorella'. Choquequirao riceve molti meno turisti della sorella, ma le sue rovine sono altrettanto interessanti, ed \u00e8 una buona alternativa alla sovraffollata Machu Picchu. A differenza di Machu Picchu, non \u00e8 possibile visistare Choquequirao in treno o in bus. Il solo modo di visitarla \u00e8 quello di intraprendere un'escursione di due giorni partendo da Cusco.\nLe rovine di Choquequirao comprendono edifici e terrazzi su diversi livelli, da quello pi\u00f9 basso di Sunch'u Pata alla cima della collina tagliata. L'apice della collina \u00e8 stato livellato e cintato di pietre per formare una piattaforma di 30x50 metri di superficie.\nPosizione.\nChoquequirao (3085 m) si trova tra le cime della catena montuosa di Salkantay, nella provincia di La Convenci\u00f3n, la parte della regione di Cusco che sovrasta la valle del fiume Apur\u00edmac. L'intero complesso copre 1800 ettari, dei quali il 30-40% non \u00e8 ancora stato scoperto.\nStoria.\nIl sito fu probabilmente costruito durante il regno del re Inca Pachac\u00fatec, ed \u00e8 considerato l'ultimo bastione della residenza e rifugio dei Figli del Sole in fuga da Cusco, quando nel 1535 era assediata. Guidati da Manco II, gli Inca trovarono rifugio a Choquequirao.\nPresumibilmente fu usata come punto di controllo per regolare l'accesso all'area di Vilcabamba, e come centro culturale e religioso della zona. La citt\u00e0 gioc\u00f2 un ruolo importante anche come collegamento tra la giungla amazzonica e la citt\u00e0 di Cusco.\nAspetto.\nI tipici terrazzi Inca formano la pi\u00f9 grande costruzione del sito. Un tempio, alcuni edifici amministrativi ed i quartieri residenziali degli aristocratici si trovano attorno ad una piazza centrale. Nei sobborghi si trovano i quartieri residenziali della gente comune, raggruppati in un piccolo villaggio. Vi sono numerosi canali d'acqua, acquedotti e sorgenti. Molti degli edifici sono ben conservati e restaurati. Il restauro \u00e8 tuttora in corso.\nScoperta.\nSecondo Ethan Todras-Whitehill del New York Times, il primo visitatore non Inca di Choquequirao fu l'esploratore Juan Arias D\u00edaz nel 1710. Il primo riferimento scritto al sito \u00e8 datato al 1768, e fu fatto da Cosme Bueno, ma ignorato per lungo tempo. Nel 1834 Eugene de Santiges riscopr\u00ec il sito. Nel 1837 Leonce Agrand lo mapp\u00f2 per la prima volta, ma le sue mappe furono dimenticate. Quando Hiram Bingham, scopritore di Machu Picchu, visit\u00f2 Choquequirao nel 1909, il sito si guadagn\u00f2 l'interesse di tutti. I primi scavi iniziarono alcuni decenni dopo, alla fine degli anni settanta."}
{"id": "2238900", "revid": "147575", "url": "https://it.wikipedia.org/wiki?curid=2238900", "title": "I fiumi di porpora 2", "text": ""}
{"id": "2238904", "revid": "113696180", "url": "https://it.wikipedia.org/wiki?curid=2238904", "title": "Villa Langer", "text": "La Villa Langer \u00e8 una villa situata in localit\u00e0 \"ponte di corno\" in Cerreto Sannita.\nStoria.\nL'edificio venne costruito per volere di Andrea Salvatore, facoltoso commerciante di panni lana e pioniere della costruzione della Collegiata di San Martino nel nuovo centro abitato, a seguito del terremoto del 5 giugno 1688.\nIl Salvatore nel 1741 acquist\u00f2 il terreno allo scopo di edificare una chiesa dedicata a Sant'Andrea Apostolo con annessa \"masseria\" che ben presto venne trasformata in \"villa rustica\". Sull'architrave della cappella venne posta la scritta:\nLa trasformazione in villa avvenne entro il 1752 anno in cui il Salvatore vi dett\u00f2 testamento. Alla sua morte venne ereditata dal nipote, il poeta Andrea Mazzarella che vi mor\u00ec nel 1823.\nL'edificio ed il territorio circostante venne venduto nel 1845 a \"don\" Michelangelo Grillo per 2.500 ducati per poi passare agli Ungaro, ai Langer ed ai Del Vecchio."}
{"id": "2238917", "revid": "123879136", "url": "https://it.wikipedia.org/wiki?curid=2238917", "title": "Vincenzo D'Agostino", "text": "Biografia.\nInizia la carriera nella met\u00e0 degli anni ottanta, prima come cantante e poi come paroliere, scrivendo per Gigi D'Alessio gran parte dei suoi successi dal 1991 al 2005, dall'album \"Lasciatemi cantare\" all'album \"Quanti amori\" (tutti i testi degli album ad eccezione dei brani \"Musica\" \"Sposa Ragazzina e \"All'atu munno\" contenuti nell'album \u00c8 Stato Un Piacere. Nel 2012 \u00e8 autore dell'album \"Chiaro dello stesso D'Alessio\".\nNel 1997 \u00e8 stato anche \"chitarrista per un giorno\" del gruppo di Gigi D'Alessio in occasione del suo concerto allo Stadio San Paolo. \nOltre al sodalizio artistico con D'Alessio, Vincenzo D'Agostino \u00e8 stato autore per numerosi artisti, tra i quali Mario Merola, Nino D'Angelo, Gigi Finizio, Sal Da Vinci, Anna Tatangelo, Mauro Nardi, Tony Colombo, Rosario Miraggio, Franco Ricciardi, Carmelo Zappulla, Annalisa Minetti, Giulia Luzi, Gianni Fiorellino.\nCarriera.\nInizia la carriera come autore negli anni 80', come data zero possiamo collocare il fortunato sodalizio artistico con Carmelo Zappulla, uno dei talenti pi\u00f9 promettenti dell'allora scena musicale partenopea e non. \u00c8 autore per Zappulla, di canzoni come \"Concerto, Dimme, Pulcino Mio, Storia D'Amore,\" brani contenuti nell'album \"Concerto\" del 1984 su etichetta RCA Italiana . il 1992 \u00e8 l'anno di nuove collaborazioni, \u00e8 autore di \"Proviamo Ancora,\" brano del re della cinematografia del tempo Nino D'Angelo . Annata ricca di soddisfazioni, e dell'incontro con Gigi D'Alessio, incontro che cambier\u00e0 la carriera di Vincenzo, ponendolo tra gli autori pi\u00f9 importanti del panorama nazionale. Scrive tutti i testi del primo album di quest'ultimo Lasciatemi cantare (Gigi D'Alessio), contenente il brano dal successo nazionale, che cambier\u00e0 la carriera di entrambi Cient'anne, ne scrive il testo su musica dello stesso D'Alessio, e diventer\u00e0 il featuring dei featuring, con il re della sceneggiata Mario Merola. il successo \u00e8 immediato, ed \u00e8 un susseguirsi di canzoni. Scriver\u00e0 tutti i testi degli album dello stesso D'Alessio, dal 1992 al 2004, riscuotendo un successo sempre pi\u00f9 in ascesa, culminato con il grande passo: il primo festival di Sanremo. Nel 2000, parteciper\u00e0 come autore al Festival di Sanremo 2000, con il brano Non dirgli mai, su musica dello stesso D'Alessio. Nonostante lo scetticismo iniziale verso il brano, in soli 3 giorni l'album contenente il brano ( Quando la mia vita cambier\u00e0) scala le classifiche, spodestando dalla vetta due mostri sacri come Adriano Celentano e Mina (cantante). Alla fine degli anni 2000, l'album sar\u00e0 certificato cinque volte disco di platino, per le oltre 500.000 copie vendute. L'anno successivo \u00e8 la volta delFestival di Sanremo 2001, con il brano Tu che ne sai, classificatosi all'ottavo posto, ed anche li il successo \u00e8 garantito. l'album \"Il cammino dell'et\u00e0\" in poche settimane \u00e8 certificato sei volte disco di platino per le oltre 600.000 copie vendute. Nel 2002 \u00e8 la volta dell'album \"Uno come te\", sempre dello stesso D'Alessio, album del quale scrivera tutti i testi, e sancir\u00e0 la nascita di successi come \"Un nuovo bacio\", in duetto con Anna Tatangelo. il 2004 \u00e8 l'anno del terzo festival di Sanremo come autore, al Festival di Sanremo 2005, la collaudata e prolifica coppia D'Agostino D'Alessio, sar\u00e0 in gara con ben due brani: L'amore che non c'\u00e8, interpretato dallo stesso D'Alessio per la categoria Uomini, ed il brano Ragazza di periferia, interpretato da Anna Tatangelo. L'album contenente L'amore che non c'\u00e8, \u00e8 certificato quattro volte disco di platino, e restera in classifica FIMI per oltre 70 settimane. L'album contiene il brano \"Campioni Nel Cuore\", di cui \u00e8 autore del testo, che diventer\u00e0 la sigla televisiva del reality show mediaset Campioni, il sogno. \u00c8 Autore di numerose sigle di programmi TV Mediaset ( \"Amici\" su tutti in particolare delle edizioni 2002 con Non mollare mai, 2003 con i ragazzi del 2003, 2004 con La scuola della musica) e Rai (\"Un medico in famiglia\" con i brani \"Ciao Gi\u00f9\" e \"Amica Nemica. Nel 2003 il brano La forza delle donne, di cui \u00e8 autore del testo su musica dello stesso D'Alessio \u00e8 inserito come sigla del film \"Mariti in affitto\" diretto da Ilaria Borrelli, con protagoniste Maria Grazia Cucinotta e Brooke Shields. Nel 2005 alcuni brani di cui \u00e8 autore del testo (\"Dimmi Dimmi, Quanti amori, Pensiero Stupendo, Ragazza di periferia, Quando due si lasciano\") vengono inserite nel film \"Troppo belli\" diretto da Ugo Fabrizio Giordani,con protagonisti Costantino Vitagliano e Daniele Interrante, prodotto da Medusa Film. Nel 2009 \u00e8 la volta del quinto festival di Sanremo della sua carriera come autore, con il brano Non riesco a farti innamorare scritto con Gigi D'Alessio e interpretato da Sal Da Vinci che si classificher\u00e0 al terzo posto, al Festival di Sanremo 2009. Nel 2011 \u00e8 autore del brano Bastardo (Anna Tatangelo), che parteciper\u00e0 al Festival di Sanremo 2011, su musica dello stesso D'Alessio.\nNel 2012 torna a comporti il duo storico, con la partecipazione come autore nei testi dell'album Chiaro (Gigi D'Alessio), contenente il brano con cui lo stesso D'Alessio parteciper\u00e0 al Festival di Sanremo 2012, Respirare, in duetto con Loredana Bert\u00e8, classificatosi al quarto posto e disco d'oro dopo poche settimane per le oltre 30.000 copie vendute. Nel 2015 \u00e8 autore dei brani Chiara e Notte di mezza estate, su musiche di Sal Da Vinci, ed interpretato dallo stesso, contenuti nell'album Se amore \u00e8 . il 4 settembre 2020 viene pubblicato \"Buongiorno\" di Gigi D'Alessio, una raccolta contenente 15 tracce tra i pi\u00f9 famosi successi degli anni novanta e inizi 2000 della coppia D'Agostino - D'Alessio (ad eccezione dell'inedito \"Vint anne fa\") riarrangiate, con la produzione di Max D'Ambra e la collaborazione di Geolier, Lele Blade, Vale Lambo, MV Killa, CoCo, Franco Ricciardi, Enzo Dong, Samurai Jay, Rocco Hunt e anche J-Ax e i Boomdabash. \nNel 2021 \u00e8 autore insieme a Sal Da Vinci dei brani \"Viento\" e \"il Cielo blu di Napoli\" interpretati dallo stesso Da Vinci.\nRicopre anche il ruolo di direttore Artistico del \"Festival di Castrocaro\" nelle edizioni 2005 e 2006.\nDiscografia.\nBrani.\nGigi Finizio.\nMauro Nardi\n- Amarsi (V.D'Agostino - A.Borrelli)\n- Amarsi e dirsi addio (V.D'Agostino - A.Borrelli)\n- Arrivederci Mare (V.D'Agostino - A.Borrelli - A.Casaburi - F.Chiaravalle)\n- Innamorarsi (V.D'Agostino - L.D'Alessio)\n- Metropolis (V.D'Agostino - A.Borrelli - A.Casaburi - F.Chiaravalle)\n- N'Appuntamento (V.D'Agostino - L.D'Alessio)\n- Si nascesse ancora (V.D'Agostino - A.Borrelli)\n- Si overo me vuo bene (V.D'Agostino - A.Borrelli)\n- Si turnasse nzieme a mme (V.D'Agostino - A.Borrelli - M.Simioli) \n- Stanza 23 (V.D'Agostino - A.Borrelli)\n- Stasera (V.D'Agostino - A.Borrelli - V.Caradonna)\nTony Colombo\n- Amore di ghiaccio (V.D'Agostino - A.Colombo)\n- A gelusia (V.D'Agostino - A.Colombo)\n- Ti aspetto all'altare (V.D'Agostino - L.Barbato - A.Colombo)\n- M'Annammurasse e te (V.D'Agostino - A.Colombo)\n- Ti amo tanti auguri amore mio (V.D'Agostino - L.Barbato - A.Colombo)\n- Rint a na fotografia (V.D'Agostino - A.Colombo)\n- Sott e cupert (V.D'Agostino - A.Colombo)\n- Quello che vorrei (V.D'Agostino - A.Colombo)\n- Sud (V.D'Agostino - A.Colombo)\nFranco Ricciardi\n- Che vuo' sap\u00e8 (V.D'Agostino - L.D'Alessio)\n- Che vita \u00e8 (V.D'Agostino - P.Russiello)\n- Quando finisce un amore (V.D'Agostino - G.Bevilacqua)\n- Sbattenno a porta (V.D'Agostino - L.D'Alessio)\n- Na storia (V.D'Agostino - L.D'Alessio)\n- Se ho scelto te (V.D'Agostino)\n- Se lei non m'ama (V.D'Agostino - E.Rossi)"}
{"id": "2238945", "revid": "838137", "url": "https://it.wikipedia.org/wiki?curid=2238945", "title": "Domenico Amoroso", "text": "Biografia.\nFu ordinato sacerdote il 29 giugno 1954 nella cattedrale del Santissimo Salvatore a Messina da Guido Tonetti, coadiutore dell'arcivescovo Angelo Paino. Il successivo 19 novembre prese i voti religiosi presso i salesiani.\nDopo aver completato gli studi teologici presso la Pontificia Universit\u00e0 Salesiana, conseguendone i gradi accademici, si laure\u00f2 in Storia della Chiesa presso la Pontificia Universit\u00e0 Gregoriana e si specializz\u00f2 in Teologia Sacramentaria presso la Pontificia Universit\u00e0 Lateranense.\nDal 1963 al 1986 insegn\u00f2 presso la Facolt\u00e0 Teologica \"San Tommaso\" di Messina.\nIl 2 settembre 1981 fu eletto vescovo titolare di Utina e ausiliare dell'arcivescovo Ignazio Cannav\u00f2; ricevette la consacrazione episcopale dal cardinale Salvatore Pappalardo nella basilica cattedrale di Messina il 24 ottobre 1981.\nL'8 settembre 1988 fu nominato vescovo di Trapani, dove rimase fino alla morte.\nFu presidente della Commissione Episcopale per la Liturgia della CEI e delegato della CEI per la Liturgia in Sicilia.\nIl suo corpo riposa nella cappella Peirce, nel Cimitero monumentale di Messina.\nAttivit\u00e0 pastorale.\nDurante la sua permanenza presso la diocesi di Trapani, prest\u00f2 una particolare attenzione ai giovani, coerentemente con la vocazione dei salesiani, e apr\u00ec un centro di prima accoglienza presso l'ex convento Badia Grande.\nPresso la chiesa madre di Trapani, la protobasilica cattedrale di San Lorenzo, avvi\u00f2 l'adeguamento degli spazi liturgici alle riforme del Concilio Vaticano II, e commission\u00f2 i lavori alla cattedra, all'ambone, al ciborio, all'altare, al fonte battesimale ed al cero pasquale.\nGenealogia episcopale.\nLa genealogia episcopale \u00e8:"}
{"id": "2239003", "revid": "45651", "url": "https://it.wikipedia.org/wiki?curid=2239003", "title": "African-American Vernacular English", "text": ""}
{"id": "2239017", "revid": "1868193", "url": "https://it.wikipedia.org/wiki?curid=2239017", "title": "Torta Fedora", "text": "La torta fedora (o torta di ricotta) \u00e8 una torta siciliana a base di ricotta di pecora zuccherata, pan di Spagna, gocce di cioccolato e infine decorata con pistacchio e mandorle."}
{"id": "2239018", "revid": "1784425", "url": "https://it.wikipedia.org/wiki?curid=2239018", "title": "Mario Nardi", "text": "Biografia.\nConseguit\u00e0 la maturit\u00e0 liceale a Torino, Mario Nardi entr\u00f2 nell'accademia militare di Modena. Ufficiale di artiglieria, l'8 settembre 1943 ader\u00ec alla Resistenza militando sugli Appennini modenesi nelle file del movimento Giustizia e libert\u00e0. Capo di stato maggiore della divisione partigiana \"Modena\", partecip\u00f2 attivamente dal 30 luglio al 2 agosto 1944 alla difesa della repubblica di Montefiorino accerchiata dalle truppe naziste.\nCatturato dai tedeschi durante un'operazione di collegamento con le truppe alleate, fu condannato a morte e sottoposto a fucilazione, tuttavia, bench\u00e9 ferito alla testa riusc\u00ec a sopravvivere e a ritornare tra i resistenti. Descrisse la sua esperienza di partigiano nello scritto \"Otto mesi di guerriglia\".\nTerminato il conflitto, rientr\u00f2 nelle file dell'esercito italiano ove fece una carriera prestigiosa divenendo generale di corpo d'armata con incarichi di comando a Vicenza della 3\u00aa Brigata missili \"Aquileia\", Roma, presso sedi NATO a Napoli e Bruxelles, e infine a Washington."}
{"id": "2239049", "revid": "287204", "url": "https://it.wikipedia.org/wiki?curid=2239049", "title": "Bruno Nuytten", "text": "\u00c8 stato uno dei pi\u00f9 importanti direttori della fotografia francesi per due decenni, negli anni settanta e ottanta, prima di esordire alla regia nel 1988 con il film biografico \"Camille Claudel\", che ha presentato in concorso al Festival di Berlino e che gli ha valso il Premio C\u00e9sar per il miglior film. \nHa avuto una lunga relazione con l'attrice Isabelle Adjani, protagonista di \"Camille Claudel\", da cui ha avuto nel 1979 il figlio Barnab\u00e9, musicista e cantante del gruppo Makali."}
{"id": "2239051", "revid": "135224", "url": "https://it.wikipedia.org/wiki?curid=2239051", "title": "Barriera Emato-Encefalica", "text": ""}
{"id": "2239056", "revid": "400694", "url": "https://it.wikipedia.org/wiki?curid=2239056", "title": "Modern English", "text": ""}
{"id": "2239065", "revid": "228587", "url": "https://it.wikipedia.org/wiki?curid=2239065", "title": "I Cartonissimi", "text": "I Cartonissimi \u00e8 stato un programma televisivo italiano per ragazzi e un contenitore di cartoni animati spin-off di \"Bim bum bam\", andato in onda in due occasioni sulle reti Mediaset, assumendo due vesti diverse tra loro.\nIl programma fu trasmesso per la prima volta su Italia 1 dal 4 al 27 giugno 1985, ogni marted\u00ec, gioved\u00ec e sabato alle ore 20:00, all'interno della fascia serale della rete che negli anni ottanta era tipicamente dedicata ai cartoni animati. \"I Cartonissimi\" era condotto da Paolo Bonolis e Uan e ogni puntata riassumeva ironicamente una delle serie animate in onda nello stesso periodo su \"Bim bum bam\", mostrandone alcuni spezzoni.\nDopo la cessazione della fascia dei \"cartoni delle 20:00\" su Italia 1 a partire dall'estate 1991, una nuova versione de \"I Cartonissimi\" fu trasmessa dal 26 agosto al 28 dicembre 1991, tutti i giorni dalle 19:00 alle 19:40 su Rete 4. Il programma si presentava ora simile agli altri contenitori per ragazzi dei canali Mediaset: era condotto da Marta Iacopini, Guido Cavalleri, Pasquale Finicelli e Marco Bellavia, e ogni puntata includeva un episodio di una serie animata. Nel primo mese di trasmissioni vennero proposti \"Lady Oscar\" (con la seconda versione della sigla \"Una spada per Lady Oscar\", cantata da Cristina D'Avena, mentre la prima versione era di Vincenzo Draghi) e gli ultimi 12 episodi dell'anime \"Il mistero della pietra azzurra\". In seguito vennero trasmessi in prima visione \"Cristina, l'Europa siamo noi\", quarta serie dei telefilm che avevano come protagonista Cristina D'Avena, e la serie animata \"Il libro della giungla\". Tuttavia la Mediaset decise di rinunciare ai cartoni animati in fascia serale e il programma non fu riproposto."}
{"id": "2239068", "revid": "767487", "url": "https://it.wikipedia.org/wiki?curid=2239068", "title": "Buk (Boemia meridionale)", "text": "Buk \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239072", "revid": "767487", "url": "https://it.wikipedia.org/wiki?curid=2239072", "title": "Bu\u0161anovice", "text": "Bu\u0161anovice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239074", "revid": "110157", "url": "https://it.wikipedia.org/wiki?curid=2239074", "title": "\u010ckyn\u011b", "text": "\u010ckyn\u011b \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239077", "revid": "767487", "url": "https://it.wikipedia.org/wiki?curid=2239077", "title": "Drslavice (Boemia meridionale)", "text": "Drslavice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239080", "revid": "767487", "url": "https://it.wikipedia.org/wiki?curid=2239080", "title": "Dvory (Boemia meridionale)", "text": "Dvory \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239084", "revid": "767487", "url": "https://it.wikipedia.org/wiki?curid=2239084", "title": "Horn\u00ed Vltavice", "text": "Horn\u00ed Vltavice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239085", "revid": "262457", "url": "https://it.wikipedia.org/wiki?curid=2239085", "title": "Laga\u0161", "text": ""}
{"id": "2239086", "revid": "1143375", "url": "https://it.wikipedia.org/wiki?curid=2239086", "title": "Tetsuo Nagata", "text": "Ha vinto due volte il Premio C\u00e9sar per la migliore fotografia, nel 2002 per \"La Chambre des officiers\" e nel 2008 per \"La Vie en rose\"."}
{"id": "2239087", "revid": "1318658", "url": "https://it.wikipedia.org/wiki?curid=2239087", "title": "Cartilagine di coniugazione", "text": "La cartilagine di coniugazione o disco epifisario \u00e8 quella cartilagine che si forma nella formazione di un tessuto osseo (osteogenesi).\nL'osteogenesi pu\u00f2 essere di due tipi: \nLa cartilagine di coniugazione (metafisi) \u00e8 interposta tra la diafisi e l'epifisi del segmento osseo e contribuisce in modo determinante alla crescita di quest'ultimo."}
{"id": "2239088", "revid": "767487", "url": "https://it.wikipedia.org/wiki?curid=2239088", "title": "Hracholusky (Boemia meridionale)", "text": "Hracholusky \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239089", "revid": "135224", "url": "https://it.wikipedia.org/wiki?curid=2239089", "title": "Cartilagini di coniugazione", "text": ""}
{"id": "2239091", "revid": "135224", "url": "https://it.wikipedia.org/wiki?curid=2239091", "title": "Disco epifisario", "text": ""}
{"id": "2239092", "revid": "729019", "url": "https://it.wikipedia.org/wiki?curid=2239092", "title": "De Havilland DH.84 Dragon", "text": "Il de Havilland DH.84 Dragon era un biplano bimotore da trasporto e di linea prodotto dall'azienda britannica de Havilland Aircraft Company.\nConcepito per il traffico passeggeri tra l'Inghilterra del Sud e Parigi, venne portato in volo per la prima volta il 24 novembre 1932.\nStoria del progetto.\nIl DH.84 Dragon venne progettato da Arthur Hagg per rispondere ad una richiesta di Edward Hillman, che con la Hillman Airways operava gi\u00e0 con i de Havilland DH.83 Fox Moth, per la realizzazione di un aereo bimotore da utilizzare per collegare il sud dell'Inghilterra con Parigi.\nLa fusoliera del DH.84 Dragon era la stessa gi\u00e0 utilizzata con successo per il DH.83 Fox Moth, i 2 motori de Havilland Gipsy Major erano posti fuoribordo sulle ali inferiori del biplano, inoltre il pilota aveva un compartimento separato, posto all'estremit\u00e0 anteriore dalla cabina che poteva ospitare sei passeggeri.\nIl volo inaugurale per Parigi avvenne nell'aprile del 1933.\nUtilizzato in Scozia, rese possibile per la prima volta lo sviluppo del traffico aereo commerciale nelle Highlands e verso le isole pi\u00f9 distanti.\nAlcuni apparecchi vennero attrezzati per scopi di polizia e impiegati nelle colonie.\nNe furono costruiti 115 esemplari in Gran Bretagna, prima a Stag Lane e dal 1934 ad Hatfield, altri 87 esemplari furono costruiti durante la Seconda guerra mondiale in Australia, nella fabbrica di Bankstown, Sydney.\nFurono utilizzati come addestratori per i piloti della Royal Australian Air Force, il primo dei quali vol\u00f2 il 29 settembre 1942."}
{"id": "2239095", "revid": "116424132", "url": "https://it.wikipedia.org/wiki?curid=2239095", "title": "Husinec (Boemia meridionale)", "text": "Husinec \u00e8 una citt\u00e0 della Repubblica Ceca facente parte del distretto di Prachatice, in Boemia Meridionale."}
{"id": "2239100", "revid": "110157", "url": "https://it.wikipedia.org/wiki?curid=2239100", "title": "Chlumany", "text": "Chlumany \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239105", "revid": "767487", "url": "https://it.wikipedia.org/wiki?curid=2239105", "title": "Chroboly", "text": "Chroboly \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239106", "revid": "767487", "url": "https://it.wikipedia.org/wiki?curid=2239106", "title": "Chvalovice (Boemia meridionale)", "text": "Chvalovice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239107", "revid": "110157", "url": "https://it.wikipedia.org/wiki?curid=2239107", "title": "Kratu\u0161\u00edn", "text": "Kratu\u0161\u00edn \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239116", "revid": "767487", "url": "https://it.wikipedia.org/wiki?curid=2239116", "title": "K\u0159i\u0161\u0165anov", "text": "K\u0159i\u0161\u0165anov \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239119", "revid": "767487", "url": "https://it.wikipedia.org/wiki?curid=2239119", "title": "Lelio Zecchi", "text": "Studi\u00f2 filosofia, teologia, belle lettere.\nOpere.\nQuesti libri furono da lui dedicati al Pontefice ClementeVIII, ad Enrico IV di Francia e ad alcuni cardinali."}
{"id": "2239122", "revid": "110157", "url": "https://it.wikipedia.org/wiki?curid=2239122", "title": "Kti\u0161", "text": "Kti\u0161 \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239123", "revid": "767487", "url": "https://it.wikipedia.org/wiki?curid=2239123", "title": "Flipsyde", "text": "I Flipsyde sono un gruppo statunitense rap rock formatosi ad Oakland, in California. Formati da Steve Knight, Dave Lopez, Jinho \"the Piper\" Ferreira e recentemente Chantelle Paige, hanno partecipato a parecchi tour con Snoop Dogg, The Black Eyed Peas e Fort Minor.\nSono giunti alla fama nel 2005 con l'album \"We the People\", contenente la canzone \"Someday\": questa \u00e8 stata usata come colonna sonora dei giochi olimpici invernali di Torino 2006, del videogioco \"NBA Live 09\" e in quella del film \"Never Back Down\".\nLo stesso anno \u00e8 uscito il mixtape \"The Pen and the Sword\", mentre nel 2008 ha visto la luce il secondo album ufficiale del quartetto, \"Champion\", la cui title track \u00e8 stata scelta come colonna sonora dei Giochi olimpici di Pechino 2008.\nNel 2009 esce l'album \"State of Survival\", prodotto dal cantante senegalese Akon, mentre il 26 luglio 2011 pubblicano l'EP \"The Phoenix\"."}
{"id": "2239124", "revid": "767487", "url": "https://it.wikipedia.org/wiki?curid=2239124", "title": "Last Night - Morte nella notte", "text": "Last Night - Morte nella notte (\"Against the Dark\") \u00e8 un film direct-to-video del 2009, prodotto da Steven Seagal.\nTrama.\nIn un futuro post-apocalittico, il comandante Tao (Steven Seagal) \u00e8 un esperto di arti marziali e infallibile con la spada. Con un gruppo speciale \u00e8 impegnato in una missione al limite della sopravvivenza: liberare un gruppo di sopravvissuti all'interno di un ospedale semidistrutto, abbandonato e infestato da un'orda di vampiri micidiali e, naturalmente, assetati di carne e sangue a causa di un virus."}
{"id": "2239125", "revid": "110157", "url": "https://it.wikipedia.org/wiki?curid=2239125", "title": "Elogio del libertino", "text": "Elogio del libertino \u00e8 un libro di Franco Cuomo che pu\u00f2 essere definito un manuale sulla seduzione e un libro inchiesta sui misteri della seduzione stessa. Cuomo spiega al lettore le differenze tra un Casanova e un Don Giovanni, quali siano i percorsi dell'innamoramento e cosa significhi essere un libertino alla fine del XX secolo. Eseguendo un \"escursus\" storico, Cuomo delinea una identit\u00e0 del libertino, ricercando quelle che sono le sue caratteristiche, i suoi comportamenti, le sue esigenze e bisogni. Il tutto appare come una guida pratica al libertinaggio, ricca di consigli e indicazioni, quali, ad esempio, l'anagrafe del libertino, il libertino e la citt\u00e0, il libertino ed il cibo, il libertino e l'abbigliamento, il libertino ed il denaro, il libertino e la religione."}
{"id": "2239126", "revid": "110157", "url": "https://it.wikipedia.org/wiki?curid=2239126", "title": "Kubova Hu\u0165", "text": "Kubova Hu\u0165 \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239127", "revid": "729019", "url": "https://it.wikipedia.org/wiki?curid=2239127", "title": "Breda BZ 308", "text": "Il Breda BZ 308 fu un aereo di linea quadrimotore monoplano ad ala bassa realizzato dalla divisione aeronautica dell'azienda italiana Breda in un unico esemplare nel periodo immediatamente successivo al termine della seconda guerra mondiale.\nPur realizzato in tempi velocissimi, considerando i danni inflitti alle strutture dell'azienda dagli eventi bellici, a causa di ritardi che costrinsero pi\u00f9 volte a rimandare il volo inaugurale il progetto, seppur competitivo a livello tecnico, venne annullato dalla produzione civile britannica e statunitense che intanto si erano accaparrate il mercato a livello mondiale. Bench\u00e9 si fosse riusciti comunque ad ottenere dei contratti di fornitura, la situazione economica dell'azienda port\u00f2 alla chiusura della linea produttiva e dell'intera sezione aeronautica nel 1951, interrompendo lo sviluppo del velivolo.\nA causa della sua somiglianza stilistica con lo statunitense Lockheed Constellation, il BZ.308 venne soprannominato dalla stampa dell'epoca il \"Connie italiano\".\nStoria del progetto.\nAlla fine del secondo conflitto mondiale la produzione aeronautica italiana era stata drasticamente ridotta dalle incursioni alleate che bombardando sistematicamente gli impianti di produzione avevano impedito la costruzione di nuovi aerei militari. Le maggiori aziende avevano sede nel nord Italia, che nell'ultima parte del conflitto era sotto l'occupazione tedesca, e queste erano state impiegate esclusivamente nel settore bellico. Aeronautica Caproni, Breda, CANT, Fiat Aviazione, Macchi, SIAI-Marchetti avevano prodotto nel periodo interbellico velivoli da trasporto civile che avevano ottenuto numerosi primati e che fornirono i mezzi aerei per l'espansione delle rotte commerciali internazionali inaugurate negli anni venti e trenta dalle trasvolate atlantiche.\nLa Breda punt\u00f2 il suo rilancio in campo aeronautico affidando la progettazione di un grande velivolo di linea all'ingegnere Filippo Zappata, gi\u00e0 noto per alcuni progetti come il CANT Z.511, ancor oggi l'idrovolante a scarponi pi\u00f9 grande mai costruito. L'esigenza del mercato era quella di produrre un mezzo in grado di collegare l'Europa alle Americhe, soprattutto a Stati Uniti d'America, per permettere la ricostruzione economica dello Stato italiano tramite accordi commerciali con l'ex nazione avversaria.\nIl progetto venne concretizzato in brevissimo tempo; Zappata inizi\u00f2 i disegni nel 1945, poco tempo dopo la firma della definitiva cessazione delle ostilit\u00e0, e nel 1946 il velivolo era gi\u00e0 pronto per essere portato in volo, se non fosse stato per la mancanza dei motori, i britannici Bristol Centaurus, a cui si dovette ricorrere perch\u00e9 la produzione italiana non era in grado di fornire motorizzazioni della potenza necessaria. La fornitura non fu disponibile che due anni pi\u00f9 tardi, troppo per poter diventare una concreta minaccia per le aziende estere che oramai avevano monopolizzato il mercato. Tuttavia il prototipo venne portato finalmente in volo il 27 agosto 1948, ai comandi del collaudatore storico dell'azienda, Mario Stoppani, dimostrando le qualit\u00e0 del BZ 308 che vennero comunque riconosciute a livello internazionale. L'azienda infatti riusc\u00ec a stipulare contratti con Argentina, India ed Iran, troppo tardi per\u00f2 per salvare economicamente la Breda che fu costretta a chiudere la sezione aeronautica nel 1951.\nUna teoria dell'epoca, tra le altre divulgata dal quotidiano polacco Trybuna Ludu, sostenne che il ritardo nella fornitura dei motori fosse stata frutto non di una spiacevole fatalit\u00e0 ma di un'operazione commerciale anglo-americana atta a difendere il mercato da un potenziale scomodo concorrente. Le dichiarazioni continuarono nell'affermare delle pressioni statunitensi sull'allora Presidente del Consiglio dei ministri della Repubblica Italiana Alcide De Gasperi per esortare il licenziamento del personale Breda affinch\u00e9 ci fossero dei ritardi nell'ultimazione del velivolo a favore della produzione estera. La stampa italiana per\u00f2, pur ritenendo possibile un simile intreccio si limit\u00f2 a riportare la notizia ricordando che la fonte era politicamente antiamericana.\nTecnica.\nL'aereo era un quadrimotore dalla costruzione interamente metallica, con eliche a cinque pale e doppia deriva di coda. Con una lunghezza di 33 m ed una apertura alare di 42, poteva portare da 60 ad 80 passeggeri (a seconda delle fonti) fino a 7\u00a0700\u00a0km.\nImpiego operativo.\nIl solo esemplare costruito, dopo il primo volo del 27 agosto 1948, venne preso in carico con matricola MM 61802 dall'Aeronautica Militare, che lo utilizz\u00f2 con i contrassegni del Reparto Volo Stato Maggiore per alcuni anni sulla rotta Roma-Mogadiscio, fino ad un grave incidente nel 1954 che lo danneggi\u00f2 in modo importante. La chiusura della Breda e la mancanza di pezzi di ricambio lo condannarono definitivamente."}
{"id": "2239128", "revid": "61051", "url": "https://it.wikipedia.org/wiki?curid=2239128", "title": "Breda BZ.308", "text": ""}
{"id": "2239131", "revid": "767487", "url": "https://it.wikipedia.org/wiki?curid=2239131", "title": "Kanon Wakeshima", "text": "Il suo scopritore e produttore \u00e8 il noto musicista visual kei Mana. Kanon ha debuttato nel DefSTAR Records nel maggio 2008 con la canzone \"still doll\", l'ending theme della prima serie dell'anime adattato dal manga \"Vampire Knight\". La sua seconda canzone \"Suna no oshiro\" (\"Castello di sabbia\"), pubblicata il 12 novembre 2008, \u00e8 la sigla della seconda serie dell'anime. Ha inoltre pubblicato due album, \"Shinshoku dolce\" nel 2009 e \"Sh\u014djo shikake no libretto\" nel 2010, e partecipa con Kanon degli AN CAFE al progetto kanon\u00d7kanon.\n\u00c8 stata nominata \"Best Newcomer award 2008\" nel quarto annuale \"Shojo Beat Music Awards\".\nKanon\u00d7kanon.\nNel 2010 Kanon Wakeshima avvia con il suo omonimo Kanon, il bassista degli AN CAFE, un progetto di collaborazione chiamato kanon\u00d7kanon (il segno di moltiplicazione in giapponese implica una collaborazione e non si pronuncia) in cui lei scrive le parole e lui la musica. I musicisti si presentano come un duo in , nel senso che non appartengono n\u00e9 al mondo dei disegni in 2D n\u00e9 a quello della realt\u00e0 in 3D: il duo nasce infatti per realizzare musica per prodotti da otaku, ovvero cartoni animati, videogiochi e altre opere collegate all'immaginario di Akihabara. I kanon\u00d7kanon quindi si esprimono contemporaneamente in due dimensioni con le illustrazioni (lei fanciullina &amp; lui pazzoide calati in varie ambientazioni), in \"due dimensioni e mezzo\" con la musica e in tre dimensioni con i concerti dal vivo."}
{"id": "2239132", "revid": "110157", "url": "https://it.wikipedia.org/wiki?curid=2239132", "title": "Kvilda", "text": "Kvilda \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239135", "revid": "767487", "url": "https://it.wikipedia.org/wiki?curid=2239135", "title": "La\u017ei\u0161t\u011b", "text": "La\u017ei\u0161t\u011b \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239136", "revid": "547034", "url": "https://it.wikipedia.org/wiki?curid=2239136", "title": "L'Italia... e altre storie", "text": "L'Italia... e altre storie \u00e8 un album del cantautore italiano Marco Masini, uscito il 20 febbraio 2009 che ha raggiunto la sesta posizione in classifica.\nContiene la canzone presentata al Festival di Sanremo 2009, \"L'Italia\", altri 8 brani inediti scritti in collaborazione con Beppe Dati ed uno composto con l'artista Giorgio Faletti."}
{"id": "2239137", "revid": "767487", "url": "https://it.wikipedia.org/wiki?curid=2239137", "title": "L\u010dovice", "text": "L\u010dovice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239140", "revid": "106456", "url": "https://it.wikipedia.org/wiki?curid=2239140", "title": "Arly", "text": "L'Arly \u00e8 un fiume francese, affluente di destra dell'Is\u00e8re. Esso bagna nell'ordine i dipartimenti dell' Alta Savoia e della Savoia nella regione dell' Alvernia-Rodano-Alpi.\nPrende forma a valle di Meg\u00e8ve dalla confluenza di due torrenti: il \"ruisseau du Planay\" ed il \"ruisseau du Glapet\" e confluisce nell'Is\u00e8re nei pressi di Albertville.\nAttraversa i seguenti comuni:"}
{"id": "2239142", "revid": "110157", "url": "https://it.wikipedia.org/wiki?curid=2239142", "title": "Lenora (Repubblica Ceca)", "text": "Lenora \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239145", "revid": "110157", "url": "https://it.wikipedia.org/wiki?curid=2239145", "title": "Empire Awards 2007", "text": "La \u00aa edizione degli Empire Awards, organizzata dalla rivista cinematografica inglese \"Empire\", si \u00e8 svolta il 27 marzo 2007 e premi\u00f2 i film usciti nel 2006.\nVincitori e candidati.\nI vincitori sono indicati in grassetto."}
{"id": "2239146", "revid": "179777", "url": "https://it.wikipedia.org/wiki?curid=2239146", "title": "Cincio Alimento", "text": ""}
{"id": "2239149", "revid": "1216132", "url": "https://it.wikipedia.org/wiki?curid=2239149", "title": "Annales (Cincio Alimento)", "text": "Gli Annales (\"Annali\") sono un'opera dello storiografo romano Lucio Cincio Alimento. L'opera, di cui rimane un ridottissimo numero di frammenti, peraltro non testuali, fu composta nel periodo della seconda guerra punica. Nella composizione degli \"Annales\" e nel reperimento del materiale necessario alla stesura dell'opera, Alimento pot\u00e9 rifarsi alle testimonianze degli \"Annales pontificum\", ai documenti ufficiali e privati, ai trattati e agli \"elogia\", nonch\u00e9 alle proprie esperienze personali. Pot\u00e9 inoltre far riferimento all'opera del coevo Quinto Fabio Pittore e a quella dello storico greco Timeo di Tauromenio.\nCome lo stesso Pittore, Alimento scrisse la sua opera in greco, in modo tale che potesse essere fruibile presso tutti i popoli del Mediterraneo su cui Roma si andava affermando. L'espansione territoriale dell'Urbe, inoltre, rendeva necessaria la ricostruzione di tutta la storia romana, in modo tale che la politica militare di Roma potesse essere giustificata. Poco prima, infatti, Filino di Agrigento, discepolo di Timeo di Tauromenio, aveva pubblicato un'opera storica favorevole ai Cartaginesi, e lo stesso Annibale aveva presso di s\u00e9 due storici, Sosilo e Sileno, incaricati di stilare il resoconto delle sue imprese.\nNonostante, dunque, gli intenti propagandistici e la necessit\u00e0 di dimostrare la buona fede dei Romani, Alimento seppe scrivere un'opera cui gli antichi riconobbero una certa onest\u00e0: egli raccont\u00f2 con diligenza la storia di Roma dalle leggendarie origini fino alla seconda guerra punica. I suoi \"Annales\", che fissano la fondazione di Roma al 729 a.C., bench\u00e9 tenuti presenti da Livio, non goderono della stessa considerazione di quelli di Fabio Pittore."}
{"id": "2239154", "revid": "287204", "url": "https://it.wikipedia.org/wiki?curid=2239154", "title": "Lipovice", "text": "Lipovice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239156", "revid": "767487", "url": "https://it.wikipedia.org/wiki?curid=2239156", "title": "Lu\u017eice (Boemia meridionale)", "text": "Lu\u017eice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239157", "revid": "767487", "url": "https://it.wikipedia.org/wiki?curid=2239157", "title": "Mahou\u0161", "text": "Mahou\u0161 \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239160", "revid": "767487", "url": "https://it.wikipedia.org/wiki?curid=2239160", "title": "Malovice", "text": "Malovice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239165", "revid": "1856513", "url": "https://it.wikipedia.org/wiki?curid=2239165", "title": "Israir Airlines", "text": "ISRAIR Airlines (), correntemente chiamata Israir, \u00e8 una compagnia aerea con base a Tel Aviv, Israele. Essa opera voli interni e charter dagli aeroporti di Sde Dov, Haifa, Ben Gurion e Eilat.\nOpera anche nei voli VIP ed \u00e8 la seconda compagnia pi\u00f9 grande di Israele dopo la El Al, alle sue dipendenze lavorano circa 350 persone. La compagnia ha dichiarato di aver preso a modello la compagnia aerea low cost americana JetBlue.\nFlotta.\nLa flotta di Israir consiste nei seguenti aeromobili (aggiornata al maggio 2018]:\nDopo che nella primavera del 2006 Israir ha ottenuto il permesso di operare sulla redditizia rotta New York-Tel Aviv, ha preso contatto con Boeing ed Airbus riguardo alla possibile acquisizione di nuovi apparecchi a lungo raggio. La compagnia ha dichiarato di essere interessata al nuovo Boeing 787."}
{"id": "2239167", "revid": "767487", "url": "https://it.wikipedia.org/wiki?curid=2239167", "title": "Mi\u010dovice", "text": "Mi\u010dovice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239171", "revid": "767487", "url": "https://it.wikipedia.org/wiki?curid=2239171", "title": "Nebahovy", "text": "Nebahovy \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239172", "revid": "767487", "url": "https://it.wikipedia.org/wiki?curid=2239172", "title": "N\u011bm\u010dice (Prachatice)", "text": "N\u011bm\u010dice \u00e8 un comune della Repubblica Ceca facente parte del distretto di Prachatice, in Boemia Meridionale."}
{"id": "2239174", "revid": "466539", "url": "https://it.wikipedia.org/wiki?curid=2239174", "title": "Bad Honnef", "text": "Bad Honnef \u00e8 una citt\u00e0 di abitanti della Renania Settentrionale-Vestfalia, in Germania. Appartiene al distretto governativo (\"Regierungbezirk\") di Colonia, ed al circondario (\"Kreis\") del Reno-Sieg (targa SU). Bad Honnef si fregia del titolo di \"Media citt\u00e0 di circondario\" (\"Mittlere Kreisangeh\u00f6rige Stadt\").\nSuddivisione amministrativa.\nBad Honnef si divide in 4 zone, corrispondenti all'area urbana e a 3 frazioni:"}
{"id": "2239177", "revid": "123722016", "url": "https://it.wikipedia.org/wiki?curid=2239177", "title": "Protestantesimo (programma televisivo)", "text": "Protestantesimo \u00e8 una rubrica religiosa televisiva attualmente trasmessa da Rai 2. Il programma, curato dalla Federazione delle Chiese Evangeliche in Italia in convenzione con la Rai, tratta argomenti ed approfondimenti relativi alle chiese protestanti presenti sul territorio italiano.\nIl programma.\nLa rubrica \u00e8 andata in onda per la prima volta il 4 gennaio 1973 alle 22.30 sull'allora Programma Nazionale. Il programma, insieme all'analoga rubrica \"Sorgente di vita\" dedicata alla storia e alla religione ebraica, ha rappresentato uno dei primissimi spazi di pluralismo religioso ospitati dal servizio pubblico radiotelevisivo italiano.\n\"Protestantesimo\" viene trasmesso in terza serata ogni due domeniche, con cadenza quindicinale, in alternanza con \"Sorgente di vita\", con replica settimanale al luned\u00ec in orari alterni (in terza serata e al mattino), con un formato tipo \"magazine\" che ospita pi\u00f9 argomenti differenti. I temi trattati riguardano principalmente aspetti di etica a livello individuale e sociale, attivit\u00e0 delle chiese protestanti nel mondo, letture commentate della Bibbia, approfondimenti sui contributi apportati dai protestanti nei vari campi della cultura e dell'impegno sociale.\nA partire dal 1993, la rubrica cura anche la messa in onda di momenti di culto, trasmessi in Eurovisione, in occasione delle quattro principali celebrazioni delle Chiese Evangeliche: Natale, Pasqua, Pentecoste e il giorno della Riforma (festa mobile che ricorre l'ultima domenica di ottobre o la prima domenica di novembre).\nLa rubrica \u00e8 attualmente diretta da Marco Davite e condotta da Catia Barone. In passato \u00e8 stata condotta da Paolo Emilio Landi."}
{"id": "2239181", "revid": "2166030", "url": "https://it.wikipedia.org/wiki?curid=2239181", "title": "Veria", "text": "Veria o Veroia () \u00e8 un comune della Grecia situato nella periferia della Macedonia Centrale (unit\u00e0 periferica di Emazia) con 66.547 abitanti secondo i dati del censimento 2011.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 791,4\u00a0km\u00b2 e la popolazione \u00e8 passata da 48.306 a 66.547 abitanti (censimento 2011).\n\u00c8 situata ai piedi del monte Vermio.\nStoria.\nVeria sorge nella regione storica della Macedonia meridionale che era detta anticamente Bottia.\nIn questa zona sono stati identificati alcuni insediamenti di epoca neolitica.\nLe origini di Veria (Berea) sono incerte. I primi abitanti, probabilmente appartenenti a trib\u00f9 frigie, furono cacciati dai Macedoni intorno al VII secolo a.C.\nLa citt\u00e0 situata alle falde del Monte Vermion si trova a 65\u00a0km a sud-ovest di Tessalonica a circa 40\u00a0km dal Mare Egeo. L'Olimpo, il monte che nella mitologia era la sede del pantheon ellenico, si trova a sud.\nLa prima menzione della citt\u00e0 si ha in un passaggio dello storico greco Tucidide, che riferisce di un fallito tentativo di assedio da parte degli Ateniesi nel 432 a.C.\nLa citt\u00e0 ricevette probabilmente un impianto urbanistico regolare di tipo ippodameo durante il regno di Cassandro e dovette svilupparsi ulteriormente sotto gli Antigonidi. Nel 288 a.C. fu assediata e riconquistata da Demetrio Poliorcete dopo essere stata presa da Pirro. In epoca ellenistica la citt\u00e0 era governata da magistrati chiamati \"politarchi\", e gli abitanti erano suddivisi in \"trib\u00f9\".\nDopo la battaglia di Pidna del 168 a.C. e la sconfitta dell'ultimo sovrano macedone Perseo, il regno di Macedonia fu conquistato dai Romani e la citt\u00e0 appartenne dal 148 a.C. alla provincia di Macedonia. Sub\u00ec la presenza delle armate di Pompeo subito prima della battaglia di Farsalo del 48 a.C. e intorno all'anno 50 fu visitata da san Paolo e Sila nel suo secondo viaggio missionario (). A Berea l'apostolo Paolo trov\u00f2 un folto gruppo di giudei tanto che, dopo la sua predicazione nella sinagoga ebraica presente in citt\u00e0, molti divennero credenti insieme a persone di nazionalit\u00e0 greca ().\nVeria fu a capo del \"koinon\" (associazione provinciale) di Macedonia, ospitandone il sinedrio, organizzava giochi e celebrazioni in onore degli imperatori con competizioni sportive o letterarie ed era sede del culto imperiale. Nel 56 ottenne il titolo onorifico di \"metropoli\".\nNel III secolo al culto imperiale del \"koinon\" macedone fu collegato il culto di Alessandro Magno. I premi per i vincitori dei giochi erano costituiti da medaglioni d'oro con raffigurati episodi della vita di Alessandro. Con la riforma dioclezianea, la citt\u00e0 appartenne alla provincia di Macedonia nella diocesi di Mesia. Nel 473 fu forse brevemente occupata dagli Ostrogoti.\nIn epoca bizantina, con la riforma giustinianea appartenne alla provincia di \"Macedonia prima\". Sub\u00ec le incursioni degli Avari (531), degli Arabi (904) e dei Bulgari (985, 1040-1041) e i danni dei terremoti negli anni 896, 904 e 985.\nNel 1204, con la caduta dell'impero bizantino a seguito della quarta crociata, fu in possesso di Bonifacio I del Monferrato, signore del Regno di Tessalonica e vi venne insediato un vescovo. Pass\u00f2 quindi nel 1220-1224 sotto la giurisdizione di Teodoro Comneno, despota dell'Epiro, quindi di Giovanni III Vatatzes, nell'impero di Nicea, ancora nel despotato d'Epiro con Michele II Comneno nel 1257. Infine torn\u00f2 al restaurato impero bizantino dal 1261, sotto l'imperatore Michele VIII Paleologo.\nFu in seguito coinvolta nelle lotte fra gli imperatori Andronico II e Andronico III negli anni 1321-1328. Caduta in possesso del re di Serbia Stefano Du\u0161an (1331-1355), ne furono rafforzate le fortificazioni. La chiesa episcopale cittadina divenne sede metropolitana e molte chiese furono costruite all'interno delle mura. La citt\u00e0 fu sede in quest'epoca di attivit\u00e0 di tintura delle stoffe e della lavorazione del marmo e del bronzo. Vi risiedevano numerosi mercanti ebrei, che gestivano i contatti commerciali con Tessalonica e con Costantinopoli. La popolazione si suddivideva tra aristocratici, popolo e clero.\nNel 1391 la citt\u00e0 venne annessa all'Impero ottomano. Dopo la sconfitta nella battaglia di Ankara del 1402, venne ripresa dai Turchi nel 1448. Le chiese vennero abbandonate o convertite in moschee e la localit\u00e0 riprese il suo sviluppo come centro commerciale e manifatturiero. Ospit\u00f2 una delle prime scuole greche in Macedonia.\nNel XIX secolo la citt\u00e0 era suddivisa in dodici quartieri. Nel 1912 si riunific\u00f2 con la Grecia.\nMonumenti e luoghi d'interesse.\nSi conservano tratti della cinta muraria di epoca ellenistica, in opera quadrata. In alcuni punti sono presenti successivi interventi del III secolo, eseguiti frettolosamente e riutilizzando come blocchi stele e altari funerari dei periodi precedenti. Altri interventi furono effettuati in epoca bizantina e turca.\nSecondo la tradizione nella citt\u00e0 bizantina erano presenti 72 chiese, alcune delle quali probabilmente cappelle votive private. La chiesa pi\u00f9 antica \u00e8 l'antica cattedrale, dedicata ai santi apostoli Pietro e Paolo, ricostruita nel XII secolo a tre navate, separate da colonne sorreggenti arcate. Conserva nell'abside affreschi coevi con i \"Padri della Chiesa\" e altri del XIV secolo sugli intradossi delle arcate tra le navate. Durante il periodo ottomano fu trasformata nella moschea di \"Hounkiar Camii\". Sub\u00ec in seguito altre trasformazioni con la demolizione della navata meridionale.\nIl museo archeologico ospita i reperti del sito neolitico di Nea Nikomedia e dei tumuli della necropoli di Vergina dell'et\u00e0 del ferro, sculture e ritratti provenienti dal territorio e l'iscrizione greca nota come \"legge del ginnasio\", che riporta le regole per la conduzione del ginnasio ellenistico.\nSport.\nCalcio.\nLa squadra principale della citt\u00e0 \u00e8 il Veroia."}
{"id": "2239182", "revid": "184925", "url": "https://it.wikipedia.org/wiki?curid=2239182", "title": "Robe Grosse", "text": ""}
{"id": "2239183", "revid": "124751894", "url": "https://it.wikipedia.org/wiki?curid=2239183", "title": "Alessandra Mastronardi", "text": " \n\u00c8 nota soprattutto per il ruolo di Eva Cudicini nella serie televisiva \"I Cesaroni\" e per quello di Alice Allevi nella serie televisiva \"L'allieva\". Tra i suoi ruoli pi\u00f9 importanti quelli nei film: \"To Rome with Love\" di Woody Allen (2012), nella commedia \"L'ultima ruota del carro\" di Giovanni Veronesi (2013) e nel film biografico \"Life\" di Anton Corbijn (2015).\nBiografia.\nNasce a Napoli da padre originario di Villacanale, frazione di Agnone (in provincia di Isernia), e da madre napoletana; si trasferisce a Roma con la famiglia all'et\u00e0 di 5 anni. Dopo aver conseguito la maturit\u00e0 classica, si iscrive alla facolt\u00e0 di Lettere e filosofia indirizzo spettacolo dell'Universit\u00e0 La Sapienza.\nEsordisce come attrice nel 1998 con la miniserie televisiva \"Amico mio 2\", regia di Giorgio Capitani e Paolo Poeti, a cui fanno seguito \"Un prete tra noi 2\" (1999), regia di Lodovico Gasparini, \"Lui e lei 2\" (1999), \"Un medico in famiglia 3\" (2003), regia di Claudio Norza e Isabella Leoni, \"Il veterinario\", regia di Jos\u00e9 Mar\u00eda S\u00e1nchez, e \"Il Grande Torino\", diretta da Claudio Bonivento, in cui interpreta il ruolo di Rosa Di Girolamo, entrambe del 2005, e un episodio di \"Don Matteo 5\" (2006). Da registrare anche qualche partecipazione a produzioni cinematografiche: \"Il manoscritto di Van Hecken\" (1999) e \"La bestia nel cuore\" (2003); e inoltre i cortometraggi \"Cose che si dicono al buio\", regia di Marco Costa, e \"Due sigarette\", entrambi del 2004.\nSale alla ribalta nel 2006 con la serie televisiva \"I Cesaroni\", in cui interpreta il personaggio di Eva Cudicini, con Elena Sofia Ricci e Claudio Amendola. Sempre nel 2006 \u00e8 protagonista del videoclip \"Stai bene come stai\" della band Le Mani, vincitore del \"Premio Videoclip Italiano 2007\". Nel gennaio del 2007 esordisce in teatro nella commedia \"The Prozac Family\", regia di Marco Costa. Il ruolo interpretato nella commedia, rappresentata al Teatro de' Servi di Roma, \u00e8 quello di Margherita. La commedia verr\u00e0 riproposta nel 2009 al Teatro Parioli. Il 24 agosto 2007 esce nelle sale \"Prova a volare\", opera prima di Lorenzo Cicconi Massi; nel film, in cui \u00e8 protagonista insieme con Riccardo Scamarcio, interpreta il ruolo di Gloria. Il film, prodotto nel 2003 e originariamente intitolato \"Il motore del mondo\", viene distribuito dall'Istituto Luce.\nNel 2008 canta alcuni versi del singolo di Matteo Branciamore \"La notte sul tetto\" (inserito nell'album \"Parole nuove\"). A febbraio ritorna sul piccolo schermo con la seconda stagione de \"I Cesaroni\", diretta ancora da Francesco Vicario. Successivamente appare su Sky Cinema, nel ruolo di Roberta, donna del \"Freddo\", nella serie televisiva \"Romanzo criminale - La serie\" (basata sull'omonimo romanzo del giudice Giancarlo De Cataldo e secondo adattamento dopo il film diretto da Michele Placido).\nNel 2009, oltre a ritornare a recitare in teatro con la commedia \"The Prozac Family\", \u00e8 nuovamente su Canale 5 con la terza stagione de \"I Cesaroni\" e con il film televisivo \"Non smettere di sognare\", alle prese con un ruolo da giovane ballerina di nome Stella, suo primo ruolo da protagonista assoluta. Nel 2010 ritorna a vestire i panni di Eva Cudicini nella quarta stagione de \"I Cesaroni\" e quelli di Roberta nella seconda serie di \"Romanzo criminale\". Inoltre \u00e8 protagonista della miniserie in onda su Rai 1 \"Sotto il cielo di Roma\", regia di Christian Duguay. Nel cast sono presenti anche Ettore Bassi e Margot Sikabonyi. Sempre nello stesso anno interpreta il ruolo della stilista Micol Fontana nella miniserie \"Atelier Fontana - Le sorelle della moda\", diretta da Riccardo Milani.\nNell'estate del 2011 partecipa alle riprese del film \"To Rome with Love\", regia di Woody Allen, nei panni di Milly. Dal 15 settembre 2011 l'attrice \u00e8 a Dublino e a Belgrado per girare la serie televisiva \"Titanic - Nascita di una leggenda\", regia di Ciaran Donnelly, nei panni della copista Sofia Silvestri. Nel 2012 \u00e8 Clelia, nella miniserie televisiva di Cinzia TH Torrini \"La Certosa di Parma\". Nella primavera del 2012 torna sul set de \"I Cesaroni\" per girare 4 episodi della quinta e sua ultima stagione. Nell'autunno 2012 gira il film per il cinema \"L'ultima ruota del carro\" accanto a Elio Germano per la regia di Giovanni Veronesi, nel ruolo di Angela. Il film \u00e8 stato presentato fuori concorso al \"Festival internazionale del film di Roma\". A dicembre 2014 veste i panni di Giulietta Capuleti nel film tv mediaset \"Romeo e Giulietta\", prodotta dalla Lux Vide, accanto all'attore spagnolo Marti\u00f1o Rivas.\nNel 2013 gira il film per il cinema \"Amici come noi\", con la regia di Enrico Lando. Nel 2014 gira a Roma, assieme ad Alessandro Cattelan e Francesco Pannofino, il film per il cinema \"Ogni maledetto Natale\", della regia di Giacomo Ciarrapico, in cui interpreta Giulia. Sempre nel 2014 gira a Firenze, assieme a Brett Dalton e Stana Katic, il film per il cinema \"The Tourist\", per la regia di Evan Oppenheimer. Tra il febbraio e l'aprile dello stesso anno, Alessandra gira a Los Angeles e in Canada il film \"Life\", per la regia di Anton Corbijn, nel ruolo di Anna Maria Pierangeli assieme a Robert Pattinson e Dane DeHaan. Il film viene presentato al Festival di Berlino nel febbraio 2015.\nNel 2019 \u00e8 stata madrina della 76\u00aa Mostra internazionale d'arte cinematografica di Venezia, presentando le cerimonie d'apertura e chiusura della manifestazione.\nNel 2020 vince al Magna Graecia Film Festival il premio Vigliaturo per \"L'allieva\".\nDoppiatrici italiane.\nAlessandra Mastronardi \u00e8 solita doppiare se stessa nei film girati all'estero. Tuttavia in alcune pellicole l'attrice non recita con la sua voce. Le doppiatrici che le hanno prestato la voce sono:"}
{"id": "2239184", "revid": "83531", "url": "https://it.wikipedia.org/wiki?curid=2239184", "title": "Membrana cellulare", "text": "La membrana cellulare, detta anche membrana plasmatica, plasmalemma o citomembrana, e un sottile rivestimento, con spessore di 5-100\u00a0nm (50-100 \u00c5), che delimita la cellula in tutti gli organismi viventi, la separa dall'ambiente esterno, ne regola gli scambi di elementi e sostanze chimiche. Nelle cellule eucariote delimita anche gli organelli interni alla cellula. Osservazioni al TEM hanno dimostrato che tutte le cellule sono delimitate da una membrana.\nFormata in prevalenza da lipidi, in massima parte fosfolipidi, viene chiamata anche \"doppio strato fosfolipidico\" o \"bilayer fosfolipidico\" secondo l'accezione inglese perch\u00e9 si dispongono in un doppio strato di lipidi con le teste idrofile volte verso l'ambiente esterno e verso il citoplasma. Le code idrofobe di conseguenza sono in contatto tra loro \"nell'interno\" del bilayer. Questa disposizione minimizza la superficie delle code idrofobe in contatto con l'acqua.\nNella componente lipidica si vanno a collocare, con importanti funzioni fisiologiche, proteine e una piccola percentuale di glucidi, in forma di glicoproteine e glicolipidi, e di molecole di colesterolo che la stabilizzano. Questa conformazione rende ragione delle principali funzioni delle membrane, in particolare del trasporto di sostanze dall'esterno della cellula all'interno e viceversa.\nEsiste una sostanziale uniformit\u00e0 di struttura fra il plasmalemma e le altre membrane che delimitano i diversi comparti cellulari o organuli. Negli organismi eucarioti animali la membrana cellulare \u00e8 lo strato pi\u00f9 esterno, mentre nelle cellule eucariote vegetali \u00e8 presente una parete cellulare; in alcuni procarioti la membrana cellulare \u00e8 ricoperta da un rivestimento protettivo chiamato parete batterica.\nDescrizione.\nComposizione e asimmetria della membrana cellulare.\nNella membrana cellulare si trova una grande quantit\u00e0 di lipidi (in particolare fosfolipidi). \nI lipidi sono le molecole pi\u00f9 rappresentate nella membrana plasmatica; i lipidi di membrana in cellule diverse, o anche in organuli diversi della stessa cellula, possono differire comunque per alcune caratteristiche:\nQueste diversit\u00e0 sono legate alla presenza di specifiche catene laterali idrofobiche che li compongono. \nOltre alla componente lipidica si trovano numerose proteine (in rapporto 1:50 rispetto ai lipidi; per ogni proteina ci sono circa 50 molecole lipidiche), aventi importanti funzioni fisiologiche. Le proteine di membrana sono distribuite in maniera asimmetrica sui due strati. Esistono proteine intrinseche che hanno dei domini transmembrana molto idrofobi e proteine estrinseche che interagiscono con la superficie polare del doppio strato fosfolipidico e con le porzioni extra membrana delle proteine intrinseche.\nSi riscontra anche una piccola percentuale di glucidi (= carboidrati), in forma di glicoproteine e glicolipidi, e di molecole di colesterolo che stabilizzano la membrana.\nI carboidrati costituiscono dei siti di riconoscimento possono essere legati alle proteine formando le glicoproteine o ai lipidi formando i glicolipidi.\nLa composizione dei due strati, esterno e interno, della membrana cellulare presenta notevoli differenze, non solo nella componente proteica, ma anche nella stessa componente lipidica, per cui la membrana plasmatica \u00e8 caratterizzata da una marcata asimmetria, che riflette le differenti funzioni dei due monostrati. Tale asimmetria presenta importanti funzioni ed \u00e8 finemente controllata dalla cellula.\nModello a mosaico fluido.\nSecondo il \"modello a mosaico fluido\", proposto nel 1972 da S.J.Singer e G.L.Nicholson, il doppio strato lipidico della membrana plasmatica \u00e8 allo stato di liquido-cristallino ed in esso sono immerse numerose proteine, che grazie alla fluidit\u00e0 della componente lipidica presentano un notevole grado di mobilit\u00e0; ad esse spetta lo svolgimento della gran parte delle funzioni di membrana. Il doppio strato lipidico non ha carattere omogeneo, ma piuttosto all'interno del mosaico fluido sono presenti microdomini lipidici meno fluidi (\"lipid rafts\" Simon e Ikonen, 1997), formati principalmente da sfingolipidi e colesterolo allo stato liquido-ordinato, che funzionerebbero sia da zattere di trasporto di componenti di membrana, sia da piattaforme per la genesi di segnali intracellulari, per cui in essi sono concentrate proteine specifiche.\nAttualmente si distinguono due tipi di zattere lipidiche: le caveole e le zattere \"non invaginate\". Le prime si presentano morfologicamente come fossette (caveole) della superficie cellulare e biochimicamente sono caratterizzate dalla presenza della proteina strutturale caveolina (caveolinea), essenziale per la loro costituzione. I rafts \"non invaginati\" sono piattaforme morfologicamente indistinguibili dalla restante porzione della membrana cellulare; in condizioni basali sono di piccolissime dimensioni, ma sono in grado di confluire per formare piattaforme di maggiori dimensioni in seguito a stimolazione, ad esempio in conseguenza del legame dei recettori, contenuti nei rafts, con i corrispondenti segnali extracellulari.\nIl concetto iniziale del modello a mosaico fluido, che prevedeva una distribuzione casuale delle proteine con ampia libert\u00e0 di movimento laterale e di rotazione, deve quindi essere rivisto in favore di un modello di membrana in cui all'interno del doppio strato lipidico fluido esistono domini lipidici e aggregati proteici a carattere dinamico, la cui mobilit\u00e0 \u00e8 ristretta sia dai legami lipidi-lipidi, proteina-proteina o proteina-lipidi, sia dalle interazioni delle proteine con il citoscheletro, con la matrice extracellulare o con cellule adiacenti.\nFluidit\u00e0 della membrana cellulare.\nIn condizioni fisiologiche, sia le molecole lipidiche sia quelle proteiche in esse immerse sono in grado di muoversi all'interno del proprio monostrato della membrana cellulare. A temperature fisiologiche, la membrana cellulare \u00e8 allo stato lamellare liquido-cristallino, in cui le catene idrocarboniose dei lipidi sono allo stato fluido, per cui manifestano una notevole libert\u00e0 di movimento (stato L alfa di Luzzati). Al contrario, allo stato cristallino le catene idrocarboniose presentano una disposizione rigida, parallela alla perpendicolare della superficie del doppio strato (L beta) o angolata rispetto a questa (L beta'). La temperatura alla quale si verifica la fusione delle catene alifatiche, cio\u00e8 il passaggio dallo stato cristallino a quello liquido-cristallino, si definisce temperatura di transizione (Tc o Temperatura Critica oppure Tm da melting).\nLa maggior parte delle proteine presenta movimenti di spostamento (diffusione) laterale; fanno eccezione le proteine di membrana ancorate al citoscheletro.\nPer quanto riguarda i lipidi di membrana, sono stati descritti diversi tipi di movimenti, che possono essere intramolecolari (1) o intermolecolari (2-4):\nIl movimento intermolecolare si svolge soprattutto in direzione orizzontale (diffusione laterale), oltre che intorno agli assi longitudinale e trasversale della molecola (rotazione e oscillazione), ma solo raramente avviene la rotazione trasversale di 180\u00b0, che causa il passaggio della molecola da un monostrato all'altro (movimento di \"flip-flop\"). Infatti dal punto di vista termodinamico \u00e8 sfavorevole per una molecola polare penetrare con la sua estremit\u00e0 idrofila attraverso la parte idrofoba del doppio strato; la spesa di energia \u00e8 minore nel caso di una molecola lipidica, ma anche in questo caso lo spostamento da una parte all'altra della membrana avviene molto lentamente.\nNelle membrane artificiali e naturali, una singola molecola lipidica scambia il posto con quelle vicine con una frequenza di circa 107 volte al secondo e diffonde alcuni micron al secondo a 37\u00a0\u00b0C, con un coefficiente di diffusione (D) di circa 10\u20138\u00a0cm\u00b2/s. A questa velocit\u00e0 di spostamento, una molecola lipidica pu\u00f2 diffondere lungo l'intera cellula batterica (\u22481 micron) in un solo secondo, mentre pu\u00f2 percorrere l'intera circonferenza di una cellula animale in circa 20 secondi.\nI movimenti intramolecolari consistono nella rotazione intorno ai legami semplici C-C, che comporta l'isomerizzazione tra le differenti conformazioni della molecola lipidica, in particolare l'isomerizzazione trans-gauche. I movimenti di rotazione dei gruppi metilici e di isomerizzazione trans-gauche sono massimi verso il centro del doppio strato lipidico.\nLa conformazione trans \u00e8 la pi\u00f9 stabile (minor contenuto di energia) in quanto i gruppi metilici sono alla massima distanza tra loro.\nAlla configurazione \"tutto trans\" (quando tutti i gruppi metilici sono in conformazione trans) la catena idrocarboniosa ha la sua massima lunghezza, in quanto la molecola \u00e8 completamente distesa, mentre la presenza di conformazione gauche causa un piegamento della molecola.\nAllo stato cristallino (L beta), le catene alifatiche dei fosfolipidi sono in conformazione tutto trans, con l'aumento della temperatura l'eccitazione termica delle catene favorisce l'isomerizzazione trans-gauche.\nPoich\u00e9 la percentuale delle conformazioni gauche aumenta con l'aumentare della temperatura, alle alte temperature le catene idrocarboniose dei fosfolipidi sono pi\u00f9 corte.\nI principali fattori che determinano la fluidit\u00e0 della membrana cellulare sono, oltre alla temperatura:\nNei fosfogliceridi si trovano due tipi di acidi grassi: quelli saturi, in cui tutti i legami che gli atomi di carbonio possono formare sono saturati con atomi di idrogeno, e quelli insaturi, nei quali si formano doppi legami tra gli atomi di carbonio.\nLa fluidit\u00e0 del doppio strato lipidico \u00e8 in parte dovuta alla abbondanza relativa degli acidi grassi insaturi; in genere l'acido grasso in posizione 2 dei fosfogliceridi \u00e8 insaturo, tuttavia il grado di insaturazione varia a seconda della specie lipidica, essendo la fosfatidiletanolamina e la fosfatidilserina (prevalenti nel monostrato interno della membrana) pi\u00f9 insature rispetto agli altri fosfolipidi, in primo luogo rispetto alla sfingomielina, che presenta circa il 70% di acidi grassi saturi.\nLa presenza di catene insature provoca un maggiore disordine nell'allineamento delle catene, rendendo pi\u00f9 fluida la membrana, mentre le catene sature con il loro allineamento pi\u00f9 compatto favoriscono la formazione di un reticolo rigido.\nInfatti, i doppi legami con configurazione cis (che costituiscono la configurazione di quasi tutti gli acidi grassi insaturi naturali) causano un inginocchiamento della catena idrocarboniosa, per cui si riduce la lunghezza dei segmenti paralleli che interagiscono con le molecole vicine, ottenendo lo stesso effetto di un accorciamento della catena; il massimo effetto si ha quando il doppio legame occupa la posizione intermedia tra la fine della catena ed il glicerolo: allontanandosi il doppio legame dalla posizione intermedia, la lunghezza del segmento parallelo aumenta progressivamente e diventano maggiori le interazioni con le catene vicine.\nAl contrario i doppi legami in conformazione trans hanno un effetto di gran lunga inferiore sulla fluidit\u00e0 di membrana, in quanto la catena idrocarboniosa mantiene quasi la stessa conformazione delle catene sature (la sfingosina presenta un doppio legame trans).\nUn altro fattore che influisce sulla fluidit\u00e0 della membrana cellulare \u00e8 il volume occupato dalla testa polare dei fosfolipidi, che \u00e8 dipendente dal suo grado di idrofilia. Il volume occupato dalla testa idratata rispetto all'area occupata dalle due catene idrocarboniose influenza lo spazio a disposizione per il movimento delle catene idrocarboniose e quindi la compattezza del loro allineamento. Per esempio, le teste della fosfatidiletanolamina occupano poco spazio per la formazione di legami idrogeno tra i gruppi \u2013NH e i gruppi -PO-4, mentre le teste di fosfatidilcolina, prive di gruppi donatori, interagiscono attraverso le molecole di acqua legate, cosicch\u00e9 l'area occupata da ciascuna testa misura 47-54 \u00c5, molto di pi\u00f9 dell'area di sezione occupata dalle due catene idrocarboniose. Ci\u00f2 determina una minore vicinanza delle catene idrocarboniose, che possono cos\u00ec formare un minor numero di legami fra loro. Di conseguenza, gli acidi grassi della fosfatidilcolina hanno una maggior libert\u00e0 di movimento, per cui la fluidit\u00e0 della membrana risulta aumentata.\nLa libert\u00e0 di movimento della catena idrocarboniosa \u00e8 espressa dal parametro S o parametro di ordine di orientamento, che \u00e8 funzione degli angoli tra la perpendicolare alla membrana e gli assi x, y, z del sistema cartesiano relativo al gruppo CH2 in esame, in modo che S = 1 significa ordine e S = 0 disordine.\nMarcando con deuterio gli atomi di C in posizioni sequenziali lungo la catena idrocarboniosa, le tecniche di risonanza hanno dimostrato che la massima mobilit\u00e0 si verifica all'estremit\u00e0 delle code idrocarboniose e corrisponde al centro del doppio strato, mentre la minore mobilit\u00e0 si registra in prossimit\u00e0 della testa polare.\nLa natura della testa polare influenza l'ordine della catena idrocarboniosa prossimale, cosicch\u00e9 la mobilit\u00e0 \u00e8 minore per gli etilenamminofosfolipidi rispetto ai colinofosfolidi.\nL'ordine della catena \u00e8 influenzato anche dalla presenza di colesterolo e dal grado di saturazione della catena e naturalmente dalla temperatura.\nEffetti del colesterolo sulla fluidit\u00e0 della membrana.\nSebbene il colesterolo sia troppo idrofobico per formare, in dispersione pura, lamine bimolecolari, tuttavia esso concorre alla struttura della membrana cellulare intercalandosi tra le molecole di fosfolipidi. Il colesterolo \u00e8 composto da un anello tetraciclico (ciclopentanoperidrofenantrene), che costituisce il nucleo steroideo, contenente un gruppo ossidrilico in posizione 3 e due gruppi metilici (C18 e C19), e da una catena laterale iso-ottilica. Il colesterolo \u00e8 inserito perpendicolarmente nella membrana cellulare, in modo che il suo gruppo ossidrilico sia situato verso l'esterno, mentre la catena ottilica \u00e8 inserita nella profondit\u00e0 della membrana. Il nucleo steroideo del colesterolo ha una struttura planare relativamente rigida e risulta asimmetrico rispetto al piano dell'anello tetraciclico, dal momento che una faccia espone i gruppi metilici, mentre l'altra \u00e8 liscia e priva di sostituenti. La faccia liscia del nucleo steroideo viene in contatto con i gruppi CH2 prossimali (C1 \u2013 C10) delle catene alifatiche sature dei fosfolipidi, mentre l'altra faccia, pi\u00f9 ingombrante, interagisce con le catene insature dei fosfolipidi oppure con le proteine di membrana. Il gruppo ossidrilico in posizione 3 \u00e8 in contatto con l'ambiente acquoso extracellulare, posizionandosi nei pressi della testa polare dei fosfolipidi, nelle immediate vicinanze del gruppo carbossilico esterificato degli acidi tapti.\nPer questa sua posizione, il colesterolo riduce la libert\u00e0 di movimento del tratto prossimale (pi\u00f9 vicino al glicerolo) delle catene degli acidi grassi, con scarso effetto sul tratto distale, che occupa il centro della membrana cellulare. Gli studi di risonanza hanno, infatti, dimostrato che il colesterolo aumenta l'ordine del tratto prossimale delle catene alifatiche, diminuendo l'isomerizzazione trans-gauche e gli inginocchiamenti transitori delle catene stesse.\nQuindi, a causa della rigidit\u00e0 della sua struttura, l'effetto del colesterolo sui fosfolipidi, a temperature al di sopra della Tm, \u00e8 quello di aumentare l'ordine del tratto prossimale delle catene degli acidi grassi, mentre l'effetto sul tratto distale, al centro del doppio strato lipidico della membrana, \u00e8 scarso.\nAl contrario, a temperature inferiori alla Tm, l'effetto del colesterolo \u00e8 quello di diminuire l'ordine delle catene alifatiche degli acidi grassi e di ostacolarne la cristallizzazione, in quanto interferisce con l'interazione CH2-CH2 tra le catene idrocarboniose dei fosfolipidi.\nA causa del maggior contenuto di sfingolipidi e di colesterolo, i rafts presentano un minor grado di fluidit\u00e0 rispetto alle restanti regioni della membrana plasmatica. Proprio il maggior ordine delle catene lipidiche nei rafts, porta alla separazione di questi microdomini dalla restante membrana allo stato liquido-cristallino L alfa.\nLa nuova fase che si forma per l'effetto del colesterolo sugli altri lipidi \u00e8 stata denominate da Zuckermann (1993) liquido-ordinata o lo, intermedia tra la fase cristallina e quella liquido-cristallina. Le catene idrocarboniose in fase lo sono distese e strettamente impaccate, come nella fase cristallina, ma conservano un alto grado di mobilit\u00e0 laterale.\nNelle miscele binarie di colesterolo con un fosfolipide saturo (che quindi ha una elevata Tm), al di sopra della Tm si separa una fase lo da una fase liquido-cristallina, mentre al di sotto della Tm la fase lo si separa dalla fase cristallina.\nPoich\u00e9 gli sfingolipidi hanno una maggiore saturazione e una pi\u00f9 elevata Tm, rispetto ai fosfogliceridi, anche il maggior contenuto in sfingolipidi favorisce la separazione di domini lo e quindi la formazione dei rafts.\nIn conclusione, \u00e8 lo stretto impaccamento delle catene idrocarboniose la caratteristica chiave della esistenza dei rafts.\nData l'asimmetria della membrana, gli sfingolipidi si localizzano per la massima parte nel foglietto esterno del doppio strato, per cui i rafts sono probabilmente pi\u00f9 abbondanti in questo foglietto. Tuttavia, la formazione di rafts nel foglietto interno \u00e8 favorita dai fosfolipidi contenenti etanolammina (fosfatidiletanolammina e plasmeniletanolammina), i quali grazie alla piccola testa polare hanno un'influenza favorevole sull'impaccamento delle code idrocarboniose.\nVa sottolineato che la separazione di fase che occorre nei rafts favorisce la partizione di proteine provviste di ancore lipidiche sature o che comunque abbia preferenza per gli ambienti lo. Per questo motivo i rafts contengono proteine specifiche.\nUn'altra conseguenza dell'effetto del colesterolo sugli acidi grassi dei fosfolipidi \u00e8 l'aumento di spessore delle membrane, dovuto alla diminuzione delle isomerizzazioni trans-gauche e, quindi, alla tendenza del tratto prossimale delle catene alifatiche ad assumere di preferenza la configurazione trans, anche se non si manifesta mai la configurazione \"all trans\" tipica dello stato cristallino. Tuttavia, per concentrazioni di colesterolo superiori al 25%, la lunghezza delle catene si riduce a causa dell'impaccamento delle catene dei fosfolipidi del foglietto opposto, che sono disposti di fronte alle molecole del colesterolo. Queste coppie opposte colesterolo-fosfolipidi sono pi\u00f9 corte delle coppie opposte fosfolipidi-fosfolipidi.\nPermeabilit\u00e0 della membrana cellulare.\nLa membrana plasmatica \u00e8 una barriera selettivamente permeabile tra il citoplasma e l'ambiente extracellulare. Questa caratteristica \u00e8 conseguenza della composizione lipidica e proteica della membrana. Il doppio strato fosfolipidico permette il libero passaggio, dell'acqua, di gas (O2, CO2) e di piccole molecole liposolubili (prive di carica), come ammoniaca, urea, etanolo e glicerolo, mentre specifiche proteine di trasporto assicurano il passaggio di ioni e molecole idrosolubili (elettricamente cariche). A differenza di quanto avviene per i composti a basso p.m. (peso molecolare), il trasporto di macromolecole \u00e8 un processo molto pi\u00f9 complesso, che non si svolge esclusivamente nella membrana cellulare, ma che interessa sia la membrana plasmatica che il citoplasma e che richiede la formazione di vescicole (trasporto vescicolare), al cui interno sono contenute le macromolecole da trasportare. Il trasporto vescicolare viene utilizzato sia per trasferire macromolecole extracellulari all'interno della cellula (endocitosi), come nel caso delle lipoproteine a bassa densit\u00e0 (LDL) o del complesso Fe-transferrina, sia per trasportare composti intracellulari nell'ambiente extracellulare (esocitosi).\nDiffusione passiva.\nIl passaggio attraverso la componente lipidica della membrana avviene per semplice diffusione passiva, secondo il gradiente di concentrazione tra i compartimenti intra- ed extracellulare e senza consumo di energia (ATP). Il movimento delle molecole \u00e8 diretto dal compartimento a pi\u00f9 alta concentrazione a quello a concentrazione pi\u00f9 bassa ed \u00e8 influenzato dalle dimensioni e dalla lipofilia della molecola.\nAd esempio, la dietilurea, che \u00e8 50 volte pi\u00f9 idrofobica dell'urea, diffonde attraverso la membrana cellulare 50 volte pi\u00f9 velocemente di questa, nonostante le maggiori dimensioni.\nSecondo la teoria del \"mobile kink\" il passaggio delle molecole attraverso il doppio strato lipidico avverrebbe attraverso gli spazi tra le catene degli acidi grassi dei fosfolipidi. La formazione di questi spazi \u00e8 favorita dalla mobilit\u00e0, dalla isomerizzazione trans-gauche e dalla presenza di insaturazioni, che causano una piegatura o \"inginocchiamento\" (\"kink\") dell'acido grasso. Di conseguenza, la massima resistenza alla diffusione delle molecole lipofile corrisponde al segmento prossimale delle catene degli acidi grassi, che presentano una minore mobilit\u00e0 (o maggiore rigidit\u00e0), mentre la resistenza minore corrisponde al segmento terminale delle catene, che, al contrario, manifesta la massima mobilit\u00e0.\nTrasporto mediato da canali proteici.\nLa maggioranza delle molecole attraversa la membrana plasmatica con l'aiuto di proteine di trasporto. Oltre alle molecole idrosolubili, come l'urea, anche alcune molecole liposolubili, si avvalgono anche del trasporto mediato dalle proteine, con lo scopo di potenziarne il passaggio, qualora siano presenti particolari necessit\u00e0 funzionali, come si verifica nei tubuli renali.\nSi riconoscono diversi tipi di trasporto mediato da proteine: trasporto passivo, detto anche diffusione facilitata, che avviene secondo gradiente e perci\u00f2 senza dispendio di energia, e trasporto attivo, che avviene contro gradiente e perci\u00f2 con dispendio di energia. Si distinguono tre tipi di trasporto attivo: uniporto, simporto e antiporto. Nell'uniporto si ha il trasporto di un'unica specie di soluto. Nel simporto e nell'antiporto si ha il trasporto accoppiato di due diverse specie di soluti: nel simporto il trasporto dei due soluti avviene nella stessa direzione, mentre nell'antiporto avviene in direzione opposta. Il trasporto attivo pu\u00f2 essere distinto in primario o secondario, in base alla modalit\u00e0 con cui \u00e8 prodotta l'energia necessaria al trasporto.\nTrasporto passivo.\nNel \"trasporto passivo\" il passaggio di una molecola idrosolubile (uniporto) avviene per diffusione secondo il gradiente di concentrazione e, nel caso di molecole elettricamente cariche, anche secondo il gradiente elettrico. Tuttavia, a differenza di quanto accade nella diffusione passiva delle molecole liposolubili, in questo caso la diffusione \u00e8 facilitata dall'intervento di proteine. Due classi di proteine sono responsabili del trasporto passivo, i carriers e i canali.\nI \"carriers\" mediano il trasporto di glucidi, aminoacidi e nucleosidi. Una volta legato il soluto nel compartimento ad alta concentrazione, il carrier va incontro ad un cambiamento conformazionale che permette il trasferimento del soluto nel compartimento a bassa concentrazione.\nNel caso dei \"canali\", le proteine formano dei pori nella membrana plasmatica, che consentono la diffusione di ioni o di piccole molecole idrosolubili di idoneo peso molecolare e carica elettrica. Fanno parte dei canali le acquaporine, che favoriscono il passaggio di molecole di acqua.\nL'apertura dei \"canali\" pu\u00f2 essere regolata da recettori (canali ROC - Receptor Operated Channels), da secondi messaggeri (canali SMOC o Second Messenger Operated Channels) o dal potenziale elettrico della membrana (canali VOC o Voltage Operated Channels), cosicch\u00e9 il passaggio pu\u00f2 essere finemente modulato. Ne \u00e8 un chiaro esempio la complessa famiglia dei canali del calcio, la cui complessit\u00e0 \u00e8 in relazione con il ruolo determinante che il calcio intracellulare ha nel controllo di un'ampia serie di funzioni cellulari. I canali delle gap junctions permettono il passaggio di molecole da una cellula all'altra.\nTrasporto attivo.\nNel \"trasporto attivo primario\" le proteine trasportano i soluti contro il gradiente elettrochimico, utilizzando l'energia ottenuta dall'idrolisi dell'ATP, per cui queste proteine sono dotate di attivit\u00e0 enzimatica (ATPasi). Le pompe trasportano ioni, mentre i trasportatori ABC (ATP-binding cassettes) trasportano un'ampia gamma di molecole, compresi glucidi, aminoacidi e ioni. Il legame dell'ATP alla proteina di trasporto permette il cambiamento conformazionale necessario al trasferimento del soluto.\nNel \"trasporto attivo secondario\", l'energia necessaria al trasporto di un soluto contro il suo gradiente di concentrazione non \u00e8 fornita direttamente dall'ATP, ma dall'esistenza di un gradiente elettrochimico del Na+ (o di H+) prodotto dalla rispettiva pompa ionica. Il trasporto attivo secondario \u00e8 quindi indirettamente accoppiato ad un sistema di trasporto attivo primario, che genera il gradiente elettrochimico.\nNel trasporto attivo secondario si ha, quindi, il trasporto accoppiato di due diverse specie di soluti: il Na+ (o H+) \u00e8 trasportato passivamente dall'ambiente a concentrazione elevata al compartimento a bassa concentrazione, mentre l'altro soluto \u00e8 trasportato, sempre passivamente, contro il gradiente di concentrazione dal compartimento a bassa concentrazione verso quello ad alta concentrazione, sfruttando il gradiente elettrico favorevole generata dal trasporto dello ione accoppiato. Nel simporto (cotrasporto) il trasporto dei due soluti avviene nella stessa direzione, mentre nell'antiporto (scambio) avviene in direzione opposta. Anche in questo caso il trasferimento dei soluti avviene grazie al cambiamento conformazionale della proteina trasportatrice, che \u00e8 indotto dal legame dei soluti stessi.\nUn esempio di trasporto attivo secondario \u00e8 quello del glucosio all'interno della cellule epiteliali dell'intestino. Una proteina di membrana detta cotrasportatore Na+/glucosio, sfrutta il gradiente del sodio per trasportare il glucosio contro gradiente.\nFunzioni.\nLa membrana cellulare presiede all'omeostasi cellulare, grazie alla sua permeabilit\u00e0 selettiva.\nPer la sua posizione di interfaccia, la membrana plasmatica, oltre alla funzione strutturale, svolge altre funzioni essenziali:\nInfine, la membrana cellulare partecipa a funzioni complesse: esocitosi (secrezione), endocitosi (ingestione di sostanze esterne mediante la formazione di vescicole), adesione e movimento cellulare ameboide (es. leucociti).\nLa struttura e le funzioni della membrana plasmatica sono comuni a quelle delle membrane intracellulari, come ad esempio la membrana nucleare.\nBibliografia.\nModello a mosaico fluido\nFluidit\u00e0 della membrana cellulare ed effetti del colesterolo\nPermeabilit\u00e0 della membrana cellulare"}
{"id": "2239185", "revid": "124017632", "url": "https://it.wikipedia.org/wiki?curid=2239185", "title": "John Julius Norwich", "text": "Biografia.\nGiovinezza.\nNorwich \u00e8 l'unico figlio del diplomatico e politico del Partito Conservatore Duff Cooper e di Lady Diana Cooper, personaggio del jet set celebrata per la sua bellezza. Per parte di padre egli discende da re Guglielmo IV e dalla sua amante Dorothea Jordan. \nHa studiato all'Upper Canada College di Toronto, in Canada, come sfollato di guerra, all'Eton College ed all'Universit\u00e0 di Strasburgo. \nHa prestato servizio nella Royal Navy prima di laurearsi in francese e russo al New College di Oxford.\nCarriera.\nDopo Oxford entr\u00f2 a far parte del Corpo diplomatico del Regno Unito, John Julius Cooper ha prestato servizio in Jugoslavia e Libano e, come membro della delegazione britannica della Conferenza per il Disarmo, a Ginevra. Alla morte del padre nel 1954, ha ereditato il titolo di Visconte Norwich, creato per Duff Cooper nel 1952, divenendo cos\u00ec membro della Camera dei Lord britannica.\nNel 1964, Norwich lasci\u00f2 il servizio diplomatico per diventare scrittore. A parte i numerosi libri che ha scritto (vedi sotto), egli \u00e8 stato curatore di \"Great Architecture of the World\", \"The Italian World\", \"The New Shell Guides to Great Britain\", \"The Oxford Illustrated Encyclopaedia of Art\" e \"Duff Cooper Diaries\".\nNorwich ha lavorato molto in radio e televisione. \u00c8 stato ospite del popolare radio quiz a squadre della BBC, \"My Word!\" per quattro anni e concorrente regionale in \"Round Britain Quiz\".\nHa scritto e presentato circa 30 documentari televisivi, tra i quali \"The Fall of Constantinople\", \"Napoleon's Hundred Days\", \"Cort\u00e9s and Montezuma\", \"The Antiquities of Turkey\", \"The Gates of Asia\", \"Maximilian of Mexico\", \"Toussaint L'Ouverture of Haiti\", \"The Knights of Malta\" e \"The Death of the Prince Imperial in the Zulu War\".\nNorwich ha anche lavorato per diversi progetti di beneficenza. \u00c8 Presidente del Venice in Peril Fund, Co-Presidente del World Monuments Fund ed un Vicepresidente del National Association of Decorative and Fine Arts Societies. Per molti anni \u00e8 stato membro del Comitato esecutivo della National Trust e nel Consiglio di Amministrazione della English National Opera.\nRiconoscimenti.\nLord Norwich fu nominato CVO nel 1992 per la sua opera in qualit\u00e0 di curatore di una mostra nel Victoria and Albert Museum intitolata \"Sovereign\", che celebrava il quarantesimo anniversario dell'incoronazione della Regina Elisabetta.\nFamiglia.\nLa prima moglie di Norwich fu Anne Frances May Clifford, figlia di Sir Bede Edmund Hugh Clifford, essi hanno avuto una figlia, Artemis Cooper, una storica, ed un figlio, Jason Charles Duff Bede Cooper. Dopo il loro divorzio, Lord Norwich ha sposato in seconde nozze la nobildonna Mary (Makins) Philipps, figlia del primo Barone Sherfield, GCB, GCMG.\nNorwich \u00e8 inoltre padre di Allegra Huston, nata dalla sua relazione con Enrica Soma Huston, ex moglie del regista statunitense John Huston."}
{"id": "2239187", "revid": "7336", "url": "https://it.wikipedia.org/wiki?curid=2239187", "title": "Stato di coscienza minimo", "text": ""}
{"id": "2239190", "revid": "1543377", "url": "https://it.wikipedia.org/wiki?curid=2239190", "title": "Materiale per tre esecutori e nastro magnetico", "text": "Materiale per tre esecutori e nastro magnetico \u00e8 un album del gruppo musicale italiano Dedalus, pubblicato nel 1974.\nTracce.\nBrani composti da Dedalus"}
{"id": "2239191", "revid": "712828", "url": "https://it.wikipedia.org/wiki?curid=2239191", "title": "Nanerottoli", "text": ""}
{"id": "2239195", "revid": "28592", "url": "https://it.wikipedia.org/wiki?curid=2239195", "title": "Hard core", "text": ""}
{"id": "2239197", "revid": "729019", "url": "https://it.wikipedia.org/wiki?curid=2239197", "title": "Aeroporto di Tel Aviv-Sde-Dov", "text": "L'aeroporto di Tel Aviv-Sde-Dov (, \"lit.\" Dov Field), conosciuto anche come Dov Hoz Airport (, \"Nemal HaTe'ufa Dov Hoz\") \u00e8 stato un aeroporto situato a Tel Aviv, in Israele, chiuso il 30 giugno 2019.\nAttivit\u00e0.\nL'Aeroporto di Sde Dov \u00e8 stata la base tecnica e l'hub principale della compagnia aerea israeliana Israir Airlines. Inoltre all'aeroporto operavano i voli di linea le compagnie aeree Arkia Israel Airlines, Ayit Aviation and Tourism, Elrom Airways."}
{"id": "2239198", "revid": "6923", "url": "https://it.wikipedia.org/wiki?curid=2239198", "title": "Aeroporto di Haifa", "text": "L'Aeroporto internazionale di (), \"Namal HaTe'ufa Haifa\", (conosciuto anche come Aeroporto di U Michaeli) \u00e8 un aeroporto Israeliano localizzato vicino ad Haifa. \u00c8 situato nell'est della citt\u00e0 e molte delle operazioni che vi si compiono sono militari."}
{"id": "2239199", "revid": "6923", "url": "https://it.wikipedia.org/wiki?curid=2239199", "title": "Aeroporto di Eilat", "text": "L'Aeroporto di Eilat (, \"Namal HaTe'ufa Eilat\"), conosciuto anche come Aeroporto di J. Hozman \u00e8 un aeroporto di Israele, localizzato nella citt\u00e0 di Eilat.\nIn seguito alla costruzione dell'Aeroporto di Eilat-Ramon, ha interrotto le attivit\u00e0 a partire dal 18 marzo 2019.\nStoria.\nApprontato in tutta fretta nel 1949 dall'Aeronautica Militare Israeliana, le prime rotte, gestite da Eilata e Aviron, lo hanno collegato con le citt\u00e0 di Tel Aviv (Ben-Gurion) e Haifa (U Michaeli). Le due compagnie saranno sostituire nel 1950 dalla neonata Arkia Airlines.\n\u00c8 nel 1964 che viene costruito il terminal per i passeggeri e la pista, in asfalto, raggiunge i 1500 metri (aumentati a 1900 nel 1969).\nNel 1994, in un accordo tra Giordania e Israele, sono stati proibiti i voli internazionali.\nIn seguito allo sviluppo di Eilat il governo israeliano ha approvato la costruzione di un nuovo aeroporto nella valle del Timna. L'aeroporto \u00e8 stato inaugurato nel gennaio 2019, mentre l'aeroporto di Eilat ha cessato le proprie attivit\u00e0 il 18 marzo 2019."}
{"id": "2239204", "revid": "256896", "url": "https://it.wikipedia.org/wiki?curid=2239204", "title": "Fraterherrn", "text": ""}
{"id": "2239205", "revid": "1543377", "url": "https://it.wikipedia.org/wiki?curid=2239205", "title": "Municipalit\u00e0 locale di Kopanong", "text": "Kopanong \u00e8 una municipalit\u00e0 locale (in inglese Kopanong Local Municipality) appartenente alla municipalit\u00e0 distrettuale di Xhariep della provincia di Free State in Sudafrica. \nIn base al censimento del 2001 la sua popolazione \u00e8 di 55.944 abitanti.\nLa sede amministrativa e legislativa \u00e8 la citt\u00e0 di Trompsburg e il suo territorio si estende su una superficie di ed \u00e8 suddiviso in 7 circoscrizioni elettorali (\"wards\"). Il suo codice di distretto \u00e8 FS162.\nGeografia fisica.\nConfini.\nLa municipalit\u00e0 locale di Kopanong confina a nord con quella di Letsemeng, a nord e a est con quella di Mangaung (Motheo), a est con quelle di Naledi (Motheo) e Mohokare, a sud con quelle di Gariep (Ukhahlamba/Provincia del Capo Orientale) e Umsombomvu (Pixley ka Seme/Provincia del Capo Settentrionale) e a ovest con quelle di Thembelihle (Pixley ka Seme/Provincia del Capo Settentrionale) e Letsemeng."}
{"id": "2239208", "revid": "1783371", "url": "https://it.wikipedia.org/wiki?curid=2239208", "title": "Epitelio pigmentato retinico", "text": "L'epitelio pigmentato retinico (EPR) \u00e8 lo strato di cellule pigmentate all'esterno della retina neurosensoriale che nutre le cellule visive retiniche, ed \u00e8 attaccata saldamente alla sottostante coroide e alle sovrastanti cellule visive retiniche.\nStoria.\nL'EPR era conosciuto nel XIX e XX secolo come il pigmentum nigrum, in riferimento all'osservazione che l'EPR \u00e8 scuro (nero in molti animali, marrone negli umani); e come il tapetum nigrum, in quanto negli animali con un tapetum lucidum, in quella regione l'EPR non \u00e8 pigmentato.\nAnatomia.\nL'EPR \u00e8 composto da un singolo strato di cellule esagonali che sono compresse densamente con granuli di pigmento.\nQuando osservata dalla superficie esterna, queste cellule sono lisce e di forma esagonale. Se osservata in sezione, ogni cellula consiste di una parte esterna non pigmentata, contenente un largo nucleo ovale e una porzione interna pigmentata che si estende come una serie di appendici dritte simili a fili tra i bastoncelli, specialmente quando l'occhio \u00e8 esposto alla luce.\nFunzione.\nL'epitelio pigmentato retinico \u00e8 coinvolto nella fagocitosi della porzione esterna di cellule fotorecettrici ed \u00e8 anche nel ciclo della vitamina A dove isomerizza tutto il retinolo \"trans\" in 11-cis-retinaldeide.\nL'epitelio pigmentato retinico serve anche come un fattore limitante di trasporto che mantiene l'ambiente retinico fornendo piccole molecole quali amminoacidi, acido ascorbico e D-glucosio e rimanendo invece una solida barriera per le sostanze coroideali portate dal sangue. L'omeostasi dell'ambiente ionico \u00e8 mantenuta da un delicato sistema di trasporto di scambio.\nPatologia.\nNegli occhi degli affetti da albinismo, le cellule di questo strato non contengono alcun pigmento. Una disfunzione del EPR si trova nella degenerazione maculare legata all'et\u00e0 e nella retinite pigmentosa."}
{"id": "2239221", "revid": "287204", "url": "https://it.wikipedia.org/wiki?curid=2239221", "title": "Cratere Andronov", "text": "Andronov \u00e8 un piccolo cratere lunare da impatto, intitolato al fisico sovietico Aleksandr Aleksandrovi\u010d Andronov, che si trova nella parte sud-occidentale della piana formata dal cratere Gagarin. \u00c8 situato nell'emisfero meridionale della faccia nascosta della Luna, e non \u00e8 dunque visibile dalla Terra. Immediatamente ad ovest del cratere Andronov si trova l'assai pi\u00f9 ampio (121\u00a0km) cratere Levi-Civita.\nIl cratere Andronov \u00e8 una formazione a forma di scodella con una piccola superficie pianeggiante centrale. Come il cratere Gagarin che lo ospita, anche Andronov possiede al suo interno un piccolo cratere, posizionato in prossimit\u00e0 della parete interiore settentrionale."}
{"id": "2239222", "revid": "300067", "url": "https://it.wikipedia.org/wiki?curid=2239222", "title": "Monk Meineke", "text": ""}
{"id": "2239223", "revid": "968255", "url": "https://it.wikipedia.org/wiki?curid=2239223", "title": "Toast", "text": "Il toast, o pane tostato, \u00e8 un tipo di pane in cassetta tagliato a fette, che viene rosolato con del calore secco, generalmente all'interno di un elettrodomestico specifico, detto tostapane. La tostatura lo rende croccante e piacevole al gusto. \nIn Italia viene comunemente definita toast una coppia di fette di pane in cassetta farcite prima della cottura con formaggio (principalmente sottilette) e successivamente, quando quest'ultimo inizia a filare con affettato (generalmente, prosciutto cotto; una variante prevede l'aggiunta di pomodoro a fettine). Il termine deriva dall'inglese \"toast\", che a sua volta deriva dal latino \"tostus\"."}
{"id": "2239224", "revid": "1347902", "url": "https://it.wikipedia.org/wiki?curid=2239224", "title": "Sergej F\u00ebdorovi\u010d Achromeev", "text": "Biografia.\nNato in Mordovia, appena ventenne Achromeev fu un giovane officiale durante la Seconda guerra mondiale e si distinse in combattimento sul Fronte di Leningrado.\nTra il 1984 e il 1988 fu Capo di Stato Maggiore delle Forze Armate Sovietiche. In questa carica fu coinvolto nei colloqui che portarono alla fine della Guerra Fredda, allontanandosi per\u00f2 gradualmente dalle posizioni di Michail Gorba\u010d\u00ebv riguardo alla riforma dell'Armata Rossa giungendo a rassegnare le sue dimissioni.\nLa causa delle dimissioni fu l'insistenza di Gorba\u010d\u00ebv nello smantellare il pi\u00f9 moderno missile balistico sovietico, l'SS-23 Spider, per rispettare i termini del Trattato INF.\nNel marzo 1990 fu nominato Consigliere del Presidente dell'Unione Sovietica per gli affari militari.\nDurante il Putsch di Mosca dell'agosto 1991 Achromeev torn\u00f2 a Mosca da una vacanza a So\u010di per offrire appoggio ai leader del tentativo di colpo di Stato. Anche se non fu mai ufficialmente implicato nel tentato golpe, dopo il fallimento di quest'ultimo si suicid\u00f2 nel suo ufficio del Cremlino, impiccandosi. Oltre a messaggi personali per i suoi familiari lasci\u00f2 un biglietto nel quale spiegava che non sarebbe mai riuscito a continuare a vivere dopo la disintegrazione delle istituzioni a cui aveva dedicato la vita. Poco dopo la sua morte la tomba venne vandalizzata da ignoti che tolsero al corpo l'uniforme con cui era stato seppellito. Non \u00e8 mai stato appurato se fu un atto di dissacrazione oppure solamente un furto eseguito con lo scopo di rivendere l'uniforme e le onorificenze."}
{"id": "2239225", "revid": "287204", "url": "https://it.wikipedia.org/wiki?curid=2239225", "title": "Kukernag", "text": "Kukernag \u00e8 una citt\u00e0 dell'India di 4.858 abitanti, situata nel distretto di Anantnag, nel territorio del Jammu e Kashmir. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 33\u00b0 35' 05 N e 75\u00b0 18' 31 E.\nSociet\u00e0.\nEvoluzione demografica.\nAl censimento del 2001 la popolazione di Kukernag assommava a 4.858 persone, delle quali 3.281 maschi e 1.577 femmine. I bambini di et\u00e0 inferiore o uguale ai sei anni assommavano a 441, dei quali 234 maschi e 207 femmine. Infine, coloro che erano in grado di saper almeno leggere e scrivere erano 3.053, dei quali 2.533 maschi e 520 femmine."}
{"id": "2239228", "revid": "281901", "url": "https://it.wikipedia.org/wiki?curid=2239228", "title": "Spicara flexuosa", "text": ""}
{"id": "2239246", "revid": "729019", "url": "https://it.wikipedia.org/wiki?curid=2239246", "title": "De Havilland DH.104 Dove", "text": "Il de Havilland DH.104 Dove era un bimotore da trasporto e di linea, monoplano ad ala bassa, prodotto dall'azienda britannica de Havilland Aircraft Company; concepito come aereo da addestramento e collegamento, vol\u00f2 per la prima volta il 25 settembre 1945.\nStoria del progetto.\nIl DH.104 Dove fu progettato verso la fine della seconda guerra mondiale per l'uso postbellico come aereo per linee secondarie in sostituzione del de Havilland DH.89 Dragon Rapide, con possibilit\u00e0 di trasporto standard di 8-11 persone.\nIl DH.104 fu, come del resto il predecessore, un velivolo di successo, infatti tra il 1946 e il 1968 ne furono costruiti 544 esemplari in otto diverse versioni, di cui circa 200 per scopi militari.\nIl DH.104 ebbe anche nome di Devon nella versione per l'aeronautica militare che fu fornita a diverse forze aeree, tra cui la Royal Air Force, mentre era denominato Sea Devon nella versione da marina, impiegata dalla Fleet Air Arm.\nCaratteristica \u00e8 la gobba sopra la cabina di pilotaggio, il Dove era molto apprezzato anche come aereo \"corporate\".\nSviluppo.\nIl team di progettisti della De Havilland, sotto la guida di R. E. Bishop, ide\u00f2 un aereo interamente metallico con l'eccezione della deriva e del timone, che erano ricoperte di tela, dotato di due motori de Havilland Gipsy Queen 71 da 246\u00a0kW, con eliche a passo variabile e reversibile per il frenatura di assistenza.\nIl prototipo, che vol\u00f2 il 25 settembre 1945, non ebbe particolari problemi, e port\u00f2 a riconfigurare il dorso del velivolo e con una pinna che desse stabilit\u00e0 al velivolo in caso di volo con un solo motore, molto pi\u00f9 tardi venne alzata la deriva e la cupola della cabina, ma tutto sommato la produzione di serie rimase simile ai primi velivoli di prova.\nIl DH.104 Dove di produzione ebbe come motore diverse varianti del Gipsy Queen.\nUna versione denominata Riley Turbo Executive 400, convertita dalla statunitense Riley Aircraft, era dotata di motori ad otto pistoni in linea Avco Lycoming IO-72- A1A da 298\u00a0kW.\nUna versione pi\u00f9 estrema, prodotta dalla Carstedt Inc. di Long Beach in California, montava due motori turboelica Garrett AirResearch TPE3.31 da 451\u00a0kW, e con una fusoliera pi\u00f9 lunga dell'originale, era in grado di trasportare fino a 18 passeggeri. Denominato Carstedt Jet Liner 600, il modello fu fornito essenzialmente alla compagnia aerea statunitense Apache Airlines.\nImpiego operativo.\nAereo da trasporto, passeggeri e navetta, fu utilizzato anche come executive per scopi business e trasporto VIP oltre che per impieghi di carattere militare.\nNe fecero uso compagnie aeree e aziende private di ogni parte del mondo, per scopi militari fu impiegato da forze aeree di numerosi paesi."}
{"id": "2239249", "revid": "125958261", "url": "https://it.wikipedia.org/wiki?curid=2239249", "title": "R-Type Final", "text": "R-Type Final \u00e8 un videogioco di tipo sparatutto a scorrimento orizzontale (a tratti anche verticale e persino diagonale) per PlayStation 2, pubblicato dalla Irem nel 2003. Doveva trattarsi dell'ultimo episodio della celebre saga di \"R-Type\", ma in seguito sono stati realizzati nuovi capitoli, a partire dal 2007 con \"R-Type Command\", disponibile per PlayStation Portable. Come il precedente \"R-Type Delta\", \"R-Type Final\" possiede una grafica tridimensionale. Ha tre diversi livelli finali, ma solo uno di essi sancisce la sconfitta definitiva dei nemici Bydo, con la distruzione totale del loro impero, mentre in un altro, che \u00e8 alla base del gi\u00e0 menzionato \"R-Type Command\", si assiste a un clamoroso trionfo del Male. Il sequel \"R-Type Final 2\" (2021) si riallaccia invece al terzo dei livelli conclusivi di \"R-Type Final\".\nTrama e modalit\u00e0 di gioco.\nL'impero Bydo attacca per l'ennesima volta i terrestri. Il giocatore pu\u00f2 scegliere adesso la sua navicella tra le ben 101 che gli vengono proposte, con la possibilit\u00e0 di cambiarla a ogni livello completato, meno il terzo; essa rimane sempre orientata verso destra, dunque anche durante le fasi a scorrimento verticale e obliquo. Alcune delle navicelle giocabili erano gi\u00e0 apparse nei precedenti capitoli della saga, ma ci sono anche l'astronave \"OF-1\", protagonista dello spin-off \"Image Fight\", e l'elicottero pilotato in \"Mr. Heli\", titolo Irem senza alcun legame con la serie.\nDurante la missione, il giocatore dovr\u00e0 fronteggiare un impressionante numero di nemici Bydo (non pochi quelli invulnerabili). Se conclude il terzo livello con la navicella numero 69, il cui nome \u00e8 \"Cross The Rubicon\", acceder\u00e0 a un livello segreto, il 3.5, ritrovandosi quindi nell'orripilante \"Forest Watchdog\" situata nel mondo parallelo dei Bydo; dopodich\u00e9 passer\u00e0 regolarmente al quarto livello, che come i primi tre si svolge sulla superficie terrestre. Tutti questi livelli terminano con un boss da affrontare: quello del livello segreto \u00e8 un albero Bydo al cui interno si trova la navicella terrestre \"R-13 Cerberus\", che era misteriosamente sparita dopo l'eliminazione del Bydo Seed nel precedente \"R-Type Delta\", e che dunque si scopre essere finita in possesso dei malvagi esseri, desiderosi cos\u00ec di vendicarsi per le sconfitte subite; l'albero \u00e8 ovviamente quello su cui la Cerberus si era schiantata secondo il sofisticatissimo piano da loro messo a punto. \nIl livello 5, ambientato nella galassia \"Dimension 26\", presenta anch'esso un boss, Fine-Motion, che \u00e8 formato da tre elementi, uno dei quali, quello centrale, contiene l'energia vitale, indispensabile dunque per la sopravvivenza del tris di componenti; dai tre possibili esiti positivi di questa battaglia si dipartono le tre differenti evoluzioni che il gioco prender\u00e0. Se al momento della distruzione del nucleo centrale i prolungamenti delle unit\u00e0 laterali non sono stati gi\u00e0 eliminati - la pi\u00f9 probabile delle tre eventualit\u00e0, dato che l'elemento centrale \u00e8 piuttosto facile da attaccare - si acceder\u00e0 al livello 6.0 e poi al livello F-A; se invece verranno distrutti per primi i prolungamenti di cui si \u00e8 detto, il giocatore acceder\u00e0, a seconda del colore con cui sono apparsi - blu o rosa - rispettivamente ai livelli 6.1 e 6.2; al livello 6.1 far\u00e0 poi seguito il livello F-B, al livello 6.2 invece il livello F-C. F-A, F-B e F-C sono i tre diversi livelli finali del gioco.\nNel livello 6.0, che si svolge in una base dei Bydo sospesa nell'etere, il boss \u00e8 una vecchia conoscenza della saga, Gomander (boss unico nel livello 2 di \"R-Type\"; terzo aspetto assunto dal boss Phantom Cell nel livello 5 in \"\"; secondo boss nel livello 5 di \"R-Type Delta\", ove \u00e8 chiamato Cyst): stavolta pi\u00f9 difficile da sconfiggere, in quanto la sfera contenente l'energia vitale \u00e8 collocata al suo interno ed \u00e8 essa stessa un'arma offensiva. Nel successivo livello F-A il giocatore penetra nel wormhole che immette al mondo parallelo dei Bydo, sullo sfondo del quale \u00e8 possibile distinguere la silhouette di una coppia umana che si abbandona alla passione. Questo livello presenta come boss il nuovo imperatore dei Bydo, che ha l'aspetto di un colossale pezzo di carne: in pratica si tratta del migliore fra i tre finali possibili, perch\u00e9 la distruzione del boss determina la fine di tutti gli esseri Bydo.\nIl livello 6.1, privo di nemici comuni, ha come teatro di combattimento la soglia del wormhole, con il boss Nomemayer - dall'aspetto simile a quello di una grossa lumaca - che fa capolino da esso: pu\u00f2 ricordare in questo l'ultima fase della lotta con Mother Bydo in \"\". Dal livello 6.1 si passer\u00e0 quindi, come gi\u00e0 detto, al livello F-B, che \u00e8 ambientato nell'hangar delle forze di difesa degli umani. Questo finale \u00e8 totalmente privo di happy end, in quanto la navicella del giocatore distruggendo Nomemayer rimane contaminata nell'esplosione che se ne verifica, con conseguente metamorfosi in un essere Bydo, e al suo rientro nell'hangar sar\u00e0 pertanto inevitabile la battaglia contro le cento navicelle non utilizzate dal giocatore in quel momento, una delle quali, differenziandosi dalle altre per via dell'armamento potenziato al massimo, fa da boss del livello (la navicella in questione viene scelta dal computer in modo random). Se il giocatore vince, paradossalmente il Male avr\u00e0 sconfitto il Bene. Da questo finale prender\u00e0 le mosse il sequel \"R-Type Command\".\nIl livello 6.2 \u00e8 ambientato in una sezione del mondo parallelo in cui vivono i Bydo, il cui nome \u00e8 \"Anti-Space\", posta in corrispondenza del XXII secolo (e non del XXVI, come invece nei livelli 3.5 e F-A), e alla fine di esso c'\u00e8 da eliminare un boss, la coppia Gridlock (che in inglese significa \"Ingorgo\"; non per nulla \"Anti-Space\" si configura come un insieme di griglie in wireframe sovrapposte), ovvero un maschio e una femmina Bydo cristallizzati. Ne \u00e8 invece privo il livello F-C, sua prosecuzione, con la navicella del giocatore che deve ritornare al secolo XXVI affrontando in un'area stellata una lunga battaglia sia contro vari esseri Bydo (alcuni dei quali sono indistruttibili) sia contro i Bat, una delle tipologie di cyborg alieni che facevano da nemici nello spin-off \"Image Fight\"; una volta arrivata all'anno 2501, l'astronave terrestre potr\u00e0 finalmente uscire dalla dimensione dei Bydo, senza tuttavia aver distrutto il loro impero (che torner\u00e0 a minacciare la Terra nel nuovo capitolo \"R-Type Final 2\"). Da notare che in questo livello finale non \u00e8 possibile riprendere il gioco con una nuova partita se il giocatore perde l'unica vita che ha a disposizione.\nArmamento.\nCiascuna delle 101 navicelle disponibili presenta caratteristiche proprie, che possono essere migliorate grazie ai power-up sparsi nei livelli. Comune a tutte \u00e8 lo sparo principale, con un elevato potere distruttivo, ma il tempo di caricamento varia a seconda delle navicelle. Alcuni power-up fungono da scudo (ci sono dieci diverse opzioni). Un altro power-up, di forma sferica, \u00e8 indistruttibile e pu\u00f2 essere applicato alla prua della navicella come protezione o anche utilizzato per infliggere gravi danni ai nemici comuni pi\u00f9 resistenti e ai boss. Infine c'\u00e8 una bomba in grado di uccidere tutti i nemici comuni presenti nella schermata: per eliminare i boss ne occorrono almeno due, caricate alla massima potenza.\nLivelli e boss.\nCi sono anche due miniboss: Gironika (nel livello 1) e Cattepigard (nel livello 4).\nColonna sonora.\nLe musiche si devono alla compositrice Yuki Iwai, ad eccezione del brano ascoltabile per gran parte del livello segreto 3.5, una variazione di \"Silence\", il tema conclusivo della navicella R-13 Cerberus in \"R-Type Delta\".\nAccoglienza.\nLa rivista \"Play Generation\" diede a \"R-Type Final\" un punteggio di 83/100, apprezzando di esso in particolare i giri a 60 Hz, lo schema di gioco coi differenti finali, e i numerosi velivoli sbloccabili: le riserve erano sul design dei livelli, considerato non all'altezza della fama della serie."}
{"id": "2239258", "revid": "120074316", "url": "https://it.wikipedia.org/wiki?curid=2239258", "title": "Annales (Fabio Pittore)", "text": "Gli Annales (\"Annali\") o Rerum gestarum libri (\"Libri delle imprese [del popolo romano]\") o (\"Imprese dei Romani\") sono un'opera in lingua greca dello storiografo romano Quinto Fabio Pittore.\nContenuto.\nL'opera, di cui rimangono alcuni frammenti, narrava l'intera storia romana includendo il mito di Enea, la fondazione di Roma datata da Pittore al 747 a.C., e i re albani, per arrivare all'epoca della seconda guerra punica. La narrazione si concludeva con il resoconto della battaglia del Trasimeno (217 a.C.) o con quello della battaglia di Canne (216 a.C.).\nFonti e metodo.\nNella composizione degli \"Annales\" e nel reperimento del materiale necessario alla stesura dell'opera, Pittore pot\u00e9 rifarsi alle testimonianze degli \"Annales pontificum\", ai documenti ufficiali e privati, ai trattati e agli \"elogia\", nonch\u00e9 alle proprie esperienze personali. Pot\u00e9 inoltre fare riferimento alle opere della storiografia ellenistica, tra cui quella dello storico greco di Sicilia Timeo di Tauromenio. Pittore mantenne la scansione tipica degli \"Annales pontificum\", ma, influenzato dall'interesse etnografico tipico dei modelli greci quali Erodoto e Isocrate, dedic\u00f2 ampio spazio alle ricerche erudite sulle tradizioni locali romane e sui riti religiosi. Tent\u00f2 inoltre di reperire anche le cause politiche e psicologiche degli eventi, avvicinandosi cos\u00ec, secondo alcune interpretazioni, al metodo di Tucidide: secondo la testimonianza di Polibio, ad esempio, attribu\u00ec al solo Annibale la responsabilit\u00e0 della seconda guerra punica. \u00c8 comunque possibile affermare che Pittore abbia adoperato il materiale documentario nazionale di cui disponeva, rielaborandolo nelle forme e nei modelli della letteratura greca, che gi\u00e0 prevedeva il genere storiografico come ricostruzione organica e critica del passato.\nStile.\nSebbene agli antichi fosse nota una versione in latino degli \"Annales\", probabilmente una traduzione di epoca successiva, Pittore scrisse la sua opera in greco, in modo tale che fosse fruibile in tutto il bacino del Mediterraneo. Dal momento delle guerre contro Taranto e Pirro, Roma era infatti entrata a diretto contatto con le citt\u00e0 della Magna Grecia, e, dopo lo scontro con Cartagine si era affermata come potenza egemone a livello sovranazionale: era dunque necessario raccogliere e reinterpretare tutta la storia romana in una forma diversa, modellata sulle forme della coeva letteratura ellenistica, da quella degli \"Annales maximi\", e fruibile da parte del pubblico di lingua greca, che avrebbe cos\u00ec avuto a disposizione la versione romana del percorso che aveva causato l'espansione territoriale dell'Urbe.\nPoco prima che Pittore si dedicasse alla stesura della sua opera, infatti, lo storico Filino di Agrigento aveva pubblicato una storia della prima guerra punica in cui era evidente la tendenza filocartaginese. Lo stesso Annibale, durante la sua discesa in Italia, era stato accompagnato da due storici, Sosilo e Sileno, che avevano l'incarico di stilare il resoconto delle sue imprese. Era dunque fondamentale presentare una valida giustificazione della politica espansionistica di Roma: gli intellettuali dell'Urbe dovevano quindi dimostrare la \"bona fides\" del popolo romano e la natura esclusivamente difensiva delle guerre da esse combattute. Gli intenti apologetici dell'opera di Pittore apparvero chiari gi\u00e0 nell'antichit\u00e0: per primo lo storico Polibio imput\u00f2 all'annalista una \"tendenziosit\u00e0 acritica\" pari a quella degli autori che avevano scritto in favore di Cartagine. L'opera di Pittore rimase tuttavia a lungo in grande considerazione presso gli intellettuali romani."}
{"id": "2239266", "revid": "486946", "url": "https://it.wikipedia.org/wiki?curid=2239266", "title": "Caronte di Acheronte", "text": ""}
{"id": "2239269", "revid": "306856", "url": "https://it.wikipedia.org/wiki?curid=2239269", "title": "Rifugio Passo di Vizze", "text": "Il rifugio \"Passo di Vizze\" (in tedesco \"Pfitscher-Joch-Haus\"; 2.276 ) \u00e8 un rifugio situato sul passo di Vizze, in territorio italiano al confine tra Italia (comune di Val di Vizze) e Austria (Finkenberg).\nStoria.\nVenne costruito in legno nel 1888 dall'oste Alois Rainer di San Giacomo di Val di Vizze (\"St. Jakob in Pfitsch\"). Vi fu aggiunto un edificio in pietra tuttora esistente, completato nel 1897.\nIl rifugio rimase chiuso durante la prima guerra mondiale e successivamente venne riaperto solo nella parte in legno, essendo l'annesso in pietra occupato dai militari italiani. Fu nuovamente chiuso durante la seconda guerra mondiale e a partire dal 1945 una parte dell'edificio ospit\u00f2 l'ufficio di confine e doganale italiano. Fu nuovamente chiuso e utilizzato a scopi militari tra il 1963 e il 1970. Il 25 maggio 1966 sub\u00ec un attentato dinamitardo ad opera del Befreiungsausschuss S\u00fcdtirol che caus\u00f2 la distruzione della parte in legno e la morte dell'agente della Guardia di Finanza Bruno Bolognesi.\nIl rifugio fu ricostruito a partire dal 1971 e riaperto dal 1973, con possibilit\u00e0 di pernottamento dal 1977. Negli anni novanta fu collegato alla rete fognaria ed alla rete elettrica mediante lo scavo di un canale lungo 3,3 km."}
{"id": "2239270", "revid": "179777", "url": "https://it.wikipedia.org/wiki?curid=2239270", "title": "Re albani", "text": ""}
{"id": "2239272", "revid": "729019", "url": "https://it.wikipedia.org/wiki?curid=2239272", "title": "De Havilland DH.114 Heron", "text": "Il de Havilland DH.114 Heron era un quadrimotore da trasporto e di linea ad ala bassa prodotto dall'azienda britannica de Havilland Aircraft Company negli anni cinquanta.\nSviluppo dalle dimensioni maggiorate del de Havilland DH.104 Dove, venne concepito come aereo per voli a corto raggio, ed oltre alle versioni passeggeri ne esisteva una commuter ad otto posti.\nTra il 1950 e il 1964 ne furono costruiti 150 esemplari, che volarono tra l'altro in Gran Bretagna, Sri Lanka, Ghana, Iraq, Giordania, Malaysia e anche in Italia, con la compagnia Itavia. Il primo incidente aereo dell\"'Itavia\" (1960) coinvolse proprio un \"Heron 2\". L'Heron in seguito costitu\u00ec la base per varie conversioni, come il Turbo Riley Skyliner, i Saunders ST-27 e ST-28 ed il Shin Meiwa Tawron.\nStoria.\nSviluppo.\nSubito dopo il termine della seconda guerra mondiale, la de Havilland svilupp\u00f2 il DH.104 Dove, un piccolo bimotore da trasporto passeggeri concepito per sostituire il precedente Dragon Rapide, rivelatosi ben presto un successo commerciale. Come ulteriore sviluppo, la societ\u00e0 ne realizz\u00f2 una variante sostanzialmente ampliata; la fusoliera venne allungata in modo da fornire pi\u00f9 spazio per passeggeri o merci e l'apertura alare venne aumentata per far posto a due motori supplementari. L'Heron risultava un velivolo di impostazione convenzionale di costruzione interamente metallica, in grado di utilizzare molte delle parti originariamente progettato per il Dove, semplificando cos\u00ec la logistica per le compagnie aeree che avrebbero impiegato entrambi i modelli.\nL'accento venne posto sulla semplicit\u00e0 e robusta della cellula, al fine di produrre un velivolo economico destinato ad operare su rotte a breve e medio raggio in zone isolate e remote, che non possedevano aeroporti moderni. L'Heron venne per questo progettato con un carrello fisso e per essere equipaggiato con gli affidabili motori aspirati Gipsy Queen 30.\nIl prototipo, marche G-ALZL, venne portato in volo per la prima volta il 10 maggio 1950 ai comandi di Geoffrey Pike. Il velivolo, non verniciato al momento, dopo 100 ore di prove in volo venne presentato al pubblico l'8 settembre 1950 al Farnborough Airshow, ancora nella sua scintillante livrea in metallo lucido. Il novembre successivo il prototipo ottenne il certificato di navigabilit\u00e0 formale britannica e venne portato in volo a Khartoum e Nairobi per le prove in ambiente tropicale.\nIl prototipo \u00e8 stato poi dipinto ed allestito come dimostratore aziendale, sottoposto a prove operative nel 1951 con la compagnia aerea British European Airways sulle loro rotte scozzesi. Dopo la positiva conclusione delle prove prototipo come un aereo di linea regionale, l'Heron venne avviato alla produzione in serie. Le prime consegne sono state alla National Airways Corporation (NAC, in seguito parte della Air New Zealand)."}
{"id": "2239273", "revid": "31857", "url": "https://it.wikipedia.org/wiki?curid=2239273", "title": "Neurone mirror", "text": ""}
{"id": "2239275", "revid": "287204", "url": "https://it.wikipedia.org/wiki?curid=2239275", "title": "Qazigund", "text": "Qazigund \u00e8 una citt\u00e0 dell'India di 4.307 abitanti, situata nel distretto di Anantnag, nel territorio del Jammu e Kashmir. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 33\u00b0 37' 60 N e 75\u00b0 9' 0 E e ha un'altitudine di 1.669 .\nSociet\u00e0.\nEvoluzione demografica.\nAl censimento del 2001 la popolazione di Qazigund assommava a 4.307 persone, delle quali 2.689 maschi e 1.618 femmine. I bambini di et\u00e0 inferiore o uguale ai sei anni assommavano a 352, dei quali 183 maschi e 169 femmine. Infine, coloro che erano in grado di saper almeno leggere e scrivere erano 2.892, dei quali 2.107 maschi e 785 femmine."}
{"id": "2239276", "revid": "767487", "url": "https://it.wikipedia.org/wiki?curid=2239276", "title": "Gene Rhodes", "text": ""}
{"id": "2239277", "revid": "196390", "url": "https://it.wikipedia.org/wiki?curid=2239277", "title": "Battaglia del Trasimeno", "text": ""}
{"id": "2239279", "revid": "322321", "url": "https://it.wikipedia.org/wiki?curid=2239279", "title": "Helmstedt", "text": "Helmstedt (in basso tedesco \"Helmstidde\") \u00e8 una citt\u00e0 tedesca, nel \"Land\" della Bassa Sassonia. \u00c8 capoluogo del circondario omonimo.\nHelmstedt si fregia del titolo di \"Comune indipendente\" (\"Selbst\u00e4ndige Gemeinde\").\nStoria.\nNel territorio comunale di Helmstedt vi erano due abbazie: quella di Mariental e quella di Marienberg. \nIl 1\u00ba luglio 2017 venne annesso alla citt\u00e0 di Helmstedt il limitrofo comune di B\u00fcddenstedt.\nAmministrazione.\nGemellaggi.\nHelmstedt \u00e8 gemellata con:"}
{"id": "2239281", "revid": "287204", "url": "https://it.wikipedia.org/wiki?curid=2239281", "title": "Nowshehra", "text": "Nowshehra \u00e8 una citt\u00e0 dell'India di 4.415 abitanti, situata nel distretto di Rajouri, nel territorio del Jammu e Kashmir. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 34\u00b0 7' 45 N e 74\u00b0 48' 15 E e ha un'altitudine di 1.574 .\nSociet\u00e0.\nEvoluzione demografica.\nAl censimento del 2001 la popolazione di Nowshehra assommava a 4.415 persone, delle quali 2.314 maschi e 2.101 femmine. I bambini di et\u00e0 inferiore o uguale ai sei anni assommavano a 553, dei quali 317 maschi e 236 femmine. Infine, coloro che erano in grado di saper almeno leggere e scrivere erano 3.501, dei quali 1.894 maschi e 1.607 femmine."}
{"id": "2239285", "revid": "1543377", "url": "https://it.wikipedia.org/wiki?curid=2239285", "title": "Municipalit\u00e0 locale di Letsemeng", "text": "Letsemeng \u00e8 una municipalit\u00e0 locale (in inglese Letsemeng Local Municipality) appartenente alla municipalit\u00e0 distrettuale di Xhariep della provincia di Free State in Sudafrica. \nIn base al censimento del 2001 la sua popolazione \u00e8 di 42.984 abitanti.\nLa sede amministrativa e legislativa \u00e8 la citt\u00e0 di Koffiefontein e il suo territorio si estende su una superficie di ed \u00e8 suddiviso in 5 circoscrizioni elettorali (\"wards\"). Il suo codice di distretto \u00e8 FS161.\nGeografia fisica.\nConfini.\nLa municipalit\u00e0 locale di Letsemeng confina a nord con quella di Tokologo (Lejweleputswa), a est con quelle di Mangaung (Motheo) e Kopanong, a sud con quella di Umsombomvu (Pixley ka Seme/ Provincia del Capo Settentrionale) e a ovest con quelle di Renosterberg, Thembelihle, Siyancuma (Pixley ka Seme/ Provincia del Capo Settentrionale) e Sol Plaatje (Frances Baard/ Provincia del Capo Orientale)."}
{"id": "2239286", "revid": "399", "url": "https://it.wikipedia.org/wiki?curid=2239286", "title": "Museo della civilt\u00e0 contadina (Canosa)", "text": ""}
{"id": "2239287", "revid": "1543377", "url": "https://it.wikipedia.org/wiki?curid=2239287", "title": "Romania", "text": "La Romania (in romeno \"Rom\u00e2nia\", ) \u00e8 uno Stato membro dell'Unione europea e dell'ONU, situato in Europa centro-orientale nell'area attigua alla penisola balcanica.\nHa una popolazione di abitanti (agosto 2017) e una superficie di .\n\u00c8 una repubblica semipresidenziale e la sua capitale \u00e8 Bucarest.\nConfina a ovest con l'Ungheria e la Serbia, a sud con la Bulgaria, a est con il Mar Nero, la Moldavia e l'Ucraina e a nord nuovamente con l'Ucraina.\nDal 29 marzo 2004 la Romania fa parte della NATO e, dal 1\u00ba gennaio 2007, dell'Unione europea.\nLa sua valuta \u00e8 il leu (simbolo \"L\"), (1 leu = 0,205421 euro, al 22 novembre 2020).\nEtimologia.\nIl nome \"Romania\" deriva dall'aggettivo latino \"romanus\" (romano).\nL'Impero romano identificava le zone conquistate con la parola in lingua latina \"Rom\u00e0nia\".\nIl nome \"Romania\" \u00e8 usato ufficialmente per denominare le terre dell'attuale Stato solo dalla seconda met\u00e0 del XIX secolo.\nPrima si parlava di Valacchia (\"Terra Romena\" - \"\u0162ara Rom\u00e2neasc\u01ce\" in romeno) e Moldavia per denominare i principati a popolazione romena.\nLaddove il nome \"valacchi\" deriva dai termini \"Vlah\", \"Walsch,\" ecc. utilizzati dalle popolazioni germaniche e slave per denominare tutte le genti europee di lingua latina, i valacchi chiamavano s\u00e9 stessi \"romani\".\nIl motivo per cui i romeni si identificano attraverso la parola latina \"romanus\" (\"rom\u00e2n\u0103\" \"rom\u00e2n\" / e quindi \"rom\u00e2n\") comincia a essere menzionato a partire dal XVI secolo da alcuni autori, tra i quali alcuni umanisti italiani che ebbero modo di viaggiare in Transilvania, Moldavia e Valacchia. Il pi\u00f9 antico documento scritto in lingua romena \u00e8 una lettera del 1521 (conosciuta sotto il nome di \"Lettera di Neac\u0219u da C\u00e2mpulung - Scrisoarea lui Neac\u0219u din C\u00e2mpulung\") nella quale veniva annunciato al rappresentante locale di Bra\u0219ov l'imminente attacco da parte dei turchi. Lo stesso documento risulta il pi\u00f9 antico attestante la denominazione di \"\u021aara Rom\u00e2neasc\u0103 - Paese Romeno\".\nAncor oggi la pronuncia corretta della parola \"rom\u00e2n\" \u00e8 pi\u00f9 vicina a quella di \"romano\", che alla traduzione fonetica \"romeno\" (che nella lingua italiana convive con l'espressione \"rumeno\").\nLa denominazione \"Rom\u00e0nia\" \u00e8 inoltre oggi utilizzata per designare il territorio di diffusione di tutte le lingue romanze in Europa e altrove a seconda dei tempi.\nStoria.\nAntichit\u00e0.\nI confini della Romania includono la maggior parte dell'antico territorio della Dacia.\nIl territorio della Romania era abitato nel II millennio a.C. da alcune trib\u00f9 indo-europee, conosciute sotto il nome di Traci. A partire dal VI secolo a.C. nella regione del Danubio sono segnalati i Geti, mentre i Daci erano attestati in Transilvania. Probabilmente Geti e Daci erano lo stesso popolo, appartenente alla famiglia dei Traci.\nDurante l'epoca del primo re geto-dacico Burebista (82-44 a.C.), l'estensione dello Stato era la seguente: a nord i Carpazi boschivi, a sud i monti Hameus (Balcani), a ovest la confluenza del fiume Morava con il medio Danubio e a est con il fiume Bug Meridionale.\nDopo la morte di Burebista, lo Stato geto-dacico si disintegr\u00f2 prima in quattro e poi in cinque parti. Il nucleo principale si manteneva nella zona dei monti \u0218ureanu, dove successivamente domineranno i re Cosmicus e Coryllus.\nL'unit\u00e0 dello Stato divenne possibile all'epoca del re Decebalo (87-106 d.C.). Il nuovo regno aveva la sua capitale in Sarmizegetusa. Il regno di Decebalo aveva dimensioni minori rispetto a quello di Burebista, ma per contro era molto meglio organizzato a livello statale. Il regno di Decebalo rappresenta il periodo di apogeo della civilizzazione geto-dacica, situato nel secondo periodo dell'et\u00e0 del ferro. A causa dell'aggravarsi della minaccia romana (le legioni di Roma si erano spinte sino alla pianura pannonica da un lato e al basso Danubio dall'altro), Decebalo deve fronteggiare due campagne militari da parte dei Romani condotti dall'imperatore Traiano negli anni 101-102 e 105-106 d.C. Come effetto di queste guerre, la Dacia venne conquistata per una piccola parte, e trasformata in provincia romana.\nI romani sfruttarono i ricchi giacimenti minerari della Dacia. L'oro e l'argento erano particolarmente abbondanti e furono trovati in grandi quantit\u00e0 nei Carpazi occidentali. I romani colonizzarono massicciamente la provincia, iniziando un periodo di intensa romanizzazione, durante il quale il latino volgare si trasform\u00f2 in proto-rumeno. Nel III secolo si diffondono le prime comunit\u00e0 cristiane.\nNel 274 l'imperatore Aureliano decise di abbandonare la Dacia; solo la Dobrugia continu\u00f2 a far parte del mondo romano e dell'Impero romano-orientale fino ai primi decenni del VII secolo. Successivamente la regione ha accolto popoli diversi, alcuni dei quali hanno contribuito alla formazione dell'attuale composizione etnico-antropologica del paese carpato-danubiano.\nAlto Medioevo.\nTra il 271 e il 275, l'esercito e l'amministrazione romana lasciarono la Dacia, che fu poi invasa dai Goti. Questi si mescolarono con la popolazione locale fino al IV secolo, quando arrivarono gli Unni. Altri popoli come i Gepidi, gli Avari e i Proto-bulgari presero il controllo della regione. A partire dal VI secolo, diverse trib\u00f9 slave si stabilirono nell'attuale territorio della Romania, venendo assimilate gradualmente dalla popolazione locale nei secoli successivi. I territori della Valacchia, Moldavia e gran parte della Transilvania furono poi controllate dal Primo Impero bulgaro dalla sua fondazione nel 681 fino all'epoca della conquista ungherese della Transilvania avvenuta alla fine del X secolo. Il Concilio di Preslav dichiar\u00f2 il paleoslavo ecclesiastico lingua ufficiale della liturgia nel primo zarato bulgaro nell'893. Anche i rumeni lo adottarono come lingua liturgica. \nI Peceneghi, un popolo turco semi-nomade delle steppe dell'Asia centrale, occuparono le steppe a nord del Mar Nero dall'VIII all'XI secolo, e dal X secolo avevano il controllo di tutto il territorio tra il fiume Don e il basso Danubio. Durante i secoli XI e XII, altri popoli turchi come i Cumani e i Kip\u010daki orientali dominarono i territori tra l'attuale Kazakistan, Russia meridionale, Ucraina, Moldavia meridionale e la Valacchia occidentale. Questo immenso territorio era conosciuto allora con il nome di Cumania.\nBasso Medioevo.\nIn seguito al Grande Scisma del 1054, la popolazione rumena rimase legata al rito bizantino, quindi alla Chiesa ortodossa.\nDal XII secolo diversi re d'Ungheria invitarono coloni di lingua germanica dell'Europa centrale e occidentale, come i Sassoni, ad occupare una parte della Transilvania, chiamata Burzenland, insieme all'Ordine Teutonico. I Siculi, una popolazione di origine ungherese, furono portati nella Transilvania sudorientale come guardie di frontiera, formando una regione autonoma chiamata Terra dei Siculi.\nCon l'invasione mongola dell'Europa nel 1241, la dominazione cumana della Valacchia e della Moldavia fin\u00ec. I mongoli attraversarono i Carpazi e devastarono la Transilvania, allora territorio ungherese. Dopo la ritirata dei mongoli, la Valacchia e la Moldavia furono disputati tra il Regno d'Ungheria e il Secondo Impero bulgaro. Quest'ultimo govern\u00f2, almeno nominalmente, il Principato di Valacchia fino al XIV secolo, quando divenne indipendente, sotto Basarab I, il quale sconfisse l'esercito reale ungherese nella Battaglia di Posada ed assicur\u00f2 l'indipendenza della Valacchia nel 1330. Luigi I d'Ungheria mand\u00f2 nel 1353 Drago\u0219 a stabilire una linea di difesa contro le forze mongole dell'Orda d'Oro sul fiume Siret. Questo nuovo territorio vassallo divent\u00f2 il Principato di Moldavia.\nIn Transilvania, in seguito alle Rivolte di Bob\u00e2lna del 1438, i nobili ungheresi, insieme ai siculi e ai sassoni, costituirono l'Unio Trium Nationum, un patto di mutuo sostegno politico e militare, a scapito della popolazione contadina, perlopi\u00f9 di etnia rumena e di religione ortodossa.\nLa Valacchia indipendente si trovava al confine dell'Impero Ottomano dal XIV secolo fino a quando non aveva gradualmente ceduto all'influenza degli Ottomani durante i secoli successivi, con brevi periodi di indipendenza. Vlad III l'Impalatore, noto anche come Vlad Dracula (in rumeno Vlad \u0162epe\u015f), fu principe di Valacchia nel 1448, 1456\u201362 e 1476. Vlad III \u00e8 ricordato per le sue incursioni contro l'Impero Ottomano e il suo successo iniziale nel mantenere libero il suo piccolo stato per un breve periodo. Nel mondo occidentale, Vlad \u00e8 meglio conosciuto per essere l'ispirazione per il personaggio principale del romanzo di Bram Stoker del 1897, \"Dracula\". \nIl Principato di Moldavia raggiunse il suo periodo pi\u00f9 glorioso sotto il governo di Stefano il Grande tra il 1457 e il 1504. Stefano (in rumeno \u0218tefan) regn\u00f2 per 47 anni, un periodo insolitamente lungo per quel periodo. Fu un capo militare e statista di successo, perdendo solo due battaglie su cinquanta; costru\u00ec un santuario per commemorare ogni vittoria, fondando 48 chiese e monasteri, molti dei quali hanno uno stile architettonico unico e sono elencati nella lista del patrimonio mondiale dell'UNESCO. La vittoria pi\u00f9 prestigiosa di Stefano fu sull'Impero Ottomano nel 1475 nella Battaglia di Vaslui, per la quale eresse il Monastero di Vorone\u021b. Per questa vittoria Papa Sisto IV lo nomin\u00f2 \"verus christianae fidei athleta\" (vero Campione della Fede Cristiana). Dopo la morte di Stefano, anche la Moldavia pass\u00f2 sotto la sovranit\u00e0 dell'Impero Ottomano durante il XVI secolo.\nEt\u00e0 moderna.\nA partire dal 1519 la Riforma di Lutero si diffuse presso la popolazione germanofona della Transilvania. \nDal 1541, l'intera Penisola Balcanica e l'Ungheria settentrionale divennero province ottomane. La Moldavia, la Valacchia e la Transilvania passarono sotto la sovranit\u00e0 ottomana ma rimasero completamente autonome fino al XVIII secolo, godendo di una certa indipendenza esterna.\nMichele il Coraggioso fu principe di Valacchia dal 1593 al 1601, di Transilvania dal 1599 al 1600 e di Moldavia nel 1600. Per un breve periodo durante il suo regno, la Transilvania fu governata insieme alla Moldavia e alla Valacchia in una unione personale. Dopo la sua morte l'unione si sciolse e come stati tributari vassalli, la Moldavia e la Valacchia avevano ancora autonomia interna e una certa indipendenza esterna, che fu definitivamente persa nel XVIII secolo.\nIl Principato di Transilvania raggiunse il suo periodo di massima importanza sotto il dominio assolutista di Gabriele Bethlen dal 1613 al 1629. I turchi ottomani non sollecitarono la conversione all'Islam da parte dei popoli vinti, lasciando numerose libert\u00e0 religiose. Grazie a questo fatto, la Riforma Protestante si diffuse attraverso i territori settentrionali occupati da loro. Solo nell'Ungheria occidentale governata dagli Asburgo questo processo fu interrotto dalla forte politica di controriforma dell'Impero. Durante questo periodo, il protestantesimo calvinista si diffuse in parte della popolazione transilvana di etnia ungherese e in modo molto ridotto anche in quella rumena. L'Illuminismo fior\u00ec in questa regione alla fine del XVIII secolo attraverso gli esponenti della \"Scuola Transilvana\" (\"\u0218coala Ardelean\u0103\" in rumeno).\nNel 1699, la Transilvania divenne parte della monarchia asburgica in seguito alla vittoria austriaca sui turchi. Gli Asburgo espansero rapidamente il loro impero; nel 1718, l'Oltenia, una parte importante della Valacchia, fu annessa alla monarchia asburgica e fu restituita solo nel 1739. In seguito, nel 1775, gli Asburgo occuparono la parte nord-occidentale della Moldavia, che in seguito fu chiamata Bucovina e fu incorporata nell'Impero austriaco nel 1804. La met\u00e0 orientale del Principato, che si chiamava Bessarabia, fu occupata nel 1812 dalla Russia.\nNella prima parte dell'Ottocento, ci furono numerose ribellioni in Moldavia e Vallachia, ancora controllate dall'Impero Ottomano. La pi\u00f9 famosa \u00e8 la Rivolta valacca del 1821, guidata da Tudor Vladimirescu.\nNel clima della Primavera dei Popoli, nel 1848, una rivolta nazionalista liberale e romanticistica rumena inizi\u00f2 a giugno nel principato di Valacchia. I suoi obiettivi erano l'autonomia amministrativa, l'abolizione della servit\u00f9 della gleba e l'autodeterminazione popolare, strettamente connessa con la rivolta fallita dello stesso anno in Moldavia. I rivoltosi cercarono di rovesciare l'amministrazione imposta dalle autorit\u00e0 imperiali russe sotto il regime \"Regulamentul Organic\" e, attraverso molti dei loro leader, sollecitavano l'abolizione dei privilegi dei boiardi. Guidato da un gruppo di giovani intellettuali e ufficiali delle forze militari valacche, il movimento riusc\u00ec a rovesciare il principe regnante Gheorghe Bibescu, e venne istituito un governo provvisorio, grazie al quale vennero apportate importanti riforme liberali, annunciate per la prima volta nella Proclamazione di Islaz.\nNonostante i suoi rapidi successi e il sostegno popolare, la nuova amministrazione fu caratterizzata da conflitti tra l'ala radicale e le forze pi\u00f9 conservatrici, in particolare sulla questione della riforma agraria. Due successivi colpi di stato falliti indebolirono il nuovo governo e il suo status internazionale fu sempre contestato dalla Russia. Dopo essere riuscito a raccogliere un certo grado di simpatia dai leader politici ottomani, la rivoluzione fu infine isolata dall'intervento dei diplomatici russi. Nel settembre 1848, con l'accordo degli ottomani, la Russia invase la Valacchia e represse la rivoluzione.\nIndipendenza e storia recente.\nLa Valacchia e la Moldavia ottennero l\u2019autonomia dall'Impero ottomano nel 1859, a seguito della guerra di Crimea (1853-1856). La Romania nacque il 24 gennaio 1859, quando la Moldova occidentale e la Valacchia si unirono, conferendo il principato unico ad Alexandru Ioan Cuza, sotto il quale avvennero importanti cambiamenti come la sostituzione dell'alfabeto cirillico rumeno, in uso da secoli, con quello latino nel 1862. Cuza rimase in carica fino al 1866, quando venne espulso dal paese. Nello stesso anno Carlo I prese la sua carica, e venne proclamato Re di Romania nel 1881.\nNel 1913 la Romania vinse la seconda guerra dei Balcani contro la Bulgaria e, a seguito del Trattato di Bucarest del 10 agosto 1913, ottenne l'annessione della citt\u00e0 di Silistra, tutta la Dobrugia e parte della costa bulgara sul Mar Nero.\nPrese parte alla prima guerra mondiale nel 1916, e alla fine di quell'anno sub\u00ec la repentina occupazione da parte delle forze austro-tedesche, occupazione pressoch\u00e9 totale tranne nella Moldavia occidentale dove ancora nella seconda met\u00e0 del 1917 per opera del capo di Stato Maggiore Ion Antonescu fu respinto un tentativo di invasione da parte delle truppe tedesche del feldmaresciallo Von Mackensen.\nCon il crollo degli Imperi Centrali e poi la secessione ungherese dall'Austria, ne rinacque vincitrice, occupando a sua volta, dopo il 1918, i vicini territori di Transilvania, Cri\u0219ana, Maramure\u0219, Banato, Bucovina e Bessarabia, portando all'unit\u00e0 nazionale dei Romeni in un unico Stato.\nL'esercito romeno si rese poi protagonista della guerra romeno-ungherese, ove schiacci\u00f2 con la fattiva collaborazione occidentale nel 1919 la Repubblica dei Consigli di B\u00e9la Kun: cominci\u00f2 cos\u00ec a crescere il peso dei militari all'interno dello Stato romeno.\nTra il 1927 e il 1930, per opera di Corneliu Zelea Codreanu, sorse il Movimento Legionario della Guardia di Ferro (in romeno \"Garda de Fier\"), a carattere nazionalista, cristiano integralista, antibolscevico, anticapitalista, individuando il capitalismo in quello dei nuovi ebrei giunti nel paese dai primi del secolo. Per quanto d'estrema destra, dal 1932 raccolse simpatie tra tutti i ceti sociali impegnandosi nel migliorare condizioni di vita di contadini e operai. I suoi aderenti si definivano Legionari. Alternarono attivit\u00e0 di vero e proprio volontariato, compresa l'esecuzione materiale di opere pubbliche, a violenze, omicidi che portarono a massacri di suoi aderenti e all'incarcerazione del fondatore, poi assassinato da sicari di re Carlo.\nNel corso del 1934 entr\u00f2 in possesso di una piccola concessione nel territorio albanese, la Concessione di Santi Quaranta.\nAllo scoppio della seconda guerra mondiale, la Romania si dichiar\u00f2 neutrale, permise il transito del Governo polacco in fuga da nazisti e sovietici e tenne aperte le relazioni con le potenze occidentali, in particolare Regno Unito e Italia.\nL'accresciuto potere dei militari port\u00f2 ai vertici del potere il cosiddetto \"Conduc\u0103tor\" Ion Antonescu, un alto ufficiale divenuto ministro della difesa nel 1937 e nominato Primo ministro da re Carlo II nel 1940. Antonescu costrinse re Carlo ad abdicare a favore del figlio Michele (che ricopr\u00ec pertanto un ruolo meramente simbolico) e pieg\u00f2 la Romania alla sua politica autoritaria, ideologicamente prossima al fascismo.\nNell'estate del 1940, l'Unione Sovietica, che non riconosceva le annessioni territoriali romene, successive al 1918, di aree dello scomparso Impero russo, rivendic\u00f2 e occup\u00f2 la Bessarabia, la Bucovina settentrionale e il Territorio di Her\u021ba. La mancanza di una risposta militare da parte romena solletic\u00f2 gli appetiti dei governi nazionalisti dei Paesi circostanti, e la Romania fu cos\u00ec costretta dal secondo arbitrato di Vienna del 30 agosto 1940 a restituire parte della Transilvania all'Ungheria di Mikl\u00f3s Horthy e a cedere alla Bulgaria la Dobrugia meridionale (trattato di Craiova del 7 settembre 1940), con l'acquiescenza italo-tedesca. In cambio di queste concessioni la Romania ottenne la garanzia unilaterale della Germania in difesa dell'integrit\u00e0 territoriale romena da ogni ulteriore rivendicazione territoriale di Paesi terzi, suscitando la reazione sia di Stalin sia di Mussolini, che ritenevano che la condizione politico-territoriale della Romania non potesse essere discussa senza il loro consenso. La Romania ader\u00ec pertanto al patto tripartito quello stesso anno, per poi affiancare la Germania nell'invasione della Russia (Operazione Barbarossa) un anno dopo. Dopo quello russo e tedesco, il contingente romeno era il pi\u00f9 numeroso impiegato sul Fronte orientale, e sub\u00ec notevoli perdite quando le sorti della guerra iniziarono a volgere a favore dei sovietici, in particolar modo nella battaglia di Stalingrado. All'interno, la Romania si adoper\u00f2 per impedire l'arruolamento dei cittadini romeni di etnia tedesca nelle forze armate del Reich tedesco e nelle Waffen-SS, ma non fece nulla per impedire la discriminazione e poi la deportazione degli ebrei romeni.\nIn quel periodo, il \"Conduc\u0103tor\" cerc\u00f2 dapprima la collaborazione della Guardia di Ferro, assegnando incarichi di governo al nuovo leader, poi a causa delle diffuse violenze dei Legionari dovette reprimerlo, aiutato dallo stesso Hitler (che probabilmente aveva riscontrato analogia con la minaccia che le SA avevano rappresentato per lui).\nNell'estate del 1944, l'Armata Rossa arriv\u00f2 ai confini del paese. Con un colpo di Stato, Antonescu fu destituito, e il nuovo re Michele I firm\u00f2 l'armistizio con gli Alleati, rivolgendo il proprio esercito contro i soldati tedeschi, che continuarono a resistere ancora per un po' in Transilvania e Oltenia, appoggiati dalle milizie romene filo-naziste della Guardia di Ferro, con cui pi\u00f9 volte Antonescu, durante la sua dittatura, si era scontrato.\nNel dopoguerra, importanti aree territoriali della Romania, pari a circa un quinto della sua superficie, vennero cedute all'Unione Sovietica e sono oggi incluse nella Repubblica di Moldavia e nell'Ucraina, la quale ha acquisito anche l'isola dei Serpenti (Insula \u0218erpilor), l'unica isola romena in mare aperto al largo delle coste occidentali del Mar Nero, la cui cessione non era stata contemplata dal trattato di pace. La Bulgaria conserv\u00f2, con il beneplacito dell'Unione Sovietica, la Dobrugia meridionale, il cosiddetto quadrilatero, territorio che aveva ottenuto nel 1940, grazie alle pressioni di Hitler sul governo di Bucarest.\nDopo la sconfitta nella seconda guerra mondiale, la Romania divenne uno Stato comunista nell'orbita del Patto di Varsavia. Il 30 dicembre 1947 infatti re Michele I fu costretto ad abdicare dal Primo ministro Petru Groza. Nel 1948 venne ufficialmente abolita la monarchia e varata la Costituzione della Repubblica Popolare Romena.\nTuttavia, nei primi anni di dittatura si registrarono molteplici tentativi insurrezionali anti-stalinisti o complessivamente anti-comunisti, sovente sedati nel sangue.\nA partire dagli anni sessanta, i contrasti con l'Unione Sovietica si fecero pi\u00f9 espliciti, in primis per divergenze applicative in materia di politica economica, tanto che la Romania cominci\u00f2 a sviluppare una propria politica estera autonoma da Mosca mentre, nel 1965, venne varata la nuova Costituzione della Repubblica Socialista di Romania.\nNello stesso anno, cominci\u00f2 forse il periodo pi\u00f9 buio della storia romena del XX secolo, con l'avvento del governo dittatoriale del presidente Nicolae Ceau\u0219escu (il nuovo \"Conduc\u0103tor\"), caratterizzato da un paternalismo di facciata basato sul terrore e sordo alle aperture interne sperimentate dai sovietici (prima Kru\u0161\u010d\u00ebv e vent'anni dopo Gorba\u010d\u00ebv), cui nel 1989 porr\u00e0 termine solo una sconvolgente rivolta popolare coeva della caduta del muro di Berlino nella consorella D.D.R., , che si sbarazzarono in fretta di Ceau\u0219escu e della sua potente moglie con un processo sommario di pochi minuti e un'esecuzione altrettanto affrettata e sommaria.\nDa allora, la Romania si \u00e8 data uno statuto democratico, con una Costituzione ispirata ai modelli occidentali.\nIl 29 marzo 2004 la Romania \u00e8 entrata nella NATO, insieme con Bulgaria, Estonia, Lettonia, Lituania, Slovacchia e Slovenia, mentre il 1\u00ba gennaio 2007 la Romania \u00e8 entrata nell'UE assieme alla Bulgaria.\nGeografia.\nL'attuale territorio della Romania viene spesso definito come \"spazio carpato - danubiano \u2013 pontico\", suddiviso quasi equamente tra montagne (31%), colline (33%) e pianure (36%).\nLa catena montuosa dei Carpazi si estende per oltre attraverso il centro del paese, coprendo un'area di circa . Questi monti sono di bassa e media altitudine, e la loro base non \u00e8 pi\u00f9 larga di ; sono profondamente solcati da valli longitudinali e trasversali e da diversi grandi fiumi. Queste caratteristiche, unite al fatto che sono presenti molti valichi (fino a ), hanno reso i Carpazi una barriera molto pi\u00f9 debole rispetto ad altre catene montuose europee. Un'altra caratteristica particolare di queste montagne \u00e8 la presenza di numerose piattaforme erose che formano cos\u00ec altopiani ad altitudini relativamente elevate; vi sono in questa zona insediamenti permanenti oltre i .\nI Carpazi rumeni sono divisi in tre sotto-catene: i Carpazi orientali, i Carpazi meridionali e i Carpazi occidentali; ognuna di queste catene ha particolarit\u00e0 che la distinguono dalle altre.\nGran parte della frontiera rumena confina con la Serbia e la Bulgaria a sud e a sud-ovest \u00e8 formata dal Danubio. Il Danubio ha come affluente il fiume Prut, che forma il confine con la Repubblica di Moldavia a nord-est, dove la foce del fiume sul Mar Nero delimita anche il confine con l'Ucraina.\nI monti Carpazi dominano gran parte della Romania soprattutto a nord-ovest disponendosi a ferro di cavallo, con cime alte fino a e raggiungendo i del monte \"Moldoveanu\".\nLe citt\u00e0 principali sono Bucarest (\"Bucure\u0219ti\"), Ia\u0219i, Bra\u0219ov, Timi\u0219oara, Cluj-Napoca, Costanza (Constan\u021ba), Craiova, Ploie\u0219ti, Sibiu, Suceava, Gala\u021bi, Br\u0103ila, Oradea, Bac\u0103u.\nAccanto al Danubio, i fiumi pi\u00f9 importanti della Romania sono:\nPopolazione.\nEvoluzione demografica.\nDopo aver raggiunto il massimo di 23.206.720 abitanti nel 1990, la popolazione romena \u00e8 in diminuzione da oltre trent'anni e fa registrare un tasso di crescita naturale di -0,8% ovvero di -9,2% fra 2002 e 2011. Attualmente la popolazione \u00e8 di abitanti (i dati iniziali forniti nel 2012 indicavano la popolazione stabile di abitanti). \nIl tasso di fecondit\u00e0 totale nel 2018 era stimato a 1,36\u00a0bambini nati per donna, al di sotto del tasso di sostituzione di 2,1,\u00a0e uno dei pi\u00f9 bassi al mondo, e considerevolmente pi\u00f9 basso del 5,82\u00a0figli per donna del 1912. Nel 2014, il 31,2%\u00a0delle nascite riguardava donne non sposate.\nIl tasso di natalit\u00e0 (9,49\u2030,\u00a02012) \u00e8 molto pi\u00f9 basso del tasso di mortalit\u00e0 (11,84\u2030,\u00a02012), il che comporta un decremento demografico naturale (\u22120,26%\u00a0annuo, 2012) e un invecchiamento della popolazione (et\u00e0 mediana: 41,6\u00a0anni nel 2018, una delle popolazioni pi\u00f9 anziane del mondo), con circa il 16,8%\u00a0della popolazione con et\u00e0 eguale o superiore a 65\u00a0anni. La mortalit\u00e0 infantile \u00e8 del 20 per mille, circa tre volte superiore a quella italiana. La speranza di vita alla nascita nel 2015 era stimata a 74,92\u00a0anni (71,46\u00a0per gli uomini, 78,59\u00a0anni per le donne).\nLa popolazione si addensa nelle aree urbane per il 64%. Negli ultimi anni la Romania \u00e8 stata soggetta a forte migrazioni sia al suo interno sia verso l'estero; infatti la Romania con oltre 2,5 milioni di residenti in un altro Stato membro dell'Unione europea (oltre un milione dei quali \u00e8 residente in Italia) si \u00e8 confermata nel panorama europeo come la collettivit\u00e0 maggiormente propensa alla mobilit\u00e0 interna intercomunitaria, raggiungendo per numeri quella turca e superando di gran lunga quelle polacca, marocchina e italiana.\nEtnie.\nLa grande maggioranza della popolazione \u00e8 di etnia romena.\nVi sono delle notevoli minoranze ungheresi (6,5% secondo il censimento del 2011, concentrate principalmente in Transilvania) e, in misura minore, rom, tedesche, ucraine (soprattutto nelle regioni settentrionali; 0,3% della popolazione totale del paese), turche e tatare (in Dobrugia; 0,26%) e anche russe (0,2%) e serbe (0,11%). Le numerose minoranze etniche, oltre una ventina, sono per legge rappresentate in Parlamento ciascuna da un parlamentare.\nLa minoranza pi\u00f9 grande \u00e8 quella magiara ed \u00e8 concentrata soprattutto in due distretti centrali del Paese (Harghita e Covasna, oltre che Mure\u0219, dove si hanno percentuali del 50%) e si esprime politicamente per il tramite di un partito. Una parte della minoranza ungherese appartiene all'etnia sicula, mentre nella Moldavia romena vi sono alcune decine di migliaia di ungheresi \"arcaici\" di etnia cs\u00e1ng\u00f3.\nFino agli anni settanta era piuttosto rilevante anche una minoranza tedesca, i tedeschi di Romania (\"Rum\u00e4niendeutsche\"), presente soprattutto in Transilvania (\"Siebenb\u00fcrgen\" in tedesco, \"Erdely\" in ungherese, \"Ardeal\" in romeno) e nelle regioni occidentali, ma la maggior parte, date le condizioni politiche, economiche e sociali, \u00e8 emigrata in Germania; oggi rappresenta qualche punto percentuale soprattutto nel Banato e nel distretto di Satu Mare (estremo nord-ovest). Nel 1930 erano i tedeschi di Romania (il 4,1% della popolazione del Paese), ma ne erano rimasti solo nel 2011.\nI Sassoni di Transilvania, immigrati nel Medioevo vengono denominati \"sassoni\", mentre quelli del Banato, immigrati prevalentemente nel XVIII secolo, \"svevi\".\nTra i gruppi etnici presenti vanno annoverati i rom, una piccola minoranza polacca (circa diecimila persone) che vivono nella provincia di Suceava e un'altra piccola minoranza croata (anch'essa di circa diecimila persone) che vive intorno alla citt\u00e0 di Cara\u0219ova e nei pressi della frontiera con la Serbia nel Banato.\nAltre minoranze, di modesta entit\u00e0, sono quelle slovacche, ceche, ucraine, russe (lipoveni), armene, greche e altre ancora.\nIn Romania si ritiene vivano anche circa italiani, gran parte dei quali giunti nel Paese dopo il termine del governo socialista filosovietico; si sono soprattutto concentrati nel Banato (zona di Timi\u0219oara) e nella Transilvania, ma si trovano in quasi tutte le regioni della Romania, dove hanno creato piccole o medie imprese ed esercizi commerciali.\nAccanto a quelli di recente immigrazione vi sono anche gli italiani appartenenti alla minoranza storica (stimata sulle persone).\nAltri gruppi si trovano a Cluj, Oradea, Satu Mare, Suceava, Craiova, Hunedoara-Otelu Rosu, Gala\u021bi, Ia\u0219i, Tulcea, S\u00e2nt\u0103m\u0103ria-Orlea, oltre che a Bucarest.\nLa presenza italiana in Romania risale alla fine dell'Ottocento e all'inizio del Novecento, quando emigranti dal Veneto, dal Friuli, dalla Liguria e dalla Sardegna si recarono in Romania per lavorare nelle miniere, nei cantieri delle ferrovie o nell'edilizia.\nSi presume che nel circa mezzo secolo antecedente alla seconda guerra mondiale si trasferirono in Romania circa italiani, per la maggior parte ritornati in patria dopo il 1945.\nReligione.\nPer la maggior parte i romeni appartengono alla Chiesa ortodossa romena. Il Cattolicesimo di rito latino \u00e8 praticato soprattutto dagli ungheresi e dai cs\u00e1ng\u00f3, che in gran parte vivono in Transilvania e nella Moldavia romena, mentre il Cattolicesimo di rito bizantino \u00e8 praticato dai romeni di Transilvania, fedeli della Chiesa greco-cattolica rumena. Tutti i battezzati cattolici in Romania rappresentano l'8,64% della popolazione, secondo statistiche cattoliche. Il protestantesimo (in particolare il Calvinismo, il Luteranesimo, l'Avventismo e l'Unitarianismo), \u00e8 principalmente praticato da popolazioni di origine tedesca e ungherese della Transilvania. In Dobrugia, la regione che si trova sulla costa del Mar Nero, vi \u00e8 una piccola minoranza islamica, resto della colonizzazione ottomana.\nLa comunit\u00e0 ebraica, che fu una delle pi\u00f9 consistenti d'Europa ( appartenenti nel 1930), sub\u00ec le persecuzioni della seconda guerra mondiale per mano dei nazisti, e poi a causa della politica di Ion Antonescu (il numero degli ebrei romeni uccisi oscilla tra le e le persone). Dei sopravvissuti, la stragrande maggioranza \u00e8 emigrata in Israele, in parte gi\u00e0 durante la guerra, dove gli ebrei di origine romena costituiscono ora una delle presenze pi\u00f9 importanti.\nLingue.\nLa lingua ufficiale \u00e8 il romeno, una lingua neolatina. La struttura linguistica basata sulle declinazioni \u00e8 di origine latina, Il lessico deriva dal latino e da altre lingue romanze, francese in primis, con importanti influenze linguistiche slave, generalmente balcaniche, e turche. Va ricordato inoltre che solo nel XIX secolo l'alfabeto latino ha sostituito il cirillico, impiegato fino ad allora dal clero e dall'aristocrazia. La Romania e la Moldavia (intesa come attuale Repubblica Moldova) costituiscono la maggiore isola linguistica neolatina nell'Europa orientale.\nIl romeno \u00e8 parlato come prima lingua dall'85% della popolazione, mentre l'ungherese e il dialetto \"vlax\" della lingua roman\u00ed sono parlati rispettivamente dal 6,2% e dall'1,2% degli abitanti. Ci sono inoltre persone di madrelingua tedesca, di madrelingua turca e di madrelingua ucraina, oltre ad altri gruppi di minore entit\u00e0.\nVi sono nel Paese germanofoni madrelingua e madrelingua turchi, cos\u00ec come parlanti ucraino, concentrati in alcune regioni, vicino ai confini, dove costituiscono la maggioranza della popolazione di quelle zone. Secondo l'Eurobarometro del 2012, tra le lingue straniere l'inglese \u00e8 parlato dal 31% dei rumeni, il francese dal 17% e l'italiano dal 7%.\nOrdinamento dello stato.\nLa Costituzione della Romania risale al 21 novembre 1991, (con modifica costituzionale entrata in vigore il 29 ottobre 2003), secondo la quale la Romania \u00e8 una repubblica semipresidenziale nella quale il potere esecutivo viene esercitato fra il presidente e il primo ministro.\nIl Presidente \u00e8 eletto con voto popolare per un massimo di due mandati di 5 anni (4 anni fino al 2004). Egli \u00e8 il Capo di Stato incaricato di salvaguardare la costituzione, gli affari esteri e il funzionamento corretto delle autorit\u00e0 pubbliche. \u00c8 anche il comandante supremo dell'esercito e presidente della Corte suprema di difesa. Secondo la costituzione egli funge da mediatore tra i poteri centrali dello Stato, cos\u00ec come tra lo Stato e la societ\u00e0. Il presidente nomina il primo ministro, che a sua volta sceglie il governo. Quest'ultimo deve essere confermato dal Parlamento con un voto di fiducia.\nIl potere legislativo nello Stato romeno \u00e8 esercitato dal Parlamento, che consiste in due camere, il \"Senat\" (Senato), che conta 176 membri e la \"Camera Deputa\u021bilor \"(Camera dei Deputati), che ha 412 membri. I membri di entrambe le camere sono scelti in elezioni che si tengono ogni quattro anni.\nIl potere giudiziario \u00e8 indipendente, e i giudici nominati dal presidente non sono rimovibili. I procedimenti sono pubblici, eccetto circostanze particolari indicate dalla legge. Il sistema giudiziario romeno si basa sul Codice napoleonico e il \"civil law\".\nLa Corte Costituzionale giudica la costituzionalit\u00e0 delle leggi. Il Ministero della Giustizia difende l'applicazione della legge insieme con i diritti e le libert\u00e0 dei cittadini.\nRegioni storico-geografiche.\nIl paese \u00e8 diviso in 4 regioni storico-geografiche:\nRegioni storiche.\nIl paese \u00e8 diviso in nove regioni storiche:\nSuddivisioni amministrative.\nLa Romania \u00e8 inoltre divisa in 41 distretti (\"jude\u021b\", plurale \"jude\u021be\"), simili ai dipartimenti francesi, e la citt\u00e0 di Bucarest, la capitale (divisa in municipi, analogamente a altre citt\u00e0 metropolitane europee). I distretti sono (in ordine alfabetico):\nNel 2001, con la legge n. 351 sono state istituite le Zone metropolitane.\nCitt\u00e0 principali.\nPrincipali citt\u00e0 per numero di abitanti\nSituazione dell'infanzia e degli orfani.\nNel 1989 bambini risultavano abbandonati e istituzionalizzati in pubbliche strutture. Nei primi sei mesi del 1991, vigente una legge sull'adozione inadeguata e alla presenza di intermediari talvolta poco scrupolosi, bambini sono stati adottati da stranieri.\nDa allora a oggi, la situazione \u00e8 andata migliorando, e si \u00e8 creato un grande momento di riflessione su tutta l'area dell'infanzia.\nIn un suo rapporto, l'Unicef afferma che molti dei bambini delle istituzioni sono stati abbandonati pi\u00f9 dalla societ\u00e0 che dai genitori che, semplicemente, non hanno i mezzi per occuparsi di loro. La maggioranza di questi bambini appartengono alla numerosa minoranza \"rom\", o sono figli di genitori alcolizzati e famiglie disgregate, spesso si tratta anche di figli di giovani madri che li affidano a questi orfanotrofi.\nFino al sesto mese di vita, i bambini abbandonati vengono ospedalizzati. Poi, fino ai diciotto anni di et\u00e0, \u00e8 previsto l'inserimento in strutture oggi modernizzate. All'abbandono provvisorio spesso segue quello definitivo.\nI bambini istituzionalizzati negli orfanotrofi, oggi rispetto anche solo a dieci anni fa, dispongono di strutture notevolmente migliorate.\nNei primi anni 2000, in vista dell'ingresso della Romania nella UE, l'urgenza di adeguare le strutture esistenti ai parametri europei, tra i quali il rapporto tra superficie del centro di accoglienza e numero degli ospiti, ha portato a provvedimenti deleteri, quali la immediata restituzione dei giovani, allo scoccare del 18\u00ba anno, alle famiglie di provenienza, ancora fortemente disagiate, mentre in precedenza essi potevano permanere pi\u00f9 a lungo nelle strutture di accoglienza. Ne \u00e8 conseguito un aumento della delinquenza e prostituzione giovanile.\nLa politica per la tutela dell'infanzia (\"Protec\u021bia Copilului\") \u00e8 ripartita localmente tra le DGASPC (Dir. Gen. per l'Assistenza Sociale e la Tutela dell'Infanzia) distrettuali e dipende dalla Presidenza del Consiglio, che svolge attivit\u00e0 di indirizzo e coordinamento, e i Distretti (\"Jude\u021b\"), 40 nel paese pi\u00f9 6 per Bucarest, che gestiscono il bilancio per la gestione dei bambini in stato di abbandono. L'ammontare del budget distrettuale \u00e8 deciso con la legge finanziaria statale annuaria del Parlamento.\nIstituzioni.\nOrdinamento scolastico e Universit\u00e0.\nIl 26 ottobre del 1860 venne fondata la pi\u00f9 antica universit\u00e0 della Romania, l'Universit\u00e0 Alexandru Ioan Cuza, che prende il nome e fu fondata dal principe Alexandru Ioan Cuza. Denominata anche Universit\u00e0 di Ia\u0219i, in quanto ha sede nella citt\u00e0 romena di Ia\u0219i\nForze di polizia.\nPer la tutela della sicurezza la Romania si avvale di diverse forze di polizia:\nForze armate.\nLa difesa della Romania \u00e8 affidata alle Forze armate romene nate nel 1860. Durante la seconda guerra mondiale combatterono a fianco dei nazisti fino al 1944 quando Michele I di Romania riprese il potere e pass\u00f2 con gli alleati. Dopo essere entrata nella NATO la Romania sta attuando una modernizzazione delle sue forze armate, ha abolito il servizio militare obbligatorio e sta rinnovando i mezzi obsoleti.\nAttualmente le forze armate romene partecipano a missioni internazionali come quella in Afghanistan e in Iraq (terminata nel 2009).\nPolitica.\nPolitica interna.\nLa Costituzione della Romania, risalente al 1991 e riformata nel 2003, proclama la Romania una repubblica e uno stato di diritto democratico e sociale, che ottiene la sua sovranit\u00e0 dal popolo. Afferma inoltre che \"la dignit\u00e0 umana, i diritti e le libert\u00e0 dei cittadini, lo sviluppo non ostacolato della personalit\u00e0 umana, i diritti e il pluralismo politico sono valori supremi e garantiti\".\nLa Costituzione prevede un Presidente, un Primo ministro, un Parlamento, una Corte Costituzionale e un sistema separato di tribunali inferiori tra i quali la Corte Suprema.\nDal 25 novembre 2021 \u00e8 Primo ministro Nicolae Ciuc\u0103.\nPolitica estera.\nRapporti con l'Unione europea.\nA partire dal 1\u00ba gennaio 2007, la Romania ha aderito all'Unione europea. I faticosi progressi che il paese ha compiuto nell'avvicinamento alla compagine continentale sono testimoniati dalla mole di lavoro che la Commissione europea ritiene vi sia ancora da fare, in particolare sotto il profilo della lotta alla corruzione. Anche l'avanzamento nel settore sociale resta tuttavia un elemento d'analisi per verificare quanto il paese si dimostrer\u00e0 solerte nel proseguire l'opera di rinnovamento e di risanamento successivamente all'ingresso nell'Unione Europea.\nEconomia.\nDopo il collasso del Blocco Sovietico nel 1989-91, la Romania \u00e8 rimasta con una base industriale obsoleta e un paniere di capacit\u00e0 industriali totalmente inadatto ai suoi bisogni.\nNel febbraio 1997 la Romania intraprese un programma comprensivo di stabilizzazione macroeconomica e riforma strutturale, ma questa riforma fu successivamente un frustrante processo a singhiozzo. I programmi di ristrutturazione includevano la privatizzazione o liquidazione di grandi industrie ad alto consumo elettrico (combinat) e maggiori riforme nel settore dell'agricoltura e della finanza. Nel 1999 l'economia della Romania si \u00e8 contratta per il terzo anno consecutivo di circa il 4,8%.\nLa Romania ha raggiunto in agosto 1997 un accordo con il Fondo Monetario Internazionale per un prestito di 547 milioni di dollari, ma il rilascio della seconda rata \u00e8 stato procrastinato in ottobre a causa dei requisiti non raggiunti sul prestito per il settore privato e cambiamenti nelle spese budgetarie.\nBucarest ha evitato di dichiararsi insolvente per gli interessi di met\u00e0 anno, ma ha dovuto usare le riserve per farlo, riserve che sono arrivate approssimativamente a 1,5 miliardi di dollari alla fine dell'anno 1999.\nLe priorit\u00e0 del governo includevano: ottenere un rinnovo del prestito del FMI, concentrarsi sulla politica fiscale, accelerare la privatizzazione e ristrutturare le imprese senza profitto.\nDal 2002 vi sono stati anni di successo di crescita economica che \u00e8 stata stimata essere del 4,5% per anno, tasso che \u00e8 cresciuto a pi\u00f9 del 5% nel 2005. Dal 2003 l'aumento dei salari supera il tasso di inflazione, che era di circa 1,2% per mese, ma che successivamente \u00e8 decresciuta. Nel 2005 l'inflazione si \u00e8 abbassata al 7,8% annuo ed era stimata in calo anche per il 2006. Sono per\u00f2 in forte aumento anche i prezzi immobiliari. Col calo dell'inflazione, \u00e8 stata possibile una riforma monetaria che ha introdotto il nuovo Leu (RON) in luogo di vecchi Lei, e che nel 2006 valeva circa 3,6 volte meno dell'euro. Il peso del settore agricolo, che ancora di recente sfiorava il 40% del PIL complessivo, sta diminuendo in favore dei settori industriale e dei servizi ed attualmente \u00e8 sotto il 10%; sempre di rilievo \u00e8 l'immensa produzione mensile di sale estratto dalle miniere rumene che riforniscono buona parte dell'Europa. Nel 2007 l'economia \u00e8 aumentata dell'8% e del 7,2% nel 2008. L'anno di crisi 2009 ha quasi del tutto annullato la crescita precedente, con un ribasso pari allo 7,05%. La retromarcia dell'economia nel periodo di crisi \u00e8 stata causata dalla falsa crescita avvenuta negli anni precedenti, ovvero una crescita economica basata sul boom immobiliare e sui prestiti bancari destinati al consumo, senza investimenti concreti del governo nelle infrastrutture e nella produttivit\u00e0 del paese. La contrazione dell'economia ha causato una notevole riduzione degli incassi delle tasse, costringendo il governo a richiedere un prestito pari a circa 20 miliardi di dollari / $ al Fondo Monetario Internazionale e alla Banca Mondiale. Il finanziamento richiesto dal governo \u00e8 stato ampiamente criticato dai media e dalla popolazione. Inoltre, nel maggio 2010 i salari degli statali sono stati ridotti del 25% e l'IVA aumentata dal 19% al 24%, misure prese per contrastare l'aumento del deficit budgetario.\nNel 2010 il salario netto medio mensile \u00e8 stato di circa lei (RON), pari a circa , calcolato a un corso di 4,3 lei/Euro.\nLa Romania \u00e8 entrata nell'UE il 1\u00ba gennaio del 2007 insieme con la Bulgaria.\nAgricoltura.\nLa Romania possiede una produzione agricola sviluppata su circa 14,7 milioni di ettari. Secondo alcune rilevazioni effettuate nell'agosto del 2009, circa 3 milioni di persone (ovvero il 30% della popolazione rumena) lavora nel comparto dell'agricoltura. La meccanizzazione \u00e8 relativamente povera, con una stima di un trattore ogni 54 ettari. In Romania ci sono circa trattori, l'80% dei quali risulta per\u00f2 vecchio e obsoleto, per lo pi\u00f9 risalente al periodo del Regime Comunista. La cura dei campi \u00e8 dunque in parte portata ancora avanti grazie all'aiuto degli animali.\nLe maggiori produzioni agricole rumene sono quelle legate al girasole e alla soia, con rispettivamente 991.000 e 191.000 ettari coltivati.\nIndustria dei trasporti.\nSino al 1989, anno della caduta del regime comunista, la Romania era stata tra i principali produttori di automobili e veicoli di tutto il blocco est europeo. Successivamente al 1989, le produzioni nazionali sono calate in maniera consistente. Dopo il 1990 molte aziende, tra cui l'ARO e la Oltcit, dichiararono bancarotta e furono privatizzate. Con la liberarlizzazione del mercato inoltre molti marchi stranieri, tra cui la Volvo, la Ford e la Toyota mostrarono vivo interesse verso la Romania, con l'intento di aprire delle vere e proprie attivit\u00e0 decentrate di produzione.\nTrasporti.\nDalla sua posizione geografica, la Romania \u00e8 una zona di intersezione di molti trasporti, che lega l'Europa del sud con quella del nord e la parte orientale con quella occidentale di questa.\nNegli ultimi anni il paese ha investito molto per allargare e modernizzare la rete stradale, anche se ancora non soddisfa l'economia attuale: le regioni della Transilvania e del Banato sono state quelle che hanno investito di pi\u00f9 nel settore, motivo per cui il loro tasso di esportazioni - anche con altri paesi dell'Unione europea - \u00e8 divenuto di molto superiore rispetto ad altre zone dell'est del paese come la regione Moldova. Il divario fra le regioni dell'ovest della Romania, avviate verso uno sviluppo costante, e quelle orientali \u00e8 attualmente in forte aumento.\nAd oggi, la Romania ha una rete autostradale di che comprende: A1: Bucarest - Pite\u0219ti, Sibiu (\u0218elimb\u0103r) - Deva (\u0218oimu\u0219), Traian Vuia - Balin\u021b, Timi\u0219oara (Izvin) - Arad, Pecica - N\u0103dlac; A2: Bucarest - Costanza; A3: Bucarest (Cre\u021buleasca), - Ploie\u0219ti (B\u0103rc\u0103ne\u0219ti), C\u00e2mpia Turzii - Gil\u0103u; A4: Ovidiu, Porto di Costanza; A6: Balin\u021b - Lugoj.\nLa compagnia nazionale di trasporti ferroviari della Romania \u00e8 C\u0103ile Ferate Rom\u00e2ne (CFR) che nel 2004 comprendeva 11380\u00a0km di infrastruttura ferroviaria (la quarta ferrovia pi\u00f9 grande dell'Europa), di cui elettrificata.\nGli aeroporti in Romania destinati al traffico aereo pubblico sono 17, tutti internazionali.\nLa compagnia aerea di bandiera \u00e8 la Tarom; recentemente hanno aperto collegamenti con Bucarest e altri aeroporti (tra cui Timi\u0219oara e Cluj) diverse compagnie low-cost (fra cui la romena Blue-Air, l'ungherese-polacca Wizz Air e l'irlandese Ryanair)\nIl trasporto fluviale romeno \u00e8 ancora poco utilizzato, tuttavia \u00e8 in grande crescita grazie ai molti fiumi navigabili e al Danubio.\nTurismo.\nLa Romania \u00e8 composta per 33% di montagne, per 33% di colline e per 33% di pianure. All'estremit\u00e0 orientale del paese si trova il Mar Nero dove ci sono le localit\u00e0 costiere pi\u00f9 visitate del paese: Mamaia e Costanza. Grandi stazioni montane (Sinaia, Bu\u0219teni, Predeal etc.) si trovano all'estremit\u00e0 orientale delle Alpi Transilvaniche, mentre i Monti Apuseni, di formazione carsica, sono ricchi di grotte, doline, pozzi, ecc.\nLa Bucovina \u00e8 una regione montuosa ricca di incantevoli paesaggi e con un alto numero di visite annue, aumentate soprattutto negli ultimi anni. Collocata nel nord-est della Romania, visitando questa regione si respira un clima unico, con molti luoghi storici da visitare (come il monastero di Putna costruito da Stefano il Grande o gli affreschi del monastero di Vorone\u1e6d, che dal 1993 fa parte del patrimonio UNESCO dell'umanit\u00e0). Per quanto riguarda la gastronomia vanno ricordate almeno la \"p\u0103str\u0103v cu sm\u00e2nt\u00e2n\u0103\" e la \"ciorb\u0103 r\u0103d\u0103u\u021bean\u0103\" (funghi porcini molto apprezzati in questa regione). La regione ha una vasta offerta turistica, conveniente grazie a innumerevoli agriturismi e bed and breakfast.\nIl delta del Danubio \u00e8 il pi\u00f9 esteso e meglio conservato dei delta europei.\nLa Transilvania si vanta di avere la pi\u00f9 grande concentrazione di fortificazioni medievali del continente (le chiese fortificate), oltre che numerosi castelli, chiese lignee e citt\u00e0 medioevali (Alba Iulia, Bistri\u021ba, Bra\u0219ov, Cluj-Napoca, F\u0103g\u0103ra\u0219, Gherla, Media\u0219, Sighi\u0219oara, R\u00e2\u0219nov, Sibiu, T\u00e2rgu Mure\u0219 ecc.).\nCultura.\nNel 2007 Sibiu e Lussemburgo sono state capitali europee della cultura.\nMusica.\nLa musica romena include tutte le creazioni musicali sviluppate dal popolo romeno e dai loro antenati. La possibilit\u00e0 di trattare la musica dei Geto-Daci e quella dei Romani \u00e8 molto limitata a causa della limitata quantit\u00e0 di documenti mantenuti, risalenti a quell'epoca. Fin dal Medioevo, la posizione alla confluenza di Oriente e Occidente ha portato ad una distinzione nella musica apprezzata nei primi stati romeni: quelli posti ad Ovest sono stati notevolmente influenzati dall'occidente, al contrario gli stati orientali si sono arricchiti di elementi derivanti dalla musica bizantina, slava e successivamente da quella turca. Queste influenze hanno agito sia sulla musica folcloristica che su quella erudita (sacra - il canto gregoriano ad Ovest e quello bizantino ad Est - o laica).\nIl folclore comprende tutte le creazioni spirituali romene nel campo dell'arte del suono. Si fa spesso riferimento all'eredit\u00e0 musicale derivante dai canti popolari e dai popoli dai quali essi derivano. Sotto la delimitazione del folclore, il folclore musicale costituisce un ramo della creativit\u00e0 tradizionale rumena, affiancato al folclore letterario, al ballo e al teatro popolare.\nAll'inizio del XX secolo, si erge il compositore George Enescu, primo creatore rumeno a realizzare una sintesi organica, profonda tra musica popolare rumena e le tendenze di musica classica del suo tempo (\u00e8 l'epoca del tardo romanticismo); usa un linguaggio musicale moderno e sperimenta l'area modale e quella microtonale. Enescu \u00e8 considerato il miglior compositore rumeno di tutti i tempi.\nOltre a George Enescu, diverse sono le figure di rilievo, tra cui Maria T\u0103nase, probabilmente la pi\u00f9 grande cantante rumena Ciprian Porumbescu, Clara Haskil, Sergiu Celibidache, M\u0103d\u0103lina Manole, Dinu Lipatti, Radu Lupu, Constantin Gaciu, Pavel Turcan.\nLo strumento musicale del paese \u00e8 la cobza, strumento simile all'oud e al barbat, mentre un noto canto tradizionale \u00e8 Miori\u021ba, diffuso in tutta la Romania.\nIl Festival nazionale di musica folcloristica di Mamaia \u00e8 il festival pi\u00f9 importante e grande del paese. Dal 2015 ha riscosso particolare successo il festival di musica elettronica Untold Festival che raggruppa i migliori artisti al mondo di questo genere.\nDiversi sono gli artisti contemporanei che hanno raggiunto la fama internazionale, tra cui Inna, Alexandra Stan, Laura Stoica, importante esponente del genere musicale Pop Rock, Edward Maya e Haiducii.\nCinema.\nAnche il settore cinematografico romeno riveste una certa importanza culturale: tra le attrici spiccano Ramona Badescu e Elvira Popescu, tra gli attori Ion Caramitru.\nScienza e tecnologia.\nUna delle pi\u00f9 note, a livello internazionale, personalit\u00e0 scientifiche romene fu quella di Henri Coand\u0103 (1886-1972), che invent\u00f2, nel 1910, il primo aereo jet della storia, il Coand\u0103-1910 e espose, nel 1936, un tipo di fenomeno fluidodinamico noto come Effetto Coand\u0103, sul getto dei fluidi.\nLa nascita della bio-speleologia.\nNel XX secolo si afferma la bio-speleologia (1907), il cui fondatore viene ritenuto lo scienziato romeno Emil Racovi\u021b\u0103 (1868-1947)..\nIngegneria.\nLa Romania, nel corso del XX secolo, ha fatto importanti progressi nel campo dell'ingegneria, in particolare con Elisa Leonida Zamfirescu (1887-1973), considerata la prima donna ingegnere al mondo, nel 1912.\nMedicina.\nIn campo medico ricordiamo, tra gli altri, il biologo George Emil Palade, Premio Nobel per la medicina, nel 1974, \"per la scoperta della organizzazione strutturale e funzionale della cellula\" (organulo).\nFisica.\nNel campo della Fisica nucleare \u00e8 da ricordare la studiosa e ricercatrice \u0218tefania M\u0103r\u0103cineanu, che collabor\u00f2 con Marie Curie e che con il sostegno della \"Romanian Science Academy\" scopr\u00ec la radioattivit\u00e0 artificiale.\nPatrimonio Mondiale UNESCO in Romania.\nLa lista del Patrimonio Mondiale UNESCO comprende vari monumenti in Romania, fra cui: i villaggi sassoni della Transilvania con le relative chiese fortificate, le chiese interamente affrescate della Moldavia settentrionale e della Bucovina, le chiese in legno del Maramure\u0219, il Monastero di Horezu, il centro storico di Sighi\u0219oara, le fortificazioni daciche dei Monti Or\u0103\u0219tie e il Delta del Danubio.\nFra i villaggi sassoni della Transilvania si ricordano i seguenti: Biertan, C\u00e2lnic-Alba, D\u00e2rjiu, Prejmer, Sachiz, Valea Viilor e Viscri.\nIn Moldavia si ricordano i seguenti Monasteri: Arbore, Humor, Moldovi\u021ba, P\u0103tr\u0103u\u021bi, Probota, Vorone\u021b e Sucevi\u021ba.\nIn Maramure\u0219 sono incluse nel Patrimonio UNESCO le Chiese lignee del Maramure\u0219 situate nelle seguenti localit\u00e0: Bude\u0219ti, Dese\u0219ti, Ieud Deal, Plopi\u0219, Poienile Izei, Rogoz, \u0218urde\u0219ti e B\u00e2rsana.\nAl 2021, quindi, sono ben nove i siti della Romania iscritti nella Lista dei patrimoni dell'umanit\u00e0 dell' UNESCO.\nSport.\nLe prime associazioni sportive romene furono fondate nel XIX secolo. Una di queste si chiamava \"\u201eSocietatea de dare la semn\u201d\" (Societ\u00e0 di tiro a segno). Nei primi anni del XX secolo si aggiunsero associazioni di pugilato e ciclismo. Il primo incontro ufficiale di calcio romeno si svolse a Timi\u0219ioara nel 1902 e il primo club di Rugby romeno fu fondato a Bucarest nel 1910. Nel 1904 fu istituito il Comitato Olimpico e Sportivo Rumeno.\nOina.\nL'oina \u00e8 uno sport ufficiale e tradizionale della Romania. Ci sono testimonianze che questo sport veniva giocato da 6 secoli sui territori romeni. Nell'epoca di Vlaicu Vod\u0103, nel 1364, l'oina veniva giocata nella Valacchia ed era presente ovunque: nei villaggi, nei comuni e persino nella vita delle persone.\nCalcio.\nLa Nazionale di calcio della Romania debutt\u00f2 l'8 giugno 1922 a Belgrado contro la e ne usc\u00ec vincente per 2-1.\nIl 20 maggio 1923 la nazionale di calcio romena entr\u00f2 a far parte della FIFA.\nIl primo appuntamento internazionale del calcio romeno fu la partecipazione ai giochi olimpici del 1924.\nLa Romania partecip\u00f2 anche ai primi tre campionati mondiali di calcio, nel 1930, 1934 e 1938.\nDopo questi campionati mondiali non partecip\u00f2 alla fase finale fino al 1970, quando perse tutte le partite. Partecip\u00f2 anche ai mondiali degli anni novanta, tra cui quelli del 1990, del 1994 e del 1998, che fu l'ultima presenza alla fase finale dei mondiali di calcio. Molto famosi sono i calciatori Gheorghe Hagi, soprannominato \"Re del calcio romeno\" o \"Il Maradona dei Carpazi\", Adrian Mutu e Cristian Chivu.\nHelmuth Robert Duckadam, divenuto campione di Romania nel 1984-85 e vincitore nello stesso anno della Coppa nazionale, fu nella stagione successiva l'eroe della Steaua, regina sia di Romania che d'Europa. Nella finale di Siviglia contro il Barcellona, vinta ai rigori dai rumeni, riusc\u00ec a neutralizzare tutti e quattro i rigori calciati dai giocatori blaugrana Alexanco, Pedraza, Pichi Alonso e Marcos. L'eccezionale performance di Duckadam impression\u00f2 gli sportivi e i giornalisti di tutto il mondo, tanto che l'indomani il quotidiano italiano Corriere dello Sport scrisse in prima pagina \u00abSuperman \u00e8 rumeno\u00bb.\nRugby.\nIl rugby giunse in Romania, importato da alcuni studenti che lo avevano appreso durante la loro frequenza universitaria in Francia, nei primi anni dei XX secolo e gi\u00e0 nel 1913 si disput\u00f2 il primo campionato, la cui finale si tenne in un impianto pensato proprio per tale disciplina, lo stadio Arcul de Triumf di Bucarest, da sempre gestito dalla Federa\u0163i\u0103 Rom\u00e2n\u0103 de Rugby.\nNel 1919, tre anni prima di quella del calcio, esord\u00ec la Nazionale romena di rugby in un incontro contro gli ; nel 1924, prese parte al torneo olimpico di rugby a Parigi, conquistando la medaglia di bronzo.\nLa Romania fu, nel 1934, tra i paesi fondatori di una federazione internazionale alternativa all'International Rugby Football Union, la FIRA - Federazione Internazionale di Rugby Amatoriale, oggi Rugby Europe, e partecipa dal 1938 al campionato europeo, competizione che ha vinto sei volte prima della ristrutturazione del 2000 (con l'uscita dal campionato di e ) e altre quattro volte fino al 2015.\nNel periodo socialista la Romania aveva visto incrementare i praticanti, da nell'immediato dopoguerra fino a alla fine degli anni settanta: ha preso parte a tutte le edizioni della Coppa del Mondo di rugby, tranne che a quella del 2019.\nA titolo statistico fu una squadra romena, il Farul Costanza, a disputare e a ospitare il primo incontro ufficiale della Heineken Cup, la Coppa dei campioni d'Europa di club, il 31 ottobre 1995, contro i francesi del che vinsero 54-10.\nLa squadra pi\u00f9 vittoriosa del campionato romeno \u00e8 lo di Bucarest, sezione rugbistica della polisportiva dell'esercito, che ha vinto 24 titoli di campione nazionale.\nTra i giocatori romeni di rilievo figura Alexandru Penciu, colonnello dell'esercito e mediano d'apertura, capitano della Nazionale e con un passato sportivo anche in Italia a ; soprannominato in patria \"Alexandru cel Mare\" (\"Alessandro Magno\") \u00e8 ritenuto uno dei migliori rugbisti rumeni di sempre.\nPallamano.\nLa nazionale romena di pallamano maschile detiene quattro titoli mondiali.\nGinnastica.\nLa ginnastica romena ha avuto un numero significativo di trionfi e per questo \u00e8 molto famosa nel mondo. Nadia Com\u0103neci, con la sua performance, \u00e8 ricordata come la prima ginnasta al mondo che ha ottenuto il 10 perfetto.\nTennis.\nAnche nella disciplina tennistica la Romania ha ottenuto buoni risultati, in particolare con Ilie N\u0103stase e Ion \u021airiac, inseriti nella lista International Tennis Hall of Fame. Tra le donne ricordiamo Simona Halep.\nLa Romania ai Giochi olimpici.\nLa prima partecipazione della Romania ai giochi olimpici fu nel 1900 con un solo atleta. Dal 1924 in poi la Romania partecip\u00f2 a tutti i giochi olimpici in tutti gli sport, con l'esclusione di due edizioni estive e una invernale. La Romania ha un palmar\u00e8s di 292 medaglie di cui 86 d'oro, 89 d'argento e 117 di bronzo.\nL'atleta romena pi\u00f9 medagliata dei Giochi olimpici moderni \u00e8 Nadia Com\u0103neci, nella ginnastica artistica, con cinque ori, tre argenti e un bronzo.\nIl primo campione olimpico romeno fu Iosif S\u00eerbu, nel tiro a segno, ai Giochi olimpici di Helsinki 1952.\nMa la prima medaglia olimpica fu la medaglia di bronzo conquistata dalla Nazionale di rugby a 15 della Romania alle Olimpiadi di Parigi 1924.\nAltri eventi sportivi.\nIl 2 maggio 1910 venne istituito il \"Tenis Club Roman\" (TCR).\nQuesto club riuniva pi\u00f9 discipline tra cui: sport atletici, canottaggio, rugby, calcio, nuoto, pattinaggio, sport invernali, scherma, tennis e tiro. I colori del club erano il bianco e il verde e gli atleti erano circa 350.\nQualche anno dopo il rugby cominci\u00f2 a essere inquadrato sempre di pi\u00f9 in questo club assieme al calcio.\nCon Ion \u021airiac e Ilie N\u0103stase la Romania fu tre volte finalista della Coppa Davis, senza per\u00f2 riuscire a vincere.\nGastronomia.\nLa cucina romena \u00e8 basata su piatti saporiti a base di carne, pesce, verdure e diverse spezie.\nAlcuni dei piatti tradizionali sono:\nMedia.\nLa televisione in Romania (o Televiziunea Rom\u00e2n\u0103) \u00e8 stata introdotta nell'agosto del 1955 in via sperimentale e il 31 dicembre 1956 in via ufficiale.\nI canali televisivi pi\u00f9 seguiti sono: Pro TV (con telespettatori), TVR1 Estrada tv (), (), 29TVH (), Valcea tv (), Antena 1 (), Kanal D (), Acas\u01ce (), Prima TV () e Antena 3 ().\nIl 59% degli utenti usa la televisione via cavo."}
{"id": "2239289", "revid": "1305772", "url": "https://it.wikipedia.org/wiki?curid=2239289", "title": "Al Parker", "text": "Biografia.\nAndrew Okun, detto Drew, nasce nel 1952 in una piccola cittadina del Massachusetts, presto prende coscienza della propria omosessualit\u00e0, crescendo come un ragazzo introverso e vergognandosi delle misure del suo pene, notevolmente maggiori rispetto ai suoi compagni di scuola che gli affibbiano il soprannome di \"Pony Boy\". Con la scusa di recarsi ad un concerto di musica classica, poco pi\u00f9 che diciassettenne prende la Ford Mustang del padre e si reca al Festival di Woodstock del 1969, durante il leggendario evento ha diversi incontri sessuali con uomini avvenuti nel retro di furgoni.\nOttenuto il diploma alla high school si trasferisce a Los Angeles in cerca di fortuna, partecipa come concorrente al game show \"The Dating Game\" e ottiene un lavoro come maggiordomo alla prestigiosa \"maison\" di Hugh Hefner, il proprietario di \"Playboy\". Alla fine viene scoperto dal fotografo Jim French che lo immortarla nelle sue prime foto di nudo e lo dirige in diversi cortometraggi in 8mm per i COLT Studio, dandogli il nome d'arte Al Parker.\nQuando la pornografia gay era ancora agli inizi e i film venivano distribuiti in sale cinematografiche specializzate, Al Parker debutta nei primi film porno verso fine degli anni settanta, con film come \"Heavy Equipment\" e \"Inches\" riesce a costruirsi una brillante carriera, rappresentatando i canoni del macho, con un look barbuto e indossando jeans e camicie a quadri, impersonando le figure maschili molto amate dalla comunit\u00e0 gay di quegli anni, come operai, boscaioli e poliziotti. Negli anni seguenti lavora assiduamente la COLT e per i Falcon Studios, tra i suoi film pi\u00f9 celebri vi \u00e8 \"The Other Side of Aspen\", al fianco del pornodivo Casey Donovan, diventato un classico della pornografia gay.\nNella vita privata rimane legato per molti anni a Richard Cole, anch'egli porno attore sotto lo pseudonimo di Steve Taylor, con il quale instaura una relazione aperta e con il quale si lascia andare all'uso di droghe. Il rapporto con Cole non \u00e8 solo sentimentale ma anche d'affari, nel 1980 i due fondano la casa di produzione Surge Films, producendo e dirigendo numerosi film, tra cui \"Flashbacks\" e \"Games\", quest'ultimo ambientato durante i primi giochi olimpici gay tenutisi a San Francisco.\nNel 1986 il compagno di Parker, Richard Cole, muore di AIDS e il pornodivo assume un impegno sociale promuovendo il sesso sicuro e l'uso del preservativo attraverso i film da lui prodotti. Parker continua a lavorare, anche se meno di frequente, come porno attore ed inizia l'attivit\u00e0 di regista e produttore, realizzando film bizzarri ed estremi, riprendendo modelli intenti ad aumentare notevolmente le dimensioni del pene con l'ausilio di pompe per creare il vuoto d'aria, permettendo loro di praticare autofellatio o autopenetrazione.\nDopo la morte del compagno Richard, Parker si lega sentimentalmente al porno attore canadese Justin Cade. Il suo ultimo film \u00e8 stato \"Overload\". Il 17 agosto del 1992 muore nella sua casa di San Francisco per le complicazioni da AIDS."}
{"id": "2239290", "revid": "599013", "url": "https://it.wikipedia.org/wiki?curid=2239290", "title": "Bob Peterson (cestista)", "text": ""}
{"id": "2239296", "revid": "1165513", "url": "https://it.wikipedia.org/wiki?curid=2239296", "title": "Minosse (disambigua)", "text": ""}
{"id": "2239297", "revid": "712828", "url": "https://it.wikipedia.org/wiki?curid=2239297", "title": "Raimi di Worm", "text": ""}
{"id": "2239299", "revid": "712828", "url": "https://it.wikipedia.org/wiki?curid=2239299", "title": "Laimi di Worm", "text": ""}
{"id": "2239305", "revid": "287204", "url": "https://it.wikipedia.org/wiki?curid=2239305", "title": "Magam", "text": "Magam \u00e8 una citt\u00e0 dell'India di 4.306 abitanti, situata nel distretto di Budgam, nel territorio del Jammu e Kashmir. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 34\u00b0 05' 29 N e 74\u00b0 35' 28 E.\nSociet\u00e0.\nEvoluzione demografica.\nAl censimento del 2001 la popolazione di Magam assommava a 4.306 persone, delle quali 2.147 maschi e 2.159 femmine. I bambini di et\u00e0 inferiore o uguale ai sei anni assommavano a 807, dei quali 389 maschi e 418 femmine. Infine, coloro che erano in grado di saper almeno leggere e scrivere erano 1.788, dei quali 1.166 maschi e 622 femmine."}
{"id": "2239311", "revid": "287204", "url": "https://it.wikipedia.org/wiki?curid=2239311", "title": "Lakhenpur", "text": "Lakhenpur \u00e8 una citt\u00e0 dell'India di 1.521 abitanti, situata nel distretto di Kathua, nel territorio del Jammu e Kashmir. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 32\u00b0 24' 38 N e 75\u00b0 36' 52 E.\nSociet\u00e0.\nEvoluzione demografica.\nAl censimento del 2001 la popolazione di Lakhenpur assommava a 1.521 persone, delle quali 802 maschi e 719 femmine. I bambini di et\u00e0 inferiore o uguale ai sei anni assommavano a 179, dei quali 100 maschi e 79 femmine. Infine, coloro che erano in grado di saper almeno leggere e scrivere erano 1.173, dei quali 650 maschi e 523 femmine."}
{"id": "2239312", "revid": "125393128", "url": "https://it.wikipedia.org/wiki?curid=2239312", "title": "Charles FitzRoy, II duca di Grafton", "text": "Biografia.\nCharles era figlio di Henry FitzRoy, I duca di Grafton, e di sua moglie Isabella Bennet, figlia ed erede di Henry Bennet, I conte di Arlington. Suo padre era uno dei figli illegittimi di re Carlo II, avuto dalla sua relazione con Barbara Palmer.\nCarriera.\nCharles eredit\u00f2 il titolo del padre alla morte di quest'ultimo il 9 ottobre 1690, divenendo pari d'Inghilterra. Pur essendo un membro della dinastia degli Stuart, support\u00f2 l'ascesa della famiglia Hannover al trono di Gran Bretagna e si distinse come uno dei membri pi\u00f9 illustri del Kit-Cat Club; durante l'incoronazione di re Giorgio I presenzi\u00f2 in qualit\u00e0 di Lord High Steward. Nel 1715 divenne Consigliere Privato del re. Dal 1720 al 1724 fu Lord Luogotenente d'Irlanda mentre dal 1724 alla propria morte ricopr\u00ec la carica di Lord Ciambellano. Nel 1719 divenne membro della Royal Academy of Music e divenne produttore delle principali opere teatrali del pubblico inglese di epoca barocca.\nNel 1739 fu uno dei maggiori artefici della fondazione del Foundling Hospital di Londra di cui divenne tra l'altro uno dei principali sostenitori assieme al duca di Bedford, a Vere Beauclerk, I barone Vere ed al Lord Mayor of London.\nMatrimonio.\nSpos\u00f2, il 30 aprile 1713, Lady Henrietta Somerset (27 agosto 1690-7 agosto 1726), figlia di Charles Somerset, marchese di Worcester. Ebbero sette figli:\nIl duca inoltre ebbe un figlio illegittimo, Charles FitzRoy-Scudamore. Pur sapendo che per diversi anni ebbe una relazione d'amore semi-platonico con una delle figlie di Giorgio II di Gran Bretagna, questa non fu la madre del figlio illegittimo da lui avuto."}
{"id": "2239313", "revid": "287204", "url": "https://it.wikipedia.org/wiki?curid=2239313", "title": "Mattan", "text": "Mattan \u00e8 una citt\u00e0 dell'India di 6.367 abitanti, situata nel distretto di Anantnag, nel territorio del Jammu e Kashmir. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 33\u00b0 46' 31 N e 75\u00b0 12' 24 E.\nSociet\u00e0.\nEvoluzione demografica.\nAl censimento del 2001 la popolazione di Mattan assommava a 6.367 persone, delle quali 3.297 maschi e 3.070 femmine. I bambini di et\u00e0 inferiore o uguale ai sei anni assommavano a 780, dei quali 347 maschi e 433 femmine. Infine, coloro che erano in grado di saper almeno leggere e scrivere erano 3.459, dei quali 2.167 maschi e 1.292 femmine."}
{"id": "2239321", "revid": "767487", "url": "https://it.wikipedia.org/wiki?curid=2239321", "title": "Distretto di Panfilov (Kirghizistan)", "text": "Il distretto di Panfilov (in chirghiso: \u041f\u0430\u043d\u0444\u0438\u043b\u043e\u0432 \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo Kajyngdy."}
{"id": "2239325", "revid": "547034", "url": "https://it.wikipedia.org/wiki?curid=2239325", "title": "Tulse Hill", "text": "Tulse Hill \u00e8 un distretto del borgo di Lambeth, a Londra.\n\u00c8 situato a sud di Brixton e Herne Hill, a nord di West Norwood e ad ovest di West Dulwich.\nStoria.\nTra il 1352 e il 1537 i terreni che oggi formano Tulse Hill appartenevano a un ordine monastico. In seguito alla dissoluzione dei monasteri, essi cambiarono propriet\u00e0 pi\u00fa volte, finch\u00e9 negli anni 1650 furono acquisiti dalla famiglia Tulse, che diede il nome alla collina.\nTrasporti.\nLa stazione di Tulse Hill \u00e8 nella zona 3 ed \u00e8 servita da treni delle compagnie Southern e Thameslink, diretti alla stazione di London Bridge e alla stazione Victoria. Il quartiere \u00e8 inoltre servito da molte linee di autobus."}
{"id": "2239326", "revid": "62748", "url": "https://it.wikipedia.org/wiki?curid=2239326", "title": "Central London", "text": "Il termine Central London (\"Londra Centrale\" in italiano) si riferisce a quella parte di Londra che \u00e8 vicina al nucleo centrale della citt\u00e0. Bench\u00e9 non vi sia una definizione convenzionale n\u00e9 ufficiale che definisca questa zona, sono le caratteristiche di questa, ossia l'alta densit\u00e0 abitativa, gli elevati valori dei terreni, l'elevata popolazione diurna e l'alta concentrazione di organizzazioni rilevanti a livello regionale, nazionale e internazionale, a definirla.\nNel corso del tempo una serie di definizioni, utilizzate per statistiche, pianificazione urbanistica e governo locale, hanno definito l'area del centro di Londra: secondo quest'ultima definizione, Central London copre una superficie di circa 26\u00a0km\u00b2 distribuita su entrambe le rive del Tamigi e pu\u00f2 essere suddivisa in tre distinte zone, la Citt\u00e0 di Londra, il West End e South Bank.\nLe distanze stradali a Londra sono tradizionalmente misurate da un punto centrale situato presso Charing Cross, contrassegnato dalla statua del re Carlo I all'incrocio tra lo Strand, Whitehall e Cockspur Street, appena a sud di Trafalgar Square.\nTipologia di costruzione.\nPer comprendere cosa si intenda per \"Central London\" \u00e8 importante ricordare che Londra non \u00e8 costituita da un nucleo centrale circondato da sobborghi a bassa densit\u00e0 abitativa. La questione \u00e8 sensibilmente pi\u00f9 articolata. L'area urbana di Londra \u00e8 circondata da una zona suburbana molto estesa che si estende al di l\u00e0 di quanto costruito prima del 1914. Anteriormente alla prima guerra mondiale, la maggior parte delle abitazioni di Londra, comprese quelle situate nei distretti pi\u00f9 esclusivi, erano costituite da palazzetti affiancati. I sobborghi con abitazioni a bassa densit\u00e0 abitativa sorsero nei primi anni del XIX secolo ma non divennero predominanti per un altro secolo.\nDurante il XX secolo, e specialmente dopo la seconda guerra mondiale, la dimensione dell'area pi\u00f9 elegante di Londra si ridusse a seguito dell'abbandono di parte dell'aristocrazia e perch\u00e9 molti membri della borghesia decisero che vivere nel centro della citt\u00e0 non era pi\u00f9 cos\u00ec interessante. Poich\u00e9 una larga parte delle abitazioni della \"Central London\" vennero distrutte dai bombardamenti, una parte considerevole della classe operaia decise di spostarsi nei sobborghi o in nuove citt\u00e0 che sorsero al di fuori della cinta urbana. Intorno agli anni ottanta una nuova tendenza fece s\u00ec che si verificasse un nuovo interesse per queste zone e venne dato nuovo impulso alla ricostruzione di unit\u00e0 abitative nel centro della citt\u00e0. Una gran parte della zona ovest della citt\u00e0 \u00e8 ora costituita da aree che rappresentano le zone pi\u00f9 costose di Londra e sono Mayfair, Knightsbridge, Brompton, Kensington, Chelsea, South Kensington, Fulham, Belgravia, Holland Park, Notting Hill, St John's Wood, Marylebone e Soho.\nCambiamenti.\nIntroduzione dei distretti postali.\nNel 1858 Londra venne divisa in distretti postali per facilitare la distribuzione della corrispondenza. I due distretti pi\u00f9 centrali erano \"EC\" (\"East Central\") che comprendeva la Citt\u00e0 di Londra e \"WC\" (\"West Central\") che insisteva sull'area immediatamente a ovest compresa fra \"Charing Cross Road\" e \"Tottenham Court Road\".\nL'arrivo dei treni.\nQuando vennero costruite le prime linee ferroviarie agli inizi del XIX secolo, venne definita un'area sulla quale non era consentito costruire linee ferroviarie, almeno in superficie. Questa restrizione venne poi un po' ridotta consentendo la costruzione di alcune stazioni all'interno di detta area. Sorsero cos\u00ec le stazioni di Waterloo (che andava a sostituire Nine Elms), di Fenchurch Street (lungo Minories) e di Liverpool Street (lungo Bishopsgate). Venne cos\u00ec creato un anello di stazioni che esiste ancora al giorno d'oggi.\nIl censimento del 1901.\nIl censimento del 1901 defin\u00ec come \"Central area\" le seguenti aree: St George Hanover Square, Westminster, Marylebone, St Giles, Strand, Holborn, la Citt\u00e0 di Londra, Shoreditch e St Olave, Southwark.\nTempi moderni.\nAlla fine degli anni settanta, quando la popolazione della Grande Londra tocc\u00f2 il pi\u00f9 basso livello dagli anni venti, la \"Central London\" comprendeva:\nQuesti cinque distretti erano tutti costituiti da edifici adibiti, per la maggior parte, a impieghi diversi da quello abitativo e occupata da uffici di grandi aziende, palazzi governativi, universit\u00e0, negozi, grandi magazzini, musei, biblioteche, teatri, ristoranti e altre attivit\u00e0 commerciali. Vi era comunque anche una certa quantit\u00e0 di edifici residenziali fra i pi\u00f9 cari al mondo.\nA partire dagli anni settanta vi \u00e8 stata una tendenza ad allargare la zona detta \"Central London\", costruendo attivit\u00e0 commerciali e alberghi in altri adiacenti borghi, tant'\u00e8 che alla stesura del Piano di Londra negli anni duemila, oltre all'intera Citt\u00e0 di Londra, l'intera Citt\u00e0 di Westminster, l'intero borgo di Kensington e Chelsea, l'intero borgo di Camden e l'intero borgo di Islington, sono state incluse nella \"Central London\" anche i borghi di Lambeth, di Southwark e di Wandsworth (quest'ultimo, tuttavia, a partire dal 2011, \u00e8 diventato parte della subregione Sud).\nQuest'area \u00e8 descritta come \"un unico gruppo di attivit\u00e0 di vitale importanza, tra cui uffici governativi centrali, sedi e ambasciate, con la pi\u00f9 grande concentrazione del settore finanziario e dei servizi commerciali e degli uffici del commercio di Londra, con ordini professionali, istituzioni, associazioni, comunicazione, editoria, pubblicit\u00e0 e mass-media\".\nCentral London e Inner London.\nL'\"Inner London\" \u00e8 l'area costituita dai borghi che costituiscono la zona interna della Grande Londra ed \u00e8 contornata dall'\"Outer London\". L'area, definita per la prima volta nel 1965 ai soli fini statistici, non comprende solamente i borghi del Centro di Londra (Camden, Kensington e Chelsea, Islington, Lambeth, Southwark, Westminster) ma anche alcuni borghi circostanti, ossia Greenwich, Hammersmith e Fulham, Lewisham, Tower Hamlets (e occasionalmente Newham).\nAltre definizioni.\nMappe.\nLa \"Geographer's A-Z Street Atlas\" e altre mappe comprendono una sezione a scala maggiorata della \"Central London\". Detta area varia per\u00f2 da editore a editore.\nDistretti postali.\nL'East Central e il West Central creati nel 1858 vennero poi divisi nel 1917 negli attuali distretti postali \"EC1\", \"EC2\", \"EC3\", \"EC4\", \"WC1\" e \"WC2\".\nAree del Centro di Londra.\nQuartieri.\nLa Citt\u00e0 di Londra \u00e8 sicuramente la zona pi\u00f9 centrale della citt\u00e0. Seguono altri distretti considerati anch'essi centrali e altri confinanti considerati alla stessa stregua.\nSouth Bank e i suoi dintorni.\nLondra si svilupp\u00f2 nella zona a nord del Tamigi, e il centro di gravit\u00e0 \u00e8 tuttora l\u00ec anche se negli ultimi anni si \u00e8 sviluppata anche la zona a sud del fiume. Le aree di South Bank e Bankside sono ora considerate parte della \"Central London\" e qualcuno vorrebbe inserire altri distretti posti in questa zona della citt\u00e0.\nL'East End.\nAnche se oggi l'East End di Londra \u00e8 completamente urbanizzato, rispetto al West End \u00e8 stato storicamente la parte pi\u00f9 povera della citt\u00e0. A seguito delle notevoli ricostruzioni, del cambiamento dei residenti e del conseguente aumento delle aree fabbricabili, il divario fra le due parti della citt\u00e0 si \u00e8 andato riducendo negli anni."}
{"id": "2239328", "revid": "599013", "url": "https://it.wikipedia.org/wiki?curid=2239328", "title": "Jonathan Bender", "text": ""}
{"id": "2239331", "revid": "729019", "url": "https://it.wikipedia.org/wiki?curid=2239331", "title": "De Havilland DH.91 Albatross", "text": "Il de Havilland DH.91 Albatross era un quadrimotore passeggeri prodotto dall'azienda britannica de Havilland Aircraft Company a struttura in legno, vol\u00f2 per la prima volta il 20 maggio 1937.\nGrazie alla struttura leggera ed al profilo aerodinamico l'aereo raggiungeva un peso massimo al decollo inferiore ai 13.400\u00a0kg ed aveva eccellenti prestazioni di volo. Per la fusoliera erano utilizzati legno compensato e balsa. Di legno erano anche le ali e l'impennaggio. L'uso della struttura in legno raggiunse con l'Albatross il suo punto pi\u00f9 alto.\nQuesto tipo di costruzione fu usata per il de Havilland DH.98 Mosquito.\nStoria del progetto.\nNel 1936, l'Air Ministry britannico emise una specifica, la 36/35, per la fornitura di un aereo postale transatlantico.\nLa de Havilland incaric\u00f2 del progetto l'ingegnere A. E. Hagg il quale disegn\u00f2 un velivolo caratterizzato dal massiccio impiego di legno per la sua struttura, la cui esperienza verr\u00e0 successivamente utilizzata per realizzare il cacciabombardiere DH.98 Mosquito.\nIl primo prototipo venne terminato nei primi mesi del 1937 e portato in volo per la prima volta il 20 maggio dello stesso anno dall'aviosuperfice di Hatfield. Il secondo prototipo si spezz\u00f2 in due a causa di affaticamento dei materiali durante delle prove di carico ma venne ricostruito ed affidato, assieme al primo, alla Imperial Airways che li utilizz\u00f2 nelle proprie rotte commerciali.\nBench\u00e9 fosse stato concepito come un aereo postale ne venne realizzata una versione da trasporto di linea con cabina passeggeri da 22 posti a sedere riconoscibili tra loro per l'adozione su quest'ultimo di finestrini ricavati sui lati della fusoliera. La produzione dei successivi 5 modelli di serie furono tutti per il servizio passeggeri.\nImpiego operativo.\nLa prima consegna all'Imperial Airways avvenne nell'ottobre 1938 con DH.91 di linea con cabina passeggeri a 22 posti al quale venne assegnato il soprannome \"Frobisher\". I cinque esemplari di linea operarono sulle rotte da Croydon a Parigi, Bruxelles e Zurigo. Dopo che le prove di volo operativo dei due iniziali prototipi furono completate gli stessi vennero consegnati all'Imperial Airways che li utilizz\u00f2 nel loro originale ruolo, ovvero come aerei postali a lungo raggio.\nCon lo scoppio della seconda guerra mondiale la Royal Air Force ritenne di poter utilizzare i velivoli postali, grazie alla loro autonomia e velocit\u00e0, per un servizio di corriere tra la Gran Bretagna e l'Islanda, cos\u00ec assegn\u00f2 gli Albatross al 271 Squadron nel settembre 1940. Entrambi i velivoli rimasero distrutti in incidenti in fase di atterraggio su Reykjav\u00edk, il primo, il \"Faraday\", nel 1941 ed il secondo, il \"Franklin\", nel 1942.\nI cinque esemplari passeggeri continuarono ad essere utilizzati dall'Imperial Airways (diventata successivamente BOAC) sulle rotte Bristol-Lisbona e Bristol-Shannon.\nL'esemplare battezzato \"Frobisher\" rimase distrutto dopo un raid aereo effettuato dalla Luftwaffe su Bristol nel 1940, ed altri due in incidenti nella fase di atterraggio, il primo, il \"Fingal\", nel 1940 a Pucklechurch ed il secondo, il \"Fortuna\", nel 1943 all'aeroporto di Shannon. I due aerei superstiti, il \"Falcon\" ed il \"Fiona\", vennero demoliti nel settembre 1943."}
{"id": "2239334", "revid": "11959", "url": "https://it.wikipedia.org/wiki?curid=2239334", "title": "Isaac Israeli", "text": ""}
{"id": "2239335", "revid": "11959", "url": "https://it.wikipedia.org/wiki?curid=2239335", "title": "Isaac il Vecchio", "text": ""}
{"id": "2239336", "revid": "154893", "url": "https://it.wikipedia.org/wiki?curid=2239336", "title": "Schmidt Cassegrain", "text": ""}
{"id": "2239339", "revid": "154893", "url": "https://it.wikipedia.org/wiki?curid=2239339", "title": "Maksutov Cassegrain", "text": ""}
{"id": "2239340", "revid": "11959", "url": "https://it.wikipedia.org/wiki?curid=2239340", "title": "Abu Ya'qub Ishaq ibn Sulayman al-Isra'ili", "text": ""}
{"id": "2239341", "revid": "11959", "url": "https://it.wikipedia.org/wiki?curid=2239341", "title": "Ishaq b. Sulayman al-Isra'ili", "text": ""}
{"id": "2239342", "revid": "110648102", "url": "https://it.wikipedia.org/wiki?curid=2239342", "title": "Cryphonectria parasitica", "text": "Cryphonectria parasitica \u00e8 un fungo Ascomycota appartenente all'ordine delle Diaporthales. \u00c8 un organismo omotallico sebbene la formazione dei periteci sia in massima parte dovuta all'incrocio di ceppi con polarit\u00e0 sessuale opposta. \u00c8 agente del cancro corticale del castagno.\n\"C. parasitica\" \u00e8 segnalato come patogeno sui generi \"Castanea\" e \"Quercus\", sebbene su quest'ultimo non sia causa di gravi danni. \u00c8 comunque un parassita primario capace di attaccare piante vigorose penetrando attraverso qualsiasi tipo di ferita. I periodi migliori per l'instaurarsi dell'infezione sono la tarda primavera e fine estate-autunno, sia per una maggiore predisposizione della pianta che per le pi\u00f9 adatte condizioni di temperatura e umidit\u00e0 dell'ambiente. \"C. parasitica\" infatti mostra una temperatura ottimale di crescita intorno ai 27 \u00b0C pur mantenendo una buona capacit\u00e0 di sviluppo tra i 15 e i 32 \u00b0C. Una volta nella pianta il fungo invade i tessuti corticali fino al legno espandendosi con un micelio color crema con tipico margine a ventaglio. Dai tessuti necrotizzati erompono abbondanti cuscinetti stromatici color arancio all'interno dei quali il parassita differenzia le strutture riproduttive sessuate, i periteci, contenenti aschi con ascospore bicellulari, e asessuate, i picnidi, contenenti conidi unicellulari ialini. Tali propaguli sono preposti alla diffusione del fungo nell'ambiente tramite vettori quali il vento, responsabile della dispersione su grandi distanze delle ascospore; e l'acqua, gli insetti, gli acari, le lumache, gli uccelli e i mammiferi, responsabili delle dispersione su scala locale dei conidi. \"C. parasitica\" presenta una spiccata attitudine saprofitaria, riuscendo a sopravvivere in tessuti legnosi morti sulla pianta o sul terreno anche per diversi anni. Tale attitudine deve essere presa in dovuta considerazione nelle strategie di lotta alla malattia indirizzate all'abbattimento dell'inoculo.\nUn aspetto importante della genetica di questo fungo con importanti conseguenze sulle possibilit\u00e0 di lotta alla malattia che esso causa, riguarda il numero di loci che governano la compatibilit\u00e0 vegetativa e cio\u00e8 la capacit\u00e0 di due individui di \"fondersi\" insieme e scambiarsi materiale e organuli citoplasmatici. Nelle popolazioni di \"C. parasitica\" in Europa sono stati identificati 6 loci i quali identificano 64 gruppi di compatibilit\u00e0 vegetativa, individuati da genotipi compatibili tra di loro ma non, o non completamente, con genotipi appartenenti ad altri gruppi di compatibilit\u00e0 (Cortesi e Milgroom, 1998). Non \u00e8 da escludere tuttavia la presenza di un numero maggiore di gruppi di compatibilit\u00e0 in Europa.\n\u00c8 stata inserita nell'elenco delle 100 tra le specie esotiche invasive pi\u00f9 dannose al mondo."}
{"id": "2239344", "revid": "465169", "url": "https://it.wikipedia.org/wiki?curid=2239344", "title": "Distretto di Kadam\u017eaj", "text": "Il distretto di Kadam\u017eaj (in chirghiso: \u041a\u0430\u0434\u0430\u043c\u0436\u0430\u0439 \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo Pul'gon.\nRisorse.\nSi stima che all'interno del distretto sia presente il secondo pi\u00f9 grande giacimento di mercurio-antimonio del mondo.\nIn virt\u00f9 di questo sono ivi presenti tra le pi\u00f9 grandi industrie del paese, dedite alla lavorazione dei sopracitati minerali.\nIdrografia.\nIl distretto di Kadam\u017eaj \u00e8 attraversato dal fiume Ak-Su e ospita all'interno del suo territorio il lago Jiydelik."}
{"id": "2239346", "revid": "767487", "url": "https://it.wikipedia.org/wiki?curid=2239346", "title": "B.R. Stylers", "text": "I \"B.R. Stylers\" sono stati un gruppo reggae dub di Pordenone, attivo dalla primavera del 2000 fino al 2011.\nBiografia.\nLa prima apparizione dal vivo della band avviene al Rototom Reggae Sunsplash nell'estate del 2001, partecipando anche alla compilation \"Rototom Sunsplash Vol. 1 - Ital Reggae\" con il brano \"Don't Sleep\".\nLe esibizioni dal vivo portano i B.R. Stylers a suonare in festival e club in Italia, Slovenia, Croazia, Germania e Polonia, portando il gruppo a condividere il palco con artisti come Zion Train, Revolutionary Dub Warriors, Jah Free, Mad Professor, Lee \"Scratch\" Perry, Horace Andy, Africa Unite e Adrian Sherwood.\nNel dicembre 2002 esce il primo album \"Dub Resonance\" per l'etichetta indipendente slovena Vinylmania Records.\nAll'inizio del 2003 il brano \"One island dub\" contenuto nello stesso album viene scelto, remixato ed inserito nel disco \"Spirit of The Ancients\" del combo dub londinese Alpha &amp; Omega. \nNel 2005 esce \"Dubbing From The Earth\", anticipato nell'estate 2004 dall' EP \"Over This Place\", registrato, scritto e arrangiato dai B.R. Stylers al \"Dub Alchemy\" studio di S. Martino di Campagna (Pordenone) e mixato da Madaski al \"Dub The Demon\" di Luserna S. Giovanni (Torino). All'album partecipano Jah Free, Prince Alla, Vibronics e Dubital.\nNel 2006 Paolo Baldini entra ufficialmente nella nuova formazione degli Africa Unite come co-produttore e bassista. L'album \"Controlli\" ospita la voce di Michela Grena nel brano \"Watch Out\" e i B.R. Stylers aprono molte date del \"Controlli Tour\".\nNell'inverno 2008 \u00e8 iniziata la produzione del nuovo album, uscito nell'aprile 2009 per l'etichetta Alambic Conspiracy.\nTutti i dischi dei B.R. Stylers sono liberamente scaricabili dal sito ufficiale del gruppo.\nFormazione.\nLa formazione attuale vede:"}
{"id": "2239347", "revid": "599013", "url": "https://it.wikipedia.org/wiki?curid=2239347", "title": "William Avery", "text": ""}
{"id": "2239365", "revid": "486946", "url": "https://it.wikipedia.org/wiki?curid=2239365", "title": "Issyk-Kul", "text": ""}
{"id": "2239372", "revid": "6923", "url": "https://it.wikipedia.org/wiki?curid=2239372", "title": "FIAT 6/8 HP", "text": "La 6/8 HP, conosciuta anche come Fiat 6 HP, \u00e8 un'autovettura costruita dalla Fiat dal 1900 al 1901. Derivata dalla FIAT 3 \u00bd HP, prima vettura costruita dalla Casa automobilistica torinese, aveva caratteristiche tecniche simili all'antenata ma con un telaio pi\u00f9 grande. Fu assemblata negli stabilimenti di Corso Dante.\nCaratteristiche tecniche.\nCome la FIAT 3 \u00bd HP aveva un motore in linea a due cilindri ma con cilindrata portata a 1082 cm\u00b3, con due valvole per cilindro ed erogante una potenza di 10 bhp; la velocit\u00e0 massima che poteva raggiungere era di 45\u00a0km/h . Il cambio era a tre velocit\u00e0, e rispetto all'antenata fu introdotta la retromarcia. La vettura era a trazione posteriore.\nLa Fiat 6/8 corsa.\nFu preparata anche una versione da competizione, la 6 HP corsa, guidata da Vincenzo Lancia e Felice Nazzaro. \u00c8 stata la prima automobile Fiat da competizione, e ne furono costruiti tre esemplari. Vinse la Torino-Asti nell'aprile del 1900 e la difficile Vicenza-Bassano-Treviso-Padova nel luglio dello stesso anno alla velocit\u00e0 media di 59,6 km/h."}
{"id": "2239378", "revid": "599013", "url": "https://it.wikipedia.org/wiki?curid=2239378", "title": "Cal Bowdler", "text": "Carriera.\nSelezionato alla 17\u00aa chiamata assoluta del Draft NBA 1999 dagli Atlanta Hawks, Bowdler vi \u00e8 rimasto fino al 2002, deludendo le attese e rivelandosi un bust in NBA, essendo poi stato selezionato prima di giocatori che hanno avuto un'ottima carriera nel massimo campionato di basket al mondo come James Posey ed Emanuel Gin\u00f3bili; nel 2002 si \u00e8 quindi trasferito in Italia dove ha militato fino al 2005, anno del suo ritiro a soli 28 anni.\nTiene comunque un record (negativo) in NBA non eguagliabile oggi giorno: il 13 novembre 1999 nella sfida tra Hawks e Portland Trail Blazers (poi persa nettamente dai falchi per 131-95) ha commesso 7 falli, commettendo un fallo in pi\u00f9 di quanto consentano le regole della pallacanestro (al sesto si lascia il campo)."}
{"id": "2239379", "revid": "121366821", "url": "https://it.wikipedia.org/wiki?curid=2239379", "title": "Giorno dei difensori della Patria", "text": "Il Giorno dei difensori della patria () \u00e8 una festivit\u00e0 civile osservata in Russia e in molte Stati post-sovietici. Ricorre il 23 febbraio.\nStoria.\nLa festivit\u00e0 commemora il giorno del 1918 in cui ci fu il primo reclutamento di massa nell'Armata Rossa a Pietrogrado e a Mosca. Nel 1949 il nome fu cambiato in \"Giorno dell'esercito e della marina militare sovietica\" (). La ricorrenza ha preso questo nome solo dopo la caduta dell'Unione Sovietica nel 1991."}
{"id": "2239391", "revid": "339392", "url": "https://it.wikipedia.org/wiki?curid=2239391", "title": "Fiat 6/8 hp", "text": ""}
{"id": "2239393", "revid": "339392", "url": "https://it.wikipedia.org/wiki?curid=2239393", "title": "Fiat 6-8 hp", "text": ""}
{"id": "2239397", "revid": "599013", "url": "https://it.wikipedia.org/wiki?curid=2239397", "title": "Dick Atha", "text": "Carriera.\nNel 1951, mentre giocava per la Indiana State University, disput\u00f2 con gli i Giochi panamericani.\nDopo la carriera universitaria venne selezionato dai New York Knicks al quinto giro del Draft NBA 1953. Dopo due anni nell'esercito, gioc\u00f2 per una stagione (1955-56) per i Knicks, disputando 25 partite.\nNel 1957-58 disput\u00f2 18 partite per i Detroit Pistons, prima che un infortunio ne interrompesse la carriera."}
{"id": "2239398", "revid": "300067", "url": "https://it.wikipedia.org/wiki?curid=2239398", "title": "Richard Atha", "text": ""}
{"id": "2239400", "revid": "767487", "url": "https://it.wikipedia.org/wiki?curid=2239400", "title": "Venturia", "text": "Venturia Sacc., \"Syll. fung.\" (Abellini) 1: 586 (1882) \u00e8 un genere di funghi Ascomiceti. \nHa la caratteristica di avere corpi fruttiferi che sono infossati nei tessuti dell'ospite, possiedono setole rigide e producono ascospore bicellulari. La forma agamica di questo genere \u00e8 il \"Fusicladium\". I funghi appartenenti a questo genere sono parassiti di piante arboree.\nSpecie di Venturia.\nLa specie tipo \u00e8 \"Venturia rosae\" De Not. (1844), altre specie pi\u00f9 importanti sono:"}
{"id": "2239401", "revid": "2091899", "url": "https://it.wikipedia.org/wiki?curid=2239401", "title": "Falcon (linguaggio di programmazione)", "text": "Il linguaggio di programmazione Falcon, abbreviabile come \"Falcon P.L.\", \"Falconpl\" o \"Falcon\", \u00e8 un linguaggio di scripting multi paradigma open source, sviluppato da Giancarlo Niccolai, inizialmente nell'ambito della propria attivit\u00e0 lavorativa, e pubblicato successivamente come progetto Open Source.\nStoria.\nLe origini risalgono a un progetto denominato HASTE, avviato nel 2002 (Haste Advanced Simple Text Evaluator). Si trattava di un motore di scripting pensato principalmente per l'inclusione in applicazioni dinamiche e che mirava a realizzare una macchina virtuale veloce e leggera, con capacit\u00e0 di generare un alto throughput di dati a basse latenze in ambienti fortemente multithreading, per la configurazione dinamica di applicazioni in ambito finanziario. Successivi adattamenti e implementazioni, basate principalmente sull'esperienza e sulle necessit\u00e0 operative, e sui suggerimenti dei primi utenti hanno dato origine al Falcon attuale. La prima versione distribuita attraverso pacchetti ufficiali su distribuzioni di software Open Source \u00e8 stata la 0.8.8, nel maggio del 2008.\nFilosofia.\nFalcon fonde diversi stili di programmazione (detti paradigmi) in un unico ambiente.\nDa un punto di vista implementativo Falcon si propone come linguaggio stand-alone ma con una forte predisposizione verso la cooperazione con applicativi preesistenti, meglio ancora in ambito multi-threading.\nHello World.\nIl seguente esempio propone il classico \"Hello, World!\" utilizzando l'operatore di stampa veloce \"&gt;\", o, in forma pi\u00f9 classica, attraverso la funzione printl:\n &gt; \"Hello World!\"\n printl(\"Hello World again!\")\nFalcon supporta tutti caratteri Unicode negli script sorgenti:\n // International class; name and street\n class \u56fd\u969b(\u306a\u307e\u3048, Stra\u00dfe)\n // set class name and street address\n \u0928\u093e\u092e = \u306a\u307e\u3048\n \u0634\u064e\u0627\u0631\u0650\u0639 = Stra\u00dfe\n // Say who am I!\n function \u8a00\u3048!()\n &gt;@\"I am $(self.\u0928\u093e\u092e) from \",self.\u0634\u064e\u0627\u0631\u0650\u0639\n end\n end\n // all the people of the world!\n \u6c11\u65cf = [ \u56fd\u969b( \"\u9ad8\u7530 Friederich\", \"\u53f0\u6e7e\" ),\n \u56fd\u969b( \"Smith \u03a3\u03c9\u03ba\u03c1\u03ac\u03c4\u03b7\u03c2\", \"Cant\u00f9\" ),\n \u56fd\u969b( \"Stanis\u0142aw Lec\", \"po\u0142udniow\" ) ]\n for gar\u00e7on in \u6c11\u65cf: gar\u00e7on.\u8a00\u3048!()\nParadigmi supportati.\nFalcon supporta al momento 6 paradigmi di programmazione:\nProcedurale.\nLa programmazione procedurale si base sulle classiche dichiarazioni e chiamate di funzioni. Tutte le funzioni supportano implicitamente un numero variabile di parametri, oltre a parametri posizionali/nominali.\nIl seguente \u00e8 un programma completo, interamente procedurale, che illustra alcune decisioni implementative che riguardano la struttura dei loop e il processamento imperativo delle sequenze:\n function sayList(saying)\n for elem in saying\n \u00bb elem\n formiddle: \u00bb \" \"\n forlast: &gt; \"!\"\n end\n end\n sayList(List(\"Have\", \"a\", \"nice\", \"day\") )\nFunzionale.\nIl motore di valutazione chiamato Sigma-riduttore interno permette di scrivere programmi in puro stile funzionale, non diversamente da quanto possibile fare in linguaggi come il Lisp. Comunque resta possibile miscelare diversi stili di programmazione (come approcci OOP o puramente imperativi) direttamente nelle sequenze funzionali.\nLe sequenze funzionali sono costituite da normali \"array\"; questo significa che possono essere create, controllate e modificate dinamicamente dal programma stesso, sia fra valutazioni distinte che durante il corso di una valutazione di Sigma-riduzione. Il seguente esempio illustra la possibilit\u00e0 di cambiare dall'interno della sequenza un particolare tipo di referenza a variabile, chiamato \"late binding\".\n pnext = [ printl, '\"', &amp;value, '\"' ]\n dolist(function(p); seq.value = p; eval(seq); end,\n [\"Have\", \"a\", \"nice\", \"day\"] )\n\u00c8 anche possibile chiamare direttamente le sequenze funzionali se il loro primo membro \u00e8 esso stesso un valore chiamabile, come nel seguente esempio:\n [printl \"Prompt&gt; \"]( \"Real data to print\" )\nSequenze funzionali con un solo livello di profondit\u00e0 (come quelle viste in questi esempi) possono essere viste come chiamate pre-registrate (\"cached calls\"), e una volta assegnate a una variabile sono morfologicamente equivalenti ai simboli che identificano le funzioni stesse.\nIl paradigma funzionale \u00e8 completato dal marcatore di valore fuori banda (\"out of band item marker\"). Ogni valore pu\u00f2 ricevere il marcatore \"oob\", la cui presenza pu\u00f2 essere verificata in un secondo momento attraverso operatori di linguaggio e/o funzioni di libreria. Si tratta di un segnale che indica una significanza speciale del valore marcato e che pu\u00f2 alterare il comportamento delle sequenze funzionali attraverso le quali viene fatto viaggiare. Per esempio molti cicli funzionali, come \"floop\" o \"times\", possono essere fatti ripartire o interrotti ritornando rispettivamente un valore oob 1 o 0 da una delle funzioni della sequenza. Oppure, la funzione \"map\", che trasforma tutti i valori contenuti in una sequenza applicandovi una funzione di trasformazione, ignorer\u00e0 (scartandolo) un valore \"nil\" marcato oob; in questo modo \u00e8 possibile effettuare operazioni di mappatura e filtro in un singolo passaggio.\nOrientato agli oggetti (OOP).\nFalcon adotta un modello di Programmazione orientata agli oggetti che include classi, ereditariet\u00e0, membri statici, inizializzatori di propriet\u00e0 e costruttori. L'ereditariet\u00e0 multipla \u00e8 supportata a condizione che al massimo una delle classi nella gerarchia sia riflessiva (cio\u00e8, rifletta dati direttamente forniti dalle applicazioni o dai moduli di terze parti in modalit\u00e0 nativa). \u00c8 supportato anche l'accesso ai membri delle classi base.\nLa struttura delle istanze \u00e8 fissa e immutabile, ma data la natura funzionale di Falcon, che vede le funzioni come un tipo particolare di dati, \u00e8 possibile impostare i membri di un'istanza come semplici dati o come funzioni (rendendoli quindi metodi) dinamicamente. Sequenze funzionali possono essere assegnate alle propriet\u00e0, nel cui casi diventano \"metodi funzionali\" per la data istanza.\nFalcon supporta \"oggetti primitivi\", ossia oggetti non dotati di classe specifica, che possono essere sia totalmente privi di classe che parzialmente derivati da una o pi\u00f9 classi parente. Gli oggetti primitivi vengono istanziati e impostati prima che la Macchina Virtuale esegua il programma principale. L'ordine di risoluzione delle istanze \u00e8 gestito dal Linker di Falcon, che assicura una corretta inizializzazione pur in caso di referenze incrociate fra oggetti primitivi nello stesso modulo.\nLe classi possono essere istanziate anche attraverso sequenze funzionali: l'istantazione di una classe (la creazione di un'istanza) \u00e8 morfologicamente equivalente a \"chiamare\" il simbolo della data classe. Quindi, valutare una sequenza funzionale che comincia con il simbolo di una classe equivale a chiederne l'istantazione.\nIl modello OOP di Falcon \u00e8 completato dal sovraccarico degli operatori, che permette di creare classi sulle quali gli operatori di linguaggio logici e matematici si comportano in modo specializzato.\nOOP basata sui prototipi.\nLa programmazione orientata ai prototipi \u00e8 simile al paradigma OOP, ma \u00e8 privo del concetto di \"classe\". Le istanze sono tutte prive di classe e la loro struttura pu\u00f2 essere cambiata dinamicamente. I dizionari del linguaggio Falcon (tipo primitivo costituito da collezioni di coppie chiave univoca/valore) possono includere funzioni; possono quindi essere \"blessed\", informando cos\u00ec il sistema che sono da trattare come istanze prive di classe. Applicando l\"'accessore punto\" \u00e8 possibile accedere ai loro membri come metodi o propriet\u00e0. Nel seguente esempio un dizionario diventa oggetto:\n dict = bless([ 'state' =&gt; 0, 'incme' =&gt; function(); self.state++; end ])\n dict.incme()\n &gt; dict.state // stampa '1'\nUn meccanismo simile pu\u00f2 essere applicato agli \"array\" tramite i \"binding\":\n array = [1,2,3]\n array.showMe = function()\n for item in self: &gt; item\n end\n array.showMe()\nOrientata ai messaggi.\nLa programmazione orientata ai messaggi \u00e8 costituita dall'invocazione di uno o pi\u00f9 gestori alla trasmissione di un messaggio. Il contenuto del messaggio \u00e8 arbitrario, e pu\u00f2 essere costituito da qualsiasi tipo di dato, incluse classi (dalle quali creare istanze al volo), sequenze funzionali o tabelle. I ricevitori possono competere per ricevere il messaggio escludendo gli altri gestori, o possono partecipare nella costruzione di una risposta comune in passaggi ordinati. I messaggi possono richiedere una gestione immediata all'atto della trasmissione, oppure essere lasciati nell'ambiente per essere ricevuti e gestiti da sottoscrittori tardivi (cos\u00ec dette \"asserzioni\").\nLa programmazione orientata ai messaggi si interfaccia direttamente con la Macchina Virtuale, con la quale moduli nativi e applicazioni parente possono interagire. Per esempio un'applicazione multithreaded pu\u00f2 lanciare nella macchina virtuale messaggi che giungono da thread differenti per una gestione serializzata a livello di script, e una susseguente ri-trasmissione asincrona dei messaggi elaborati direttamente dall'interno degli script.\nProgrammazione tabellare.\nLa programmazione tabellare \u00e8 una speciale estensione e generalizzazione dell'OOP, dove una classe \u00e8 rappresentata da una tabella, le cui colonne sono propriet\u00e0 e ogni riga \u00e8 un'istanza. Oltre a mantenere tutte le istanze ordinatamente assieme, e permettere a ogni istanza di lavorare con quelle adiacenti accedendo alla tabella madre, modifiche sulla struttura della tabella sono immediatamente riflesse su tutte le istanze.\nLe tabelle offrono un supporto diretto alla selezione di un comportamento o un insieme di comportamenti da una serie finita di scelte possibili, fornendo la base per sviluppare direttamente nel linguaggio motori decisionali a logica discreta o fuzzy. Ogni riga, fisicamente costituita da un dato di tipo Array, pu\u00f2 contenere sia dati e logiche specifiche della tabella che dati o logiche private dell'istanza (grazie ai Binding), quindi un'entit\u00e0 selezionata da una logica di estrazione globale pu\u00f2 fornire comportamenti altamente specializzati.\nAltre caratteristiche.\nOltre a fornire diversi stili di programmazione Falcon presenta caratteristiche trasversali a diversi modelli; di seguito sono indicate le pi\u00f9 rilevanti.\nDescrizioni di liste.\nTipi di base e classi che espongono un'interfaccia di sequenza verso il motore interno offrono un metodo \"comp\", che permette di sintetizzare insiemi a partire da una definizione matematica.\nIl metodo \"comp\" richiede l'indicazione obbligatoria di un parametro \"origine\", che pu\u00f2 essere un'altra sequenza, un valore di tipo \"range\" o una funzione generatrice che torna un valore per volta, e un marcatore speciale per dichiarare la fine della sequenza.\nUna funzione (o in generale un'entit\u00e0 chiamabile) pu\u00f2 essere fornito come parametro opzionale e agisce sia come filtro che come modificatore.\nSequenze associative (per esempio dizionari) sono supportati.\nIl seguente \u00e8 un semplice esempio che usa un range per creare un array contenente i numeri pari tra 2 e 10, attraverso comprensione di lista:\n even_array = [].comp( [2:11:2] )\nPer generare una lista di numeri interi casuali fra 1 e 9, di lunghezza anch'essa casuale:\n random_list = List().comp(function(); n = random(1,10); return n == 10? oob(0): n; end)\nLa funzione generatrice, fornita in linea, torna il marcatore di fine sequenza \"oob(0)\" quando viene generato casualmente il numero 10 (quindi a ogni nuova iterazione c'\u00e8 1/10 di probabilit\u00e0 di terminare la lista).\nIl prossimo esempio, pi\u00f9 completo, usa un generatore per riempire un insieme di tipo \"Set\" con esattamente dieci numeri interi casuali nell'intervallo 1..100. In questa occasione \u00e8 il filtro stesso che determina quando la comprensione \u00e8 completa.\n random_set = Set().comp(\n [random, 1, 100], // generator, callable array\n function(number, myself) // filter, using the optional \"myself\" param\n if myself.len() == 10\n return oob(0) // return oob(0) as a generator to terminate\n end\n return number\n end\nIl metodo \"comp\" torna lo stesso oggetto su cui \u00e8 applicato, e pu\u00f2 essere applicato anche su sequenze non vuote.\nSimilmente, il metodo \"mfcomp\" permette di creare descrizioni di liste a partire da insiemi multipli, come nel seguente esempio:\n sums = [].mfcomp( {x,y=&gt; x+y}, .[1 2 3], .[4 5 6] )\nDocumenti Maschera.\nFalcon supporta script inseriti in documenti di testo tramite le direttive di preprocessore &lt;? .. ?&gt; o &lt;?fal... ?&gt;. Gli script salvati con estensione \".ftd\" sono trattati come semplici documenti di testo e semplicemente trascritti sull'output fino a che una delle suddette direttive di preprocessore vengono incontrate. Script inclusi nelle direttive sono eseguiti in linea, come nel seguente esempio:\n Hai chiamato questo programma passando &lt;? print(args.len() ) ?&gt; parametri.\nI documenti FTD (\"Falcon template documents\") possono fare parte di applicazioni pi\u00f9 ampie, costituite in parte da normali moduli e in parte da documenti maschera dinamici, cos\u00ec che \u00e8 possibile delegare la logica di presentazione alle maschere dinamiche e mantenere la logica applicativa in moduli Falcon.\nI documenti FTD possono essere utilizzati nella realizzazione di siti web dinamici. Per alcuni web server (al momento Apache 2) sono disponibili dei moduli integrati che possono eseguire direttamente documenti FTD e moduli Falcon, esponendo verso di questi l'API del web server ospite. \u00c8 anche possibile usare pagine FTD dinamiche in modalit\u00e0 CGI.\nEccezioni.\nIl meccanismo delle eccezioni si basa sulle istruzioni \"raise\", \"try\" e \"catch\". L'istruzione \"raise\" pu\u00f2 sollevare qualsiasi tipo di dato, inclusi \"nil\", numeri, stringhe, oggetti ecc. Funzioni di libreria e moduli esterni sollevano generalmente istanze della classe \"Error\", o istanze di classi derivate da essa.\nL'istruzione \"catch\" pu\u00f2 essere utilizzata per catturare un'eccezione di qualsiasi tipo, o pu\u00f2 filtrare le istanze di certe classi, o filtrare solo alcuni tipi di dato. La cattura delle istanze di classe \u00e8 organizzata su base gerarchica; \u00e8 quindi possibile fornire gestori di eccezioni pi\u00f9 specifici ed eventualmente gestori generici di default, come nel seguente esempio (la classe \"TypeError\" \u00e8 derivata da \"Error\"):\n try\n ... codice che pu\u00f2 generare un errore...\n catch TypeError in error\n ... abbiamo commesso un errore di tipo...\n catch Error in error\n ... abbiamo commesso un altro errore generico...\n catch StringType in error\n ... \u00e8 stata sollevata esplicitamente una stringa...\n catch in error\n ... \u00e8 stato sollevato qualcosa di diverso...\n end\nLa clausola \"in\" dell'istruzione \"catch\" \u00e8 opzionale (questo significa che il contenuto dell'errore pu\u00f2 essere scartato).\nL'istruzione \"catch\" si comporta in modo simile all'istruzione \"select\", che pu\u00f2 essere usata per eseguire codice in base al tipo o alla classe della variabile su cui \u00e8 applicato.\nRuntime integrabile.\nFalcon, tramite la libreria specifica \"libfalcon\", \u00e8 in grado di interfacciarsi con altri sistemi, eventualmente estendendoli.\nGenerazione di documentazione.\nFalcon dispone di uno strumento di documentazione integrato chiamato \"Faldoc\", studiato per estrarre documentazione in-linea sia da moduli scritti in Falcon che da moduli nativi in C/C++.\nFilesystem virtuale.\nTutte le operazioni di I/O che avvengono sia al livello di motore interno, sia a livello di macchina virtuale (esecuzione dei programmi) sono delegate a un \"Virtual Filesystem\" Provider centralizzato. I Filesystem virtuali sottoscritti al provider astraggono operazioni I/O come la lettura delle directory, la creazione dei file, l'apertura di \"stream\" ecc., e possono essere invocati attraverso il loro indirizzo URI. Questo rende possibile il caricamento di moduli o l'apertura di risorse da qualsiasi Filesystem virtuale, (come risorse di rete o archivi compressi/crittografati), che possono fornire locazioni speciali riconosciute da moduli di terze parti o da applicazioni che integrano il motore Falcon.\nSupporto alla concorrenza.\nA partire dalla versione 0.8.x \u00e8 stato introdotto un pieno supporto alla concorrenza secondo una modalit\u00e0 agent-oriented. \u00c8 possibile scambiare dati attraverso vari meccanismi di condivisione mentre ogni singolo thread gira in una propria macchina virtuale che non viene in alcun modo interessata da quanto avviene nelle altre. Questo sistema implica un pieno parallelismo e un elevato grado di sicurezza in fase di esecuzione.\nCoroutine.\nFalcon supporta un sistema di concorrenza quasi-parallelo (detto \"coroutining\"). Le \"coroutine\" sono costituite da codice eseguito in frazioni di tempo differenti, o durante i tempi di pausa della Macchina Virtuale. Questo meccanismo fornisce un parallelismo software pi\u00f9 leggero del multithreading a livello hardware, e permette la piena visibilit\u00e0 dei dati globali in ogni agente del processo parallelo, ma richiede l'esplicita collaborazione di ogni coroutine al processo (per esempio evitando di effettuare chiamate bloccanti per l'intera macchina virtuale) e non permette di sfruttare hardware paralleli.\nMetacompilatore.\nIl compilatore Falcon ha un meta-compilatore che supporta l'espansione di macro. Il meta-compilatore \u00e8 pilotato da una Macchina Virtuale Falcon applicata al compilatore di base; l'output generato dal meta-compilatore \u00e8 sovrapposto allo stream di ingresso del compilatore come se si trattasse del sorgente originale. Usando la sequenza di escape \\[...\\] \u00e8 possibile creare i contenuti del programma di base dinamicamente semplicemente usando le routine di output. Per esempio:\n \\[ printl( \"printl( 'Ciao mondo!' )\" ) \\]\nLa parola chiave \"macro\" fornisce una grammatica semplificata per un accesso pi\u00f9 semplice alla meta-programmazione effettuata al volo durante la compilazione.\nInternazionalizzazione nativa.\nLe stringhe con il prefisso 'i' sono riconosciute come stringhe internazionali per l'esportazione. \u00c8 anche possibile dichiarare la lingua nel quale i messaggi internazionalizzati sono scritti tramite l'istruzione \"directive lang\", come nel seguente esempio:\n directive lang=fr_FR // uses 5 characters ISO language code\n &gt; i\"Bonjour \u00e0 tout le monde!\"\nUn tool da riga di comando chiamato \"fallc\" consente di esportare le stringhe 'i' in un file di definizione XML, che pu\u00f2 essere usato come maschera per la traduzione delle stringhe in altre lingue.\nLa tavola delle stringhe della lingua in cui l'applicazione deve essere tradotta \u00e8 applicata dinamicamente al momento del caricamento del modulo (prima dell'esecuzione).\nFeathers.\nFalcon supporta la programmazione modulare e dispone di una suite di moduli standard chiamata Feathers che viene distribuita con l'installazione di default. Essa comprende i seguenti moduli:\nImplementazione.\nFalcon in tutte le sue parti critiche, dalla VM ai moduli ufficiali, \u00e8 completamente scritto in C++, tranne alcune parti a basso livello che fanno uso di C e Assembly.\nDisponibilit\u00e0.\nFalcon \u00e8 distribuito tramite installatori specifici su sistemi Mac OS X Leopard e MS-Windows (sui quali la compilazione e l'installazione sono processi pi\u00f9 articolati), o tramite pacchetti sorgente auto-generanti su sistemi aperti come Linux o OpenSolaris.\nSu questi sistemi il \"Falcon Programming Language\" \u00e8 generalmente supportato e aggiornato da varie distribuzioni, fra cui:\nIl \"Falcon Programming Language\" \u00e8 disponibile sui sistemi Solaris attraverso il progetto Blastwave, e tramite la distribuzione di OpenSolaris detta AuroraUX."}
{"id": "2239403", "revid": "1543377", "url": "https://it.wikipedia.org/wiki?curid=2239403", "title": "Equilibratura", "text": "L'equilibratura \u00e8 l'operazione di bilanciamento di qualsiasi elemento rotante, che pu\u00f2 essere una ruota, un albero motore (Rotore) e via dicendo.\nModalit\u00e0.\nQuest'operazione per garantire un buon equilibrio meccanico pu\u00f2 essere effettuata in diversi modi:\nTecniche d'equilibratura.\nL'equilibratura si effettua in diversi modi:\nUtilit\u00e0.\nL'equilibratura \u00e8 utile per:\nTutti i componenti ruotanti vengono progettati ed assemblati per ruotare intorno ad un ipotetico asse senza creare vibrazioni; in realt\u00e0 questo non avviene poich\u00e9 la creazione e l'assemblaggio dei vari componenti causa inevitabilmente delle eccentricit\u00e0 di rotazione che sono causa di vibrazioni.\nNei mezzi di trasporto.\nPneumatici.\nPer i mezzi di trasporto si ha l'equilibratura degli pneumatici che si effettua mediante il fissaggio di contrappesi al cerchione (lato interno ed esterno dello stesso) di un veicolo.\nLa maggiore causa di vibrazione in un veicolo sono gli pneumatici e la mancata equilibratura delle ruote comporta delle vibrazioni nettamente avvertibili al volante, queste si manifestano solitamente raggiungendo la velocit\u00e0 di 100/120\u00a0km/h.\n\u00c8 buona norma far controllare l'equilibratura delle ruote ogni 10'000 chilometri per via dell'usura che pu\u00f2 essere non omogenea e a ogni cambio di pneumatici.\nAlbero a gomiti.\nL'albero a gomiti del motore pu\u00f2 essere equilibrato staticamente o dinamicamente, ma richiede l'uso di appositi macchinari e generalmente si effettua asportando materiale, ma in alcuni casi \u00e8 possibile applicare del materiale(da effettuare solo se il maggior peso risiede nella parte superiore della manovella, nel caso in cui l'albero sia non equilibrato e risulti pi\u00f9 pesante la parte opposta al piede di biella risulta conveniente asportare materiale)."}
{"id": "2239408", "revid": "131358", "url": "https://it.wikipedia.org/wiki?curid=2239408", "title": "Rodolfo Fofo Rodr\u00edguez", "text": ""}
{"id": "2239412", "revid": "287204", "url": "https://it.wikipedia.org/wiki?curid=2239412", "title": "Taphrina", "text": "Taphrina \u00e8 un genere di funghi ascomiceti della famiglia Taphrinaceae che causano patologie su piante arboree. I patogeni di questo genere colpiscono gli organi legnosi, le foglie e i frutti ed emettono degli enzimi che causano deformazioni degli organi colpiti.\nTassonomia.\nIl genere comprende oltre 150 specie tra cui:"}
{"id": "2239413", "revid": "869733", "url": "https://it.wikipedia.org/wiki?curid=2239413", "title": "IMVHO", "text": ""}
{"id": "2239417", "revid": "22223099", "url": "https://it.wikipedia.org/wiki?curid=2239417", "title": "Rosalba Pippa", "text": ""}
{"id": "2239419", "revid": "767487", "url": "https://it.wikipedia.org/wiki?curid=2239419", "title": "Distretto di Ysyk-K\u00f6l", "text": "Il distretto di Ysyk-K\u00f6l (in chirghiso: \u042b\u0441\u044b\u043a-\u041a\u04e9\u043b \u0440\u0430\u0439\u043e\u043d\u0443) \u00e8 un distretto (\"raion\") del Kirghizistan con capoluogo \u010colponata."}
{"id": "2239421", "revid": "1656773", "url": "https://it.wikipedia.org/wiki?curid=2239421", "title": "Berardi", "text": ""}
{"id": "2239437", "revid": "126257", "url": "https://it.wikipedia.org/wiki?curid=2239437", "title": "Parco Rile Tenore Olona (RTO)", "text": ""}
{"id": "2239439", "revid": "1543377", "url": "https://it.wikipedia.org/wiki?curid=2239439", "title": "Le nuvole (album)", "text": "Le nuvole \u00e8 il dodicesimo album d'inediti del cantautore italiano Fabrizio De Andr\u00e9.\nIl disco.\nDopo il successo di \"Cr\u00eauza de m\u00e4\" (1984), Fabrizio De Andr\u00e9 ritorna, dopo sei anni di silenzio, a collaborare con l'amico Mauro Pagani. Per quanto riguarda lo stile, da un lato (la facciata B dell'LP) il nuovo lavoro continua sull'onda etnico/dialettale di \"Creuza\", dall'altro (il lato A) l'opera assomiglia di pi\u00f9 alla produzione precedente a \"Creuza,\" cio\u00e8 ai dischi composti con Massimo Bubola, \"Rimini\" (1978) e \"L'indiano\" (1981).\nI brani \"M\u00e9gu meg\u00fan\" e \"\u00c2 \u00e7\u00edmma\", in lingua ligure, inaugurano la collaborazione con Ivano Fossati, che proseguir\u00e0 con l'album \"Anime salve\"; il testo in napoletano di \"Don Raffa\u00e8\" \u00e8 scritto a quattro mani con Massimo Bubola.\nL'inizio del brano \"La domenica delle salme\" \u00e8 costituito dall'esecuzione di buona parte di \"Giugno\" (da Le stagioni op.37a) di P\u00ebtr Il'i\u010d \u010cajkovskij da parte del pianista Andrea Carcano. La medesima esecuzione compare anche nel finale del brano \"Ottocento\".\nCos\u00ec Pagani spiega la genesi dell'album:\nIl titolo dell'opera \u00e8 ripreso dalla commedia di Aristofane, \"Le nuvole.\" Il collegamento lo esplicit\u00f2 lo stesso De Andr\u00e9:\nDi questo album esistono due videoclip musicali, i primi girati su canzoni di De Andr\u00e9, diretti dal regista Gabriele Salvatores: \"La domenica delle salme\" e \"M\u00e9gu meg\u00fan\"; di quest'ultimo, girato a Sestri Levante, \u00e8 protagonista l'attore Claudio Bisio.\nLe canzoni.\nLato A.\nIn quest'opera di De Andr\u00e9 la cesura tra le due facce dell'album \u00e8 molto sentita ed evidente.\nIl lato A inizia e termina con un canto di cicale, simbolo ironico del \u00abcoro di vibrante protesta\u00bb della domenica delle salme lanciato dal popolo italiano in risposta allo spadroneggiare dei potenti e alla perdita di identit\u00e0 e valori.\nLe nuvole.\n\u00c8 il brano che d\u00e0 il titolo all'album. \u00c8 un recitativo che parla, in maniera poetica, delle nuvole, del loro aspetto e del loro comportamento nel cielo. Il testo non \u00e8 interpretato da De Andr\u00e9, ma da due donne, una pi\u00f9 anziana dell'altra, che recitano accompagnate da un tappeto sonoro intenso e sognante. Il testo, scritto da De Andr\u00e9 e Pagani, viene spesso attribuito, erroneamente, ad Alda Merini. \nOttocento.\n\u00c8 un'opera buffa che \u00e8 un misto di vari generi musicali, tra cui anche un pezzo di jodel tirolese. Anche l'interpretazione vocale di De Andr\u00e9 \u00e8 piuttosto anomala: il cantautore sembra voler giocare a fare il cantante lirico, in linea con l'andamento pseudo-operistico predominante nel brano. De Andr\u00e9 riporta in un'intervista le motivazioni di questa scelta:\nI toni farseschi sono rivolti sia verso il borghese medio, descritto come colui che \"sa far tutto\" e dunque non sa proprio far nulla (\"Figlio bello e audace/bronzo di Versace/figlio sempre pi\u00f9 capace/di giocare in borsa/di stuprare in corsa e tu...\"), sia ai consumatori, pronti a farsi abbindolare da qualsiasi nuova trovata pubblicitaria anche assurda (\"... e quante belle triglie nel mar\").\nNella sesta strofa della canzone, De Andr\u00e9 cita Iacopone da Todi, con la poesia \"Donna de Paradiso\", dove la Madonna piange la morte del \"Figlio bianco e vermiglio\", con questi versi: \"Figlio figlio/povero figlio/eri bello bianco e vermiglio...\". Persino la morte tuttavia diviene soltanto un dispetto fatto dal \"figlio, unico sbaglio\" per \"ferire e pugnalare nell'orgoglio\" il padre-padrone. La canzone prende di mira lo sfrenato capitalismo moderno, paragonandolo appunto ai sistemi ottocenteschi. Il figlio \u00e8 colpevole del tremendo affronto di morire di noia borghese, per colpa dell' \u201cintruglio che lo ha perduto nel Naviglio\u201d. Per un istante, il padre borghese percepisce la fragilit\u00e0 e l'inconsistenza di un sistema basato sul niente, dove basta un'iniezione di una sostanza stupefacente per far crollare ogni cosa. Il dolore tuttavia \u00e8 molto rapidamente sostituito dalla sua orrenda esteriorizzazione ed ostentazione.\nNella strofa finale, cantata in un tedesco molto \"maccheronico\", sopraggiunge la consolazione borghese: il bel matrimonio, i buoni cibi e la morte di un figlio digerita come con un Alka-Seltzer. Si fa riferimento alla borghesia tedesca che, come con l'Alka-Seltzer, ha \"ruttato e foraggiato\" il nazismo per i suoi interessi, ma anche genericamente ad ogni borghesia, che \"rutta e foraggia\" analoghe forme di oppressione delle libert\u00e0. \nQuesta canzone \u00e8 dedicata per buona parte all'amico poeta Ferdinando Carola, ad esempio \"la verdura di pap\u00e0\" \u00e8 la maniera in cui Carola chiamava sua figlia ed anche i versi iniziali \"cantami di questo tempo / l'astio e il malcontento / di chi \u00e8 sottovento / e non vuol sentir l'odore / di questo motore / che ci porta avanti / quasi tutti quanti / maschi, femmine e cantanti / su un tappeto di contanti / nel cielo blu\", si riferiscono sempre alla propensione del poeta e amico scomparso a non voler ottenere visibilit\u00e0, tenendosi lontano dalla futilit\u00e0 della vita mondana e dal mondo dei diritti d'autore.\nLato B.\nCantato interamente in varie lingue non nazionali (due brani in genovese, uno in napoletano e uno in dialetto gallurese) \u00e8 la continuazione del viaggio etnico di riscoperta di un'identit\u00e0 culturale cominciato con \"Cr\u00eauza de m\u00e4\".\nM\u00e9gu meg\u00fan.\nBrano in lingua genovese scritto con Ivano Fossati. La traduzione in italiano del titolo \u00e8 \"medico medicone\". Il brano consiste nella lunga lamentela di un ammalato immaginario contro il suo medico, colpevole di volerlo far alzare dal letto. A spaventare il povero ipocondriaco \u00e8 il contatto con la gente, la gente che fa domande, la gente sporca, la gente pronta a rubare i soldi con qualche stratagemma, la gente che, naturalmente, attacca le malattie, la gente che ti pu\u00f2 far innamorare. Il tono \u00e8 cupo: addirittura in un passaggio della canzone si riproduce il respiro affannoso del malato. Alla fine il paziente decide che per lui \u00e8 meglio non uscire e resta, come un Oblomov, prigioniero del suo letto, intento a sognare.\nLa nova gelosia.\nInterpretazione da parte di De Andr\u00e9 di una canzone napoletana del XVIII secolo, di autore ignoto. La \"gelosia\" sarebbe il serramento della finestra, la persiana nuova, che impedisce all'amato di guardare la sua bella.\nDe Andr\u00e9 aveva scelto di includerla nell'album in preparazione dopo averla ascoltata in un'interpretazione di Roberto Murolo che lo aveva affascinato.\n'\u00c2 \u00e7imma.\nBrano in lingua genovese scritto con Ivano Fossati. Il brano descrive poeticamente la preparazione di un tipico piatto ligure, la cima alla genovese, per un lauto pranzo, incentrandosi per\u00f2 sull'aspetto rituale del fatto. Secondo De Andr\u00e9, quando un cuoco prepara la cima, deve mettere una scopa di saggina in un angolo: se dalla cappa, malauguratamente, sbucasse la strega per maledire il cibo, essa dovrebbe contare le paglie della scopa, e nel tempo di fare questo la cima sarebbe gi\u00e0 pronta. Poi la cima viene \u201cbattezzata\u201d nelle erbe aromatiche, punzecchiata e cucita. Alla fine i camerieri arrivano a prendere la cima, con un velato senso di violenza per il cuoco, a cui lasciano \"tutto il fumo del suo mestiere\", ed \u00e8 lo scapolo a dover tagliare la prima fetta. Al cuoco non resta che maledire chi sta superficialmente mangiando il suo capolavoro culinario faticosamente preparato: \"mangiate, mangiate, non sapete chi vi manger\u00e0\"\nMonti di Mola.\nNuovo omaggio di De Andr\u00e9 alla sua amata terra d'adozione, la Sardegna. \"Monti di Mola\" \u00e8 la denominazione della Costa Smeralda in dialetto gallurese; si tratta, insieme a \"Zirichiltaggia\" (1978), di uno dei due brani del cantautore ligure con testo in lingua sarda (senza considerare il brano del 1981 \"Ave Maria\", che non \u00e8 un'opera originale di De Andr\u00e9 bens\u00ec un adattamento del canto religioso sardo \"Deus ti salvet Maria\" di Bonaventura Licheri e, oltretutto, presenta come voce principale quella di Mark Harris). In esso si narra di un amore insano e impossibile tra un giovane uomo e un'asina bianca che si incontrano una mattina sulle colline della Gallura. L'intero paese arriva persino ad organizzare il loro matrimonio, matrimonio che alla fine non si riesce a realizzare, ma non per la differenza di specie quanto piuttosto per un problema legato alle pratiche burocratiche: secondo i documenti ufficiali, i due risultano essere parenti stretti.\nPartecipa all'incisione del brano il gruppo sardo dei Tazenda, che effettua il controcanto nei ritornelli.\nMusicisti.\nstessa formazione presente nel brano precedente, senza le voci recitanti, e con l'aggiunta di"}
{"id": "2239443", "revid": "116374104", "url": "https://it.wikipedia.org/wiki?curid=2239443", "title": "Litoralizzazione", "text": "La litoralizzazione (inglese: \"littorization\") \u00e8 il processo di concentrazione delle attivit\u00e0 economiche e degli insediamenti nelle aree costiere e indica l'insieme delle dinamiche sociali, economiche, e anche culturali, che, nel corso del XX secolo, hanno portato all'aumento della presenza dell'uomo nelle aree di costa. \nIl termine \"litoralizzazione\" ha una definizione ufficiale nell'ambito della convenzione dell'ONU \"contro la desertificazione\" (UNCCD) ed \u00e8 riconosciuto come uno dei processi che rendono un territorio vulnerabile alla desertificazione.\nIl fenomeno si manifesta nei paesi che si affacciano sul Mar Mediterraneo ed \u00e8 storicamente associato all'abbandono degli insediamenti dell'entroterra e quindi a un flusso migratorio di popolazione e risorse dalle aree pi\u00f9 interne verso la costa, con aumento della pressione sulle risorse naturali delle aree costiere, mentre nelle aree interne si osserva, in modo speculare, l'aumento del degrado per abbandono della terra.\nL'urbanizzazione della costa, spesso associata allo sviluppo del turismo, genera una forte competizione per l'uso dei suoli, sia per l'insediamento di complessi turistico-alberghieri sia per la costruzione di residenze estive. Anche l'agricoltura, dal secondo dopoguerra, ha mostrato un processo di forte concentrazione nelle aree costiere dove il clima mite e la disponibilit\u00e0 di terreni sciolti hanno favorito l'espandersi delle produzioni orticole in serra."}
