{"id": "2312277", "revid": "1745361", "url": "https://it.wikipedia.org/wiki?curid=2312277", "title": "Storia della Bretagna", "text": "La storia della Bretagna \u00e8 la storia della regione storica della Bretagna, pi\u00f9 estesa dell'attuale regione amministrativa francese.\nLa preistoria.\nUn'occupazione umana \u00e8 attestata in Bretagna sin da 70.000 anni fa (era Paleolitica) nella vallata della Visnonia/Vilaine (Saint-Malo-de-Phily), da trib\u00f9 di cacciatori-raccoglitori.\nCirca 17.000 anni fa, durante l'ultima epoca glaciale, il continente europeo (e quindi l'Armorica) e le Isole britanniche erano collegate. Il livello del mare era allora di 120 metri inferiore all'attuale e i ghiacciai s'avvicinavano a Londra. La glaciazione w\u00fcrmiana provoc\u00f2 l'invasione marittima delle grandi pianure, adesso sotto la Manica, il Mare d'Iroise o il Mare del Nord.\nAlla fine della glaciazione w\u00fcrmiana, il clima divent\u00f2 pi\u00f9 favorevole, favorendo la diffusione in Bretagna delle tecniche agricole, dell'allevamento, dell'arte della ceramica e della pietra lavorata (cio\u00e8 della cultura neolitica) dovuta all'acculturazione delle popolazioni locali.\nLa coltivazione dei cereali, la sedentarizzazione, favor\u00ec lo sviluppo di modelli sociali complessi, come \u00e8 testimoniato dal ritrovamento di monumenti megalitici quali l'allineamento delle 18 enormi steli a Locmariaquer (il pi\u00f9 grande menhir misurava circa 20 metri) e ai tumuli maestosi quali quelli di Barnenez, Er Vingle (Locmariaquer), Gavrinis o Menez-Mikael (Karnag). Queste costruzioni risalgono al V millennio a.C. e testimoniano la prima architettura monumentale europea. Una seconda fase megalitica dette nascita a monumenti di un'altra tipologia, come gli immensi allineamenti di menhir di Karnag (Carnac in francese), di Monteneuf, di Lagadjar (Kraon/Crozon), del villaggio con grandissime case di Plech\u00e2tel, oltre alle numerose tombe a corridoio.\nLa fine della cultura neolitica si congiunge alla nascita dell'Et\u00e0 del Rame, all'incirca nel 2200 a.C. (datazione per la Bretagna, posteriore a quella dell'Italia).\nL'Armorica.\nSi form\u00f2, nella Gallia occidentale, una federazione delle trib\u00f9 Celte galle. \nI Celti bretoni individuarono nella penisola la \"marina\", detta nella loro lingua \"armor\", e le terre boschive dell'entroterra (\"argoat\").\nFu la parte occidentale della penisola ad accogliere la pi\u00f9 cospicua migrazione di popolazioni celtiche, fatto conservato nella toponimia locale: essi saranno chiamati \"Aremorici\", cio\u00e8 \"quelli che vivono davanti al mare\", e \"Armorica\" venne utilizzato, in definitiva, come nome per tutta la penisola.\nL'Armorica si estendeva dalla Loira alla Senna ed era abitata da numerosi popoli celti i cui nomi si sono conservati nei toponimi moderni della regione e delle regioni vicine: Osismii (Ouessant), Lexovii (Lisieux), Baiocassi (Bayeux), Abrincati (Avranches), Cenomani (Le Mans), Diablinti (Jublains), Riedoni (Rennes/Roazhon), Coriosoliti (Corseul), Namneti (Nantes/Naoned) e soprattutto i Veneti (Vannes/Gwened), che esercitavano un'egemonia economica e politica sulla federazione armoricana, controllando anche le relazioni marittime verso l'isola di Britannia (la Gran Bretagna di oggi). Malgrado la loro potenza e la loro invincibile flotta, i Veneti furono vinti nel 56 a.C. nella baia di Quiberon dalla flotta creata da Cesare con l'aiuto dei Namneti e dei Pitti. \nDa quel momento, l'Armorica entr\u00f2 a far parte del mondo romano, ma non sopravvisse come divisione amministrativa; venne invece unita alla provincia della Gallia Lugdunense. La riorganizzazione dioclezianea divise la regione tra Lugdunense II (futura Normandia) e Lugdunense III (futura Bretagna). Il nome di Armorica venne per\u00f2 di nuovo usato come ducato militare per la difesa della Manica contro le aggressioni dei pirati frisoni, sassoni e altri, dopo il breve episodio di indipendenza di un impero separato di Armorica, governato da Carausio e Alletto alla fine del III secolo.\nLa creazione della \"Britannia minor\".\nDal V al VI secolo, l'immigrazione di Angli, Sassoni e Juti (popoli germanici danesi), e poi la pressione militare anglo-sassone nell'isola di Britannia (la Gran Bretagna) provoc\u00f2 l'emigrazione massiccia della popolazione di origine celtica, soprattutto verso l'Armorica occidentale. Questa Nuova Britannia o \"Britannia Minor\" fu chiamata anche Letavia, nome conservatosi in gallese. Furono cos\u00ec creati i regni bretoni continentali di \"Domnonea\" (al nord) e di \"Cornovaglia\" (a ovest), ai quali si aggiunse durante il VI secolo il regno di \"Bro\u00ebrec\" (a sud, intorno a Vannes/Gwened). Questi piccoli regni, nei primi tempi collegati con i regni britannici corrispondenti (Domnonea-Devon e Cornovaglia-Cornwall), s'imposero molto facilmente sui Franchi merovingi allora divisi e indeboliti.\nAlcuni re di Domnonea: Riwal/Riwallon, Deroch, Iona, Judwal, Juda\u00ebl, Judikael, Judoc, Winoc, Aodren...\nAlcuni re di Cornovaglia: Rivelen MeurMarziou, Gradilone il Grande, Daniel DremRud, Budic, Congar, Gradilone Plueneor...\nAlcuni re di Broerec: Waroch I, Canao I, Macliau, Waroch II, Canao II\nInvasione carolingia.\nLa situazione cambi\u00f2 con i Carolingi, che dopo aver riunificato il regno franco, si trovarono di fronte a una Bretagna divisa in tre piccoli regni( Cornovaglia e Dumnonia), dei quali si sa poco per tutto il VIII secolo. Le incursioni dei Bretoni del Broerec nel territorio rivendicato dal regno franco, particolarmente per imporsi nell'antico Veneto gallico (ormai contea di Gwened/Vannes) e per vendemmiare stagionalmente i vigneti delle contee di Vannes e di Nantes, anzich\u00e9 il desiderio di Pipino il Breve, Carlo Magno, Ludovico il Pio di regnare sull'integralit\u00e0 dell'antica Gallia e delle sue marche, spinsero Pipino e i suoi successori a ordinare spedizioni militari nel 753 (al fine di riprendere Gwened/Vannes, persa dai Franchi poco dopo), nel 786, nel 799, nell'811, nell'818 (contro il re bretone Murman/Morvan), nell'824 e nell'825 (contro il re bretone Wiomarc'h). Ma i tributi esatti non vennero mai pagati e la presa di ostaggi tra i membri delle famiglie reali bretoni non ebbe alcun effetto e, dopo la partenza dell'esercito franco, i Bretoni non si sottomisero al loro potere.\nPer contenerli fu creata un'organizzazione militare confinaria, chiamata \"Marca di Bretagna\". Essa controllava nei primi tempi le contee di Roazhon/Rennes, Naoned/Nantes e Gwened/Vannes. Il pi\u00f9 famoso titolare fu Orlando, morto a Roncisvalle. Malgrado questa Marca, i Bretoni invasero la contea di Gwened/Vannes e l'imperatore Ludovico il Pio decise allora di nominare un missus dominicus d'origine bretone, Nomino\u00eb, cosa eccezionale per la tradizione amministrativa franca, nella speranza di essere infine ben accolto e riconosciuto dai Bretoni.\nRe bretoni : \nIl regno unificato di Bretagna.\nL'imperatore franco Ludovico il Pio fece di un principe bretone - Nomino\u00eb - vissuto alla corte imperiale come ostaggio di guerra durante la sua infanzia, il suo conte di Gwened/Vannes e il proprio \"missus dominicus\" per le Marche di Bretagna. Dopo la morte di Ludovico, al quale era rimasto fedele, il conte Nomino\u00eb ebbe da scegliere fra il nuovo imperatore, Lotario I e il suo fratello Carlo il Calvo, re della parte occidentale dell'impero franco che confinava con la Bretagna. Carlo il Calvo nomin\u00f2 suoi uomini per la contea di Naoned/Nantes, precedentemente amministrata da una dinastia alleata ai Bretoni. Nomino\u00eb, diventato duca dei Bretoni, si rese allora indipendente dall'impero franco, vincendo a Ballon nell'845. Nell'849, per ottenere un'alta investitura ecclesiastica e, di conseguenza, segretari religiosi, Nomino\u00eb cacci\u00f2 i vescovi franchi di Bretagna per sostituirli con prelati bretoni. Nomino\u00eb mor\u00ec nell'851, dopo aver portato la guerra in pieno territorio franco, a Vend\u00f4me. I suoi successori (Erispo\u00eb, Salomone, Alano il Grande) furono riconosciuti re dall'imperatore Carlo il Calvo, duramente sconfitto per tre volte dall'esercito bretone. La vittoria dei Bretoni sull'esercito franco a Jengland-Besle (22-23 agosto 851) provoc\u00f2 la fuga di Carlo il Calvo, la cessione delle contee di Rennes/Roazhon e di Nantes/Naoned, e la concessione del titolo reale al duca Erispo\u00eb. A marzo 863, Carlo concesse al nuovo capo bretone Salomone (\"Salaun\" in lingua bretone) le terre probabilmente comprese tra i fiumi di Mayenne e di Sarthe. Nell'866, Carlo concesse anche il titolo reale a Salomone e nell'867, fu costretto ancora a lasciare ai Bretoni la penisola del Cotentino (contea di Coutances) e la contea di Avranches. Conobbe allora il regno bretone il suo pi\u00f9 ampio sviluppo territoriale.\nIl regno di Bretagna cadde per\u00f2 poco dopo dalla rivalit\u00e0 dei successori di Erispo\u00eb e di Salomone, che, indeboliti dalle loro guerre fratricide, saranno incapaci di organizzare la difesa del regno contro la minaccia vichinga. Sotto i colpi degli invasori normanni nell'anno 913, gli ultimi principi reali dovettero partire in esilio in Gran Bretagna, nei regni di Devon-Cornovaglia (brittonico) e di Wessex (anglo-sassone).\nRe e principi : \n937-1166: Le prime dinastie ducali.\nNel 937, Alano II Barbastorta, nipote del re Alano I il Grande, sbarc\u00f2 con il suo piccolo esercito in Bretagna per vincere i Normanni, ma non pot\u00e9 recuperare la dignit\u00e0 reale: oramai il titolo regio era perduto, sostituito da quello \"ducale\".\nInoltre la Bretagna era indebolita dalla divisione degli eredi delle dinastie reali anteriori: il conte di Cornovaglia, e soprattutto il conte di Nantes/Naoned e il conte di Rennes/Roazhon. Incapaci di imporsi ai loro competitori, essi s'alleavano a principi stranieri.\nLa Bretagna fu perci\u00f2 sottomessa alle influenze e alle invasioni dei conti d'Angi\u00f2 e dei duchi di Normandia. I figli di Alano Barbastorta non potranno imporsi al conte di Rennes/Roazhon, Conan lo Storto (discendente del re Erispo\u00eb) che sar\u00e0 riconosciuto duca. La dinastia dei conti di Rennes/Roazhon cadde alla fine del 1100 a causa delle rivalit\u00e0 interne (Ho\u00ebl III, Eon II di Porho\u00ebt, Conan IV) e dell'aggressione di Enrico II Plantageneto, che regnava su tutti i paesi ai confini della Bretagna (Angi\u00f2, Normandia, Inghilterra, Aquitania e Poitou).\nInoltre la nobilt\u00e0 bretone era indebolita dalla divisione feudale delle proprie terre: contea di Cornovaglia, di Nantes/Naoned, di Porho\u00ebt, di Penthi\u00e8vre/Penteur; viscontea di Leon, di Poher, di Rohan, baronie e signorie di Foug\u00e8res/Felger, Dinan, Dol, Ch\u00e2teaulin/Kastellin, Pont, Tonquedec/Tonkedeg, Rieux/Reoz, Rochefort, Clisson/Klison, Ch\u00e2teaubriant/Kastell-Briant, Vitr\u00e9/Gwitreg, Co\u00ebtmen/Koatmen, Kaer, Malestroit/Malastred...\nDuchi della dinastia di Nantes/Naoned : Alano II Barbastorta (937-952), Drogone (952-958), Ho\u00ebl I (958-979), Guerech (979-988).\nDuchi della dinastia di Rennes/Roazhon : Conan I lo Storto (958/988-992), Goffredo I (992-1008), Alano III (1008-1040), Eudo I di Penthievre (1040-1056), Conan II (1040-1066).\nDuchi della dinastia di Cornovaglia/Kernev : Hawise &amp; Ho\u00ebl II di Cornovaglia (1066-1084), Alano IV Fergent (1084-1112), Conan III il Grosso (1112-1148), Ho\u00ebl III (1148), Berta (1148-1156) &amp; Eudo II di Porho\u00ebt (1148-1156), Conan IV il Piccolo (1156-1166), Costanza (1166-1201).\n1166-1341: I Plantageneti e i Capetingi di Dreux.\nEnrico II Plantageneto costrinse il duca Conan IV a trasferirsi in Inghilterra (dove possedeva l'\"onore di Richmond\") e fece sposare il proprio figlio Goffredo Plantageneto con Costanza di Bretagna-Penthi\u00e8vre, figlia ed erede di Conan; Enrico II, per\u00f2, non consent\u00ec mai alla coppia di regnare davvero. Malgrado la resistenza bretone e numerose rivolte, la potenza di Enrico II e del figlio Riccardo Cuor di Leone mantenne la Bretagna nell'orbita plantageneta. L'assassino del duca Arturo I da parte di suo zio, il re usurpatore Giovanni senza Terra e la sconfitta delle truppe di Giovanni da parte di quelle del re di Francia Filippo Augusto nel 1204 sono all'origine del cambiamento dinastico del ducato. Filippo-Augusto aveva dato a la duchessa vedova Costanza uno suo suddito per marito: Guy de Thouars. La loro figlia Alice (Aelis), sorellastra di Arturo I, venne riconosciuta duchessa (sua sorellastra primogenita Azenor rimase in prigione fino alla morte, in Inghilterra) dall'assemblea dei baroni bretoni e promessa in sposa a uno di loro, il giovane Enrico, figlio del conte Alano di Penthi\u00e8vre. Ma Filippo Augusto impose il suo candidato e cugino Pierre Mauclerc (= Malclerico) di Dreux nel 1213. I duchi plantageneti e capetingi introdussero in Bretagna un'amministrazione evoluta ed efficiente. Unirono anche al demanio ducale numerose citt\u00e0 e terre feudali (Brest, Dinan, Penthi\u00e8vre...)\nDuchi : Costanza (1166-1201) &amp; Goffredo II (1181-1186), Artu I (1196-1203), Guido di Thouars (1203-1213), Alice/Aelis (1203-1221) &amp; Pietro Malclerico (1213-1237), Giovanni I il Rosso (1221-1286), Giovanni II (1286-1305), Artu II (1305-1312), Giovanni III (1312-1341).\n1341-1364: la Guerra di Successione.\nNel 1341, la morte del duca Giovanni III provoc\u00f2 la guerra di successione bretone tra i pretendenti Giovanni di Montfort e Giovanna di Penthi\u00e8vre (sposata al nipote del re di Francia Carlo di Blois). Naturalmente i francesi appoggiarono Blois, e Montfort trover\u00e0 aiuto dagli Inglesi, felici di spostare in Bretagna la guerra dei cent'anni che la tregua imposta dal Papa vietava di proseguire direttamente tra di loro. La morte di Montfort e la cattura di Blois faranno delle loro mogli, le duchesse Giovanna di Fiandra e Giovanna di Penthi\u00e8vre, le due comandanti militari e a loro si riferisce l'altro nome di questa guerra: Guerra delle due Giovanne.\nNel 1364, il giovane figlio di Giovanni di Montfort, anche lui di nome Giovanni, vinse e uccise Carlo di Blois a Auray/An Alre. Il trattato di Gu\u00e9rande/Gwenrann previde allora che la corona ducale andasse a Giovanni V \"Il Conquistatore\" e ai suoi successori maschi. Se non ve ne fossero stati, la corona sarebbe tornata alla famiglia di Penthi\u00e8vre. Questa disposizione sar\u00e0 all'origine di numerose contestazioni da parte dei conti di Penthi\u00e8vre e dei loro alleati francesi.\nDuchi della famiglia di Montfort: Giovanni IV di Bretagna (1341-1345), Giovanni V di Bretagna (1345/1364-1399)\nDuchi della famiglia di Penthi\u00e8vre: Giovanna la Zoppa di Penthi\u00e8vre (1341-1364) &amp; Carlo di Blois (1341-1364)\n1364-1514: la dinastia di Montfort.\nGiovanni IV (talora chiamato Giovanni V), arrivato sul trono con l'aiuto degli inglesi e contro i francesi, espresse una politica diffidente nei confronti dei re di Francia, ai quali i duchi rifiutarono sempre di rendere l'omaggio ligio. Con i suoi successori, form\u00f2 gli strumenti di governo di uno stato moderno: una moneta solida, le unit\u00e0 di misura unificate, una cancelleria, una corte dei conti, un parlamento sovrano, detentore del potere giudiziario, un'universit\u00e0, una diplomazia indipendente (con propria araldica e sigilli diplomatici). Gli storici, i giudici e i diplomatici bretoni del XV secolo ricordavano in ogni occasione le origini regali dei duchi di Bretagna, la preesistenza dei Bretoni rispetto ai Franchi nel territorio gallico e quindi il fatto che la Bretagna, non essendo una divisione del reame franco, non poteva essere concepita come feudo franco. Ottennero dal Papa una chiesa nazionale e un cimitero a Roma (Sant'Ivo dei Bretoni), come gi\u00e0 i Francesi prima di loro. Nel 1464 venne redatto il \"Catholicon\", dizionario trilingue (bretone - francese - latino).\nNella prima parte del XIV secolo, il duca Giovanni V il Saggio mantenne i suoi stati in una prudente neutralit\u00e0 rispetto a Inghilterra e Francia. L'economia bretone si svilupp\u00f2 allora fortemente. La posizione geografica particolare della Bretagna, al centro di tutte le linee marittime e con forti legami commerciali col nord e il sud, ne fecero la prima potenza marittima atlantica. Le navi che allora frequentavano i porti inglesi, fiamminghi e danesi erano in grande maggioranza bretoni e trasportavano il vino francese, il sale e le tele bretoni, le spezie spagnole, cabotando lungo le coste europee nord-occidentali.\nDuchi: Giovanni V di Bretagna (1345/1364-1399), Giovanni VI di Bretagna (1399-1442), Francesco I di Bretagna (1442-1450), Pietro II di Bretagna (1450-1457), Arturo III di Bretagna (1457-1458), Francesco II (1458-1488), Anna (1488-1514).\n1487-1491: le guerre franco-bretoni.\nNel XV secolo, le condizioni geopolitiche cambiarono. Scomparvero dal territorio francese tutti i possibili alleati dei bretoni: gli inglesi nel 1450-1452 con la fine della guerra dei cento anni, Charles di Valois, duca di Berry e di Guyenna (fratello di re Luigi XI), il ricchissimo duca di Borgogna, gli stati di Angi\u00f2-Provenza e Lorena.\nIl regno di Francia si era quasi del tutto unificato e si trovava ad essere uno stato ricco, moderno, potente e imperialista. Venne il momento per Luigi XI, e poi per suo figlio Carlo VIII, di vendicarsi del duca Francesco II di Bretagna, che aveva partecipato a tutte le guerre anti-francesi del tempo e sostenuto tutti i nemici del re. Per darsi un motivo d'intervento, Luigi compr\u00f2 i diritti (contestabilissimi) al ducato dell'ultima erede della famiglia scaduta di Penthi\u00e8vre e fece entrare nella sua clientela, assegnando grosse pensione, quasi tutti i capi dell'alta aristocrazia bretone: visconte di Rohan, maresciallo di Rieux, conte di Laval-Vitr\u00e9, principe di Orange, Francesca di Dinan e altri (tutti membri della famiglia regnante e alcuni anche del consiglio ducale).\nUna prima campagna nel 1487 segn\u00f2 un iniziale successo francese, vanificato per\u00f2 dalla perdita di tutte le posizioni conquistate poco dopo. Tuttavia, nel 1488 i francesi del maresciallo de la Tr\u00e9mo\u00eflle vinsero un esercito composto da bretoni, spagnoli, inglesi e tedeschi nella battaglia decisiva di Saint-Aubin-du-Cormier. Il duca Francesco II mor\u00ec due mesi dopo, lasciando il trono ducale a una bambina di dodici anni, la duchessa Anna, che dovette sopportare l'occupazione nemica di varie citt\u00e0.\nNel 1490, dopo vari piani falliti di alleanze con potenze straniere (tranne il fidanzamento con il piccolo Edoardo V d'Inghilterra), Anna spos\u00f2 per procura l'arciduca e re dei Romani Massimiliano d'Austria, futuro imperatore. Venne subito assediata a Rennes/Roazhon dal suo genere il re di Francia Carlo VIII che pretendeva di essere il legittimo duca di Bretagna.\nDopo aver atteso invano per mesi l'arrivo delle truppe promesse da Massimiliano, Anna fu costretta ad arrendersi per concludere il matrimonio con il vincitore Carlo VIII nel 1491 a Langeais, ma prima che il suo primo matrimonio fosse annullato dal papa.\n1491-1532: Unione della Bretagna e della Francia.\nNel 1498 Carlo VIII mor\u00ec senza eredi nel castello di Amboise. La vedova Anna, di nuovo sovrana indipendente, decise allora di rispettare le disposizioni del contratto di matrimonio di 1491 che prevedeva, in questo caso, che Anna doveva rimanere vedova o sposare soltanto l'erede di Francia, se disponibile. Egli era il suo vecchio alleato Luigi d'Orleans che era stato il principale ministro del suo padre, il duca Francesco II ed uno dei suoi fidanzati. Questo duca d'Orleans era anche il nuovo re di Francia Luigi XII, e il loro matrimonio ebbe pi\u00f9 fortuna dei primi, tanto che Anna ebbe due figlie, Claudia, futura duchessa e regina, e Renata, futura duchessa di Ferrara. Alla morte di Anna nel 1514, la figlia Claudia fu riconosciuta duchessa, ma il re la fece sposare, malgrado il parere contrario di Anna (che l'aveva fidanzata con il duca di Lussemburgo, futuro imperatore Carlo V e nipotino del suo primo marito Massimiliano d'Austria), col futuro re Francesco I. Dopo la morte di Claudia nel 1524, il figlio primogenito Francesco III regn\u00f2 sotto l'amministrazione del padre, il re Francesco I, che decise l'unione personale di Francia e Bretagna. A Vannes/Gwened, ottenne dai deputati bretoni la richiesta dell'unione nel 1532 e poco dopo, la \"concesse\" con il suo editto di Nantes/Naoned. Senza questa unione, l'eredit\u00e0 di Bretagna sarebbe forse passata nel 1589 all'infanta Isabella di Spagna, nel 1633 a Vittorio Amedeo I di Savoia e ai suoi eredi, nel 1840 ai principi di Asburgo-Modena e nel 1919 ai principi reali di Baviera.\nGli ultimi duchi di Bretagna furono i figli della duchessa-regina Claudia e del re Francesco I di Francia.\nDuchi della famiglia capetingia di Valois: Claudia (1514-1524), Francesco III (1524-1536), Enrico (1536-1547) ulteriormente re Enrico II di Francia. Enrico sposo Caterina de Medici che fu l'ultima duchessa di Bretagna prima di regnare in Francia.\n1532-1789: la Bretagna provincia francese.\nLa potenza del regno di Francia imped\u00ec qualsiasi tentativo di indipendenza, ma quando tale potenza risult\u00f2 indebolita dalle guerre di religione, due pretendenti al ducato provarono a impadronirsi della Bretagna nel 1590: il duca di Mercoeur (governatore di Bretagna e marito della contessa di Penthi\u00e8vre, discendente della duchessa Giovanna la Zoppa) e il re di Spagna Filippo II per conto di sua figlia Isabella, essa erede dei duchi di Bretagna per i Valois. Tutti due pensavano restaurare il ducato di Bretagna a loro vantaggio, approfittando della caduta della dinastia di Valois e dell'arrivo al trono di Francia di un Borbone protestante e senza legame con la stirpe ducale bretone. Le vittorie militari e diplomatiche di questo nuovo re di Francia Enrico IV misero fine a queste pretese e nel 1598 si arrese il duca di Mercoeur.\nLa Bretagna conobbe in questo periodo uno sviluppo economico importantissimo e, se perse il primato marittimo a favore degli olandesi, divent\u00f2 la prima produttrice mondiale di tele di lino e di canapa, materia questa fondamentale per le vele. Una gestione molto attenta del profitto della vendita di queste \"tele d'olona\" permise alla parte occidentale della provincia di far fiorire i famosi calvari bretoni e i complessi parrocchiali ammirati ancora oggi dai turisti.\nMa le guerre militari ed economiche di Luigi XIV contro l'Inghilterra e i Paesi Bassi fecero perdere ai produttori bretoni i loro pi\u00f9 importanti mercati. La crisi economica, le aggressioni militari dovute alle guerre francesi, la volont\u00e0 di sottomettere la Bretagna al sistema amministrativo in vigore nelle altre province francesi e soprattutto la pressione fiscale reale, provocarono una ribellione generale nel 1675, che fu chiamata rivolta dei berretti rossi o \"rivolta della carta bollata\". La repressione condotta dalle truppe reali sottratte dal fronte olandese fu durissima e rimase impressa per secoli nella coscienza dei Bretoni. Vinta, occupata militarmente, sottomessa a un regime severo, la Bretagna si trov\u00f2 in una crisi economica aggravata dalle guerre contro le potenze marittime e infine una miseria che si prolung\u00f2 fino agli sessanta e settanta del XX secolo.\n1790-1956: la Bretagna divisa in dipartimenti francesi.\nNell'agosto 1789, alcuni dei pi\u00f9 radicali tra i deputati rivoluzionari bretoni proclamarono la fine dei privilegi anche nella loro regione. Scomparve cos\u00ec anche il nome di Bretagna e tutte le sue strutture amministrative originali (Stati di Bretagna, Parlamento, Corte dei conti). Venne invece suddivisa, nel 1790, in cinque dipartimenti:\nLa Bretagna era amministrata dai prefetti nominati dal governo francese e non aveva pi\u00f9 nessun rappresentante locale, tranne i deputati dell'Assemblea nazionale francese. L'assenza di una politica di sviluppo economico, industriale e commerciale, di strade e infrastrutture (oltre che militare) crearono le condizioni per un depauperamento del paese e della sua popolazione. La miseria raggiunse il suo massimo alla fine del XIX secolo e all'inizio del XX. Milioni di bretoni emigrarono verso le altre regioni di Francia e verso l'America del Sud e del Nord fino al 1965 circa, mentre si sviluppava su vasta scala la mendicit\u00e0 e la prostituzione, soprattutto nelle citt\u00e0 di guarnigione e a Parigi. Nacque allora, nella cultura popolare francese, lo stereotipo della domestica tonta che storpia il francese e quello del bretone testardo. L'arretratezza delle infrastrutture bretoni era cos\u00ec evidente che francesi e inglesi andavano a visitare la regione come fosse paese medievale esotico. Il pittore Gauguin, alla ricerca di un certo primitivismo, scelse di viverci nel 1886 - a Pont-Aven - preceduto dal pittore statunitense Robert Wylie nel 1864 e da tanti altri.\n1956-2008: la Bretagna divisa tra due regioni amministrative.\nFin dalla creazione delle regioni amministrative francesi, nel 1941 (regioni di Vichy), 1955/1956, 1972 e 1982, solo i primi quattro dipartimenti costituirono la Bretagna amministrativa, mentre la Loira Atlantica era inclusa nei Paesi della Loira. Questa divisione, decisa senza la consultazione della popolazione, fu contestata e lo \u00e8 ancora adesso dalla maggiore parte dei Bretoni. Secondo un sondaggio del 1998, il 62% degli abitanti della Loira Atlantica desidera l'integrazione amministrativa del proprio dipartimento alla regione della Bretagna. Nuovi sondaggi portano questa cifra al 74%. Il Consiglio regionale di Bretagna e il Consiglio generale del dipartimento Loira-Atlantica hanno votato due volte la loro riunificazione, bloccata per\u00f2 dal Consiglio di Stato francese. Attualmente, malgrado una evidente particolarit\u00e0 culturale, linguistica, storica ed etnografica, un desiderio molto diffuso nella popolazione bretone e il riconoscimento della qualit\u00e0 di \"minoranza nazionale\" da parte dell'Unione Europea, la Bretagna non ha alcuno statuto d'autonomia nel seno della Repubblica Francese (la quale \u00e8 da sempre molto centralista), che nega il riconoscimento di nazione al popolo bretone. Se il presidente Georges Pompidou os\u00f2 dichiarare \"in una repubblica francese confrontata al mondo, non c'\u00e8 posto per la lingua bretone\", il suo successore Valery Giscard d'Estaing offr\u00ec alla Bretagna il privilegio di comporre una rappresentazione culturale nel seno del Consiglio culturale bretone e dell'Istituto culturale bretone. Fran\u00e7ois Mitterrand e Jacques Chirac invece, limitarono la loro azione verso la Bretagna a grandi promesse durante le campagne elettorali presidenziali. La riunificazione della Bretagna per\u00f2 non \u00e8 pi\u00f9 un tab\u00f9 a Parigi e Nicolas Sarkozy ne ha parlato pubblicamente nel novembre 2008.\nPoverissima e sotto-attrezzata, gravemente danneggiata dai bombardamenti di St-Malo, Brest, Lorient, St-Nazaire, Nantes e Rennes durante l'ultima guerra, terra di emigrazione dalla fine del 1800 sino al 1970, la Bretagna ha conosciuto in questi ultimi 40 anni uno sviluppo strutturale, economico ed industriale nominato \"miracolo\". \u00c8 ormai la prima regione agricola francese (allevamento di maiali, muche e polli, primizie, latte, burro, formaggio), la prima regione per la pesca, ma anche la costruzione navale militare e civile (piroscafi). \u00c8 anche una grande regione industriale (Citro\u00ebn, Airbus, Canon, Yves Rocher, Manitou, LU, Doux-Gallina, Bollore...) commerciale (Leclerc, Intermarch\u00e9...) e turistica."}
{"id": "2312282", "revid": "767487", "url": "https://it.wikipedia.org/wiki?curid=2312282", "title": "Quattro zampe a San Francisco", "text": "Quattro Zampe a San Francisco (\"Homeward Bound II: Lost in San Francisco\") \u00e8 un film del 1996 diretto da David R. Ellis.\n\u00c8 il sequel del film \"In fuga a quattro zampe\" di Duwayne Dunham.\nTrama.\nIl cane Chance \u00e8 il cucciolo di un bimbo che lo ha salvato dal canile qualche anno prima. Sebbene siano sempre stati molto amici la loro amicizia sembra raffreddarsi e Chance si spaventa quando pensa (a torto) che il bambino lo voglia abbandonare, cos\u00ec scappa dall'aeroporto insieme agli altri due animali di famiglia: una gatta di nome Sassy e un altro cane di nome Shadow. I tre si ritrovano a San Francisco sperduti e affamati e sono costretti ad arrangiarsi stringendo amicizia con una banda di cani randagi e lottando contro il perfido e malvagio accalappiacani che da tempo li minacciava. Chance si innamora inoltre della bella Delilah e ha qualche dubbio sul tornare o meno dalla sua famiglia.\nInfine decide di tornare a casa e dopo una serie di avventure ci riesce, scoprendo che l\u00ec lo aspetta ancora l'affetto del suo padroncino e Delilah che ha deciso di abbandonare la sua vita randagia per farsi adottare dalla famiglia di Chance."}
{"id": "2312288", "revid": "1543377", "url": "https://it.wikipedia.org/wiki?curid=2312288", "title": "Diamante Maria Scarabelli", "text": "La Scarabelli debutt\u00f2 nel 1692 nell'opera \"Pausania\" di Giovanni Legrenzi, data presso la corte ducale di Mantova. Fu sentita nello stesso anno a Crema e a Lodi e successivamente cant\u00f2 nei teatri d'opera dell'Italia settentrionale, soprattutto in quelli veneziani (1695, 1703-4 e 1707-16), dove cant\u00f2 in almeno 23 opere, in gran parte prodotte da Carlo Francesco Pollarolo, Antonio Lotti e Antonio Caldara. \n\u00c8 ricordata principalmente per aver interpretato \"Poppea\" nel successo della prima assoluta di \"Agrippina\" di Georg Friedrich H\u00e4ndel nel 1709, parte che richiedeva un'ampia estensione vocale. \nCant\u00f2 frequentemente anche a Bologna (1696-7, 1699, 1700, 1708-9, 1711 e 1718), dove nel 1697 ottenne un grandioso successo interpretando una parte nel \"Perseo\", un \"pastiche\" realizzato con la musica di vari compositori. Questo apprezzamento le valse una dedica elogiativa nel volume intitolato \"La miniera del Diamante\". In misura minore apparve anche a Torino (1695-6), Mantova (1697-1703), Parma (1699), Milano (1699, 1713), Reggio Emilia (1700, 1712-4), Pavia (1705), Genova (1705), Vicenza (1707, 1710, 1715), Ferrara (1712, 1715) e Padova (1718). Fu inoltre al servizio del Duca di Mantova (1697-1708), del cardinale Grimani, del Vicer\u00e9 di Napoli (1709) e del Duca di Modena (1715). Non si ha praticamente pi\u00f9 notizia di lei dopo il 1725, dopo il quale anno probabilmente si ritir\u00f2 a vita privata e forse tenendo un'accademia presso casa sua.\nProbabilmente La Diamantina fu parente del poeta e librettista Massimo Scarabelli."}
{"id": "2312298", "revid": "648716", "url": "https://it.wikipedia.org/wiki?curid=2312298", "title": "Venezia (pirofregata)", "text": "La Venezia \u00e8 stata una pirofregata corazzata della Regia Marina.\nNome.\nLa \"Venezia\" del 1873 fu la prima nave militare a portare il nome della citt\u00e0 sulla laguna, che all'epoca della costruzione dell'unit\u00e0 era stata da pochi anni annessa all'Italia.\nSuccessivamente nella Regia Marina una sola altra unit\u00e0 da guerra ha portato il nome Venezia: un esploratore, ex SMS \"Saida\", della classe Helgoland della K.u.K. Kriegsmarine, che l'Italia ricevette in conto riparazioni danni di guerra al termine della prima guerra mondiale.\nCaratteristiche e costruzione.\nImpostata nei cantieri genovesi della Foce nel febbraio 1863 su progetto del generale ispettore del Genio Navale ingegner Giuseppe De Luca, la \"Venezia\" pot\u00e9 essere consegnata solo nell'aprile del 1873, dopo oltre dieci anni di lavori.\nLo scafo era in legno, rivestito di piastre corazzate in ferro, dello spessore di 150 millimetri alla cintura e 120 millimetri alla ridotta. Oltre all'apparato motore a vapore la nave aveva due alberi a vele quadre ed uno a vele auriche (armamento velico a brigantino a palo) con 2.957 m2 di velatura.\nGrazie anche alla grande lunghezza dei lavori, la \"Venezia\" pot\u00e9 adottare per i propri cannoni (17 pezzi di calibri vari) la disposizione a batteria centrale, che consentiva di colpire contemporaneamente prua e fiancata, mentre la capoclasse \"Roma\", ultimata quattro anni prima, aveva ancora i propri pezzi nella meno efficace batteria di fiancata.\nStoria operativa.\nNel corso dei suoi ventitr\u00e9 anni di servizio, non avendo partecipato l'Italia ad alcun conflitto di rilievo, la \"Venezia\" non ebbe mai modo di partecipare ad operazioni belliche.\nTra il 1874 ed il 1875 la nave venne sottoposta a lavori di rimodernamento dell'armamento, che divenne composto da 18 cannoni da 250\u00a0mm ed uno da 220\u00a0mm.\nNel 1881, essendo ormai sorpassata dall'introduzione delle corazzate a torri, la \"Venezia\" cess\u00f2 il servizio di squadra e, dopo le opportune modifiche (ridimensionamento di alberature ed armamento), venne adibita al ruolo di nave scuola torpedinieri a La Spezia.\nLa vecchia unit\u00e0 prosegu\u00ec in questo servizio sino al 23 agosto 1895, quando venne radiata. Fu demolita nel 1896."}
{"id": "2312312", "revid": "256896", "url": "https://it.wikipedia.org/wiki?curid=2312312", "title": "Societ\u00e0 Anonima Unione Radiofonica Italiana", "text": ""}
{"id": "2312313", "revid": "468414", "url": "https://it.wikipedia.org/wiki?curid=2312313", "title": "Beni Chiker", "text": ""}
{"id": "2312320", "revid": "284938", "url": "https://it.wikipedia.org/wiki?curid=2312320", "title": "D\u00f3ndar", "text": ""}
{"id": "2312340", "revid": "6923", "url": "https://it.wikipedia.org/wiki?curid=2312340", "title": "Antibolla", "text": "Una antibolla \u00e8 una goccia di liquido circondata da una sottile pellicola di gas, ed \u00e8 l'opposto di una bolla di gas, che \u00e8 una sfera di gas circondata da una sottile pellicola di liquido. Le antibolle si formano quando un liquido cade o fluisce in modo turbolento nello stesso liquido o in un altro. Esse possono anche schiumare attraverso la superficie di un liquido come l'acqua, in tal caso vengono chiamate anche Globuli di acqua, oppure possono rimanere completamente sommerse dentro il liquido in cui sono dirette.\nLe antibolle sono un fenomeno comune ma spessissimo non riconosciuto, in parte a causa della sua somiglianza con le bolle d'aria, ed in parte a causa della loro natura tipicamente transitoria o di breve durata. Con certe soluzioni (saponose) si possono far durare pi\u00f9 a lungo.\nI bordi delle antibolle differiscono da quelle delle bolle d'aria in tre modi principali, e forniscono un immediato metodo di identificazione:\nLe antibolle si possono facilmente creare lasciando un rubinetto gocciolare in un contenitore d'acqua in cui \u00e8 stata aggiunta una goccia o due di sapone: il sapone riduce la tensione di superficie dell'acqua e consente allo strato d'aria che circonda la goccia di resistere per pi\u00f9 di qualche frazione di secondo.\nDiversamente dalle bolle di sapone le quali, con aria dentro e aria fuori, hanno una galleggiabilit\u00e0 negativa e tendono cadere verso il suolo, le antibolle, con acqua all'interno ed acqua all'esterno, hanno una galleggiabilit\u00e0 positiva e tendono a risalire verso la superficie d'aria; tuttavia, come le bolle di sapone possono essere riempite come un gas pi\u00f9 leggero ottenere una galleggiabilit\u00e0 positiva, cos\u00ec le antibolle possono essere riempite con un liquido pi\u00f9 pesante per ottenere una galleggiabilit\u00e0 negativa. Usando una cannuccia da bibita per far cadere gocce di soluzioni di zucchero dentro l'acqua saponata si produrranno antibolle che affondano.\nDi solito le antibolle si rompono quando toccano il fondo o il lato del recipiente contenente il liquido. \u00c8 possibile evitare o limitare tale comportamento sciogliendo dello zucchero nell'acqua saponata e attendendo che lo stesso si diluisca sul fondo del recipiente: ci\u00f2 produrr\u00e0 una soluzione pi\u00f9 densa di acqua zuccherata sul fondo del contenitore; le antibolle fatte di soluzione zuccherina affonderanno attraverso l'acqua e rimarranno sulla superficie dello strato pi\u00f9 denso sul fondo. \u00c8 possibile che le antibolle create in questo modo possono durare diversi minuti.\nPossibili usi per le antibolle.\nSe le antibolle possono essere stabilizzate, possono essere usate per formare una spuma-antischiuma a lunga resistenza. Possibili usi per un antischiuma sono quello di lubrificante o di leveraggio per i sottili passaggi che attraversano l'antischiuma che viene cos\u00ec utilizzata come filtro per l'aria o altri gas.\nLe stesse antibolle possono essere usate per processi chimici come rimuoventi di sostanze inquinanti da accumuli di fumo. Sostituendo l'aria dei gusci delle antibolle con altri liquidi si potrebbero usare come un sistema di distribuzione di sostanze chimiche, creando un guscio di liquido-polimero attorno alla sostanza. Indurendo il polimero con luce ultravioletta si possono creare delle capsule piene di sostanze chimiche."}
{"id": "2312347", "revid": "338769", "url": "https://it.wikipedia.org/wiki?curid=2312347", "title": "Sporting Pombal (calcio a 5)", "text": ""}
{"id": "2312352", "revid": "287204", "url": "https://it.wikipedia.org/wiki?curid=2312352", "title": "The Fields of Athenry", "text": "The Fields of Athenry (\"I campi di Athenry\") \u00e8 una celebre canzone popolare irlandese. Composta negli anni settanta da Pete St. John, \u00e8 diffusissima in Irlanda in commemorazione della Grande carestia irlandese (1845-1850) di cui tratta e divenuta inno non ufficiale di organizzazioni e squadre sportive.\nTrama.\nIl testo della canzone narra della Grande carestia irlandese, e pi\u00f9 precisamente della narrazione di un prigioniero fittizio irlandese che attraverso le mura di una prigione ascolta la conversazione di un giovane uomo con la sua compagna, al di fuori delle mura della prigione. Il giovane deve essere trasportato dopo sentenza al penitenziario australiano di Botany Bay per aver rubato del cibo per mantenere la sua famiglia ridotta in povert\u00e0 dalla carestia. L'uomo probabilmente viene da Athenry, come suggeriscono il titolo ed il ritornello della canzone, un villaggio della Contea di Galway che in quel periodo (1845-1849) soffr\u00ec terribilmente la carestia. L'ultimo verso narra la partenza della nave-prigione, che si allontana all'orizzonte sotto gli occhi della donna, mentre scompare l'ultima stella della notte.\nDiffusione.\nIn Irlanda praticamente chiunque conosce la canzone, che \u00e8 stata ricantata da moltissimi artisti successivamente, come Paddy Reilly, Frank Patterson, Ronan Tynan, Brush Shiels, James Galway e Dropkick Murphys.\nMilitanti del movimento repubblicano irlandese a volte cantano la canzone con il testo modificato \"Where once we watched the small free birds fly - oh baby, let the free birds fly / Our love was on the wing - Sinn F\u00e9in / We had dreams and songs to sing - IRA / It's so lonely round the Fields of Athenry.\"\nLa canzone \u00e8 molto usata anche in ambito sportivo: viene cantata come coro da stadio dai tifosi delle squadre di rugby del Munster, London Irish e in genere ogni squadra irlandese di rugby, ma anche nel calcio dai tifosi del Celtic F.C., che \u00e8 una squadra scozzese di Glasgow, ma ha forti connessioni con l'Irlanda e un vasto seguito sull'isola. Ambienti unionisti in Irlanda del Nord hanno adattato la canzone, cantando il ritornello \"Low lie, the fields of Ballynafeigh\". \"The Fields of Anfield Road\" invece \u00e8 cantata in Inghilterra dai tifosi del Liverpool F.C., ovviamente modificata sulla storia del club e del loro stadio. I tifosi del Rangers F.C., storica rivale del Celtic, cantano \"A Father's Advice\" con lo stesso motivo.\nIl singolo dei Dropkick Murphys.\nNel 2003 la canzone \u00e8 stata pubblicata come singolo dal gruppo celtic punk statunitense Dropkick Murphys, estratto dal loro album di studio \"Blackout\"."}
{"id": "2312362", "revid": "599013", "url": "https://it.wikipedia.org/wiki?curid=2312362", "title": "David Bianchini", "text": "Carriera.\nCresciuto nella che lo lancia in Serie C nel 1991.\nNell'estate 1992 fa il grande salto in Serie A, poich\u00e9 viene acquistato dal Foggia di Zeman: rimane ai rossoneri per quattro stagioni (di cui le prime tre in Serie A, dove segna pure una rete).\nIn seguito milita in Serie B nel Padova per due anni.\nFra il 1998 e il 2002 \u00e8 uno dei perni della difesa della .\nSuccessivamente veste le maglie di Lucchese, e S\u00fcdtirol."}
{"id": "2312368", "revid": "486946", "url": "https://it.wikipedia.org/wiki?curid=2312368", "title": "Josaphat", "text": ""}
{"id": "2312377", "revid": "729019", "url": "https://it.wikipedia.org/wiki?curid=2312377", "title": "Marc Andrieu", "text": "Biografia.\nCresciuto a Carmaux, pass\u00f2 nel 1979 al B\u00e9ziers con cui vinse 3 titoli di campione francese tra il 1980 e il 1983; dal 1983 al 1993 milit\u00f2 poi nel N\u00eemes ed esord\u00ec in Nazionale francese nel 1986, in un \"test match\" contro l'; prese poi parte ai Cinque Nazioni 1988, vinto a pari merito del .\nPartecip\u00f2 alla prima edizione della Coppa del Mondo nel 1987, giungendo fino alla finale, poi persa, contro la .\nDopo il ritiro si dedic\u00f2 alla conduzione tecnica del N\u00eemes, del quale divenne in seguito direttore sportivo, per poi tornare al B\u00e9ziers come direttore del centro di formazione.\nDal 1992, inoltre, dirige gli Stages Marc Andrieu, da lui ideati, rivolti all'addestramento e al reclutamento di giovani rugbisti tra gli 8 e 18 anni, giunti nel 2009 alla loro 18\u00aa edizione."}
{"id": "2312383", "revid": "729019", "url": "https://it.wikipedia.org/wiki?curid=2312383", "title": "Campionato africano di pallavolo maschile 1979", "text": "Il IV campionato africano di pallavolo maschile si \u00e8 svolto nel 1979 a Tripoli, in Libia. Al torneo hanno partecipato 5 squadre nazionali africane e la vittoria finale \u00e8 andata per la terza volta alla Tunisia.\nPodio.\nCampione.\nTunisia(Terzo titolo)\nSecondo posto.\nLibia\nTerzo posto.\nMadagascar"}
{"id": "2312397", "revid": "729019", "url": "https://it.wikipedia.org/wiki?curid=2312397", "title": "Campionato africano di pallavolo maschile 1983", "text": "Il V campionato africano di pallavolo maschile si \u00e8 svolto nel 1983 a Porto Said, in Egitto. Al torneo hanno partecipato 7 squadre nazionali africane e la vittoria finale \u00e8 andata per la seconda volta all'Egitto.\nPodio.\nCampione.\nEgitto(Secondo titolo)\nSecondo posto.\nTunisia\nTerzo posto.\nAlgeria"}
{"id": "2312403", "revid": "2074539", "url": "https://it.wikipedia.org/wiki?curid=2312403", "title": "Martin Carthy", "text": "Gli Inizi.\nMartin Carthy nacque nel 1941 ad Hatfield, una citt\u00e0 a nord di Londra, e trascorse la sua adolescenza a Hampstead. Nell'Inghilterra del dopoguerra fino alla met\u00e0 degli anni '50, quando una nuova ondata di spettacoli teatrali, film e musicisti rianimarono la scena culturale, Carthy fu profondamente influenzato dal cantante Lonnie Donegan, che rese popolare la musica skiffle con una serie di successi tra i quali \"Rock Island Line\" e \"Tom Dooley\". Nella sua forma pi\u00f9 primitiva lo skiffle era una fusione di elementi folk e jazz condita dall'uso di strumenti estemporanei come le tavole da bucato ed i bottiglioni di liquori. Con questo spirito \u201cfai da te\u201d, lo skiffle si sparse per tutta la Gran Bretagna e centinaia di dilettanti provarono ad emulare il successo internazionale di Donegan.\nAgli esordi della sua carriera Carthy lavor\u00f2 come assistente, suggeritore e trovarobe per numerose compagnie teatrali, ma l'amore per lo skiffle lo port\u00f2 ad esibirsi in molti locali dell'area londinese. Si un\u00ec al gruppo The Thameside Four come cantante e chitarrista e partecip\u00f2 alle registrazioni dell'album del 1963 dal titolo \u201cThe Thamesiders and Davy Graham\u201d. Nel frattempo Carthy divenne una figura di spicco del folk revival britannico, che tra la fine degli anni '50 e l'inizio dei '60 aveva il suo centro nel Troubadour Folk Club di Earl's Court a Londra.\nIl debutto discografico.\nIl primo album eponimo di Carthy \u00e8 del 1965 e fu pubblicato sotto etichetta Fontana. A partire dalla seconda registrazione (\"Second Album\"), ha inizio la collaborazione con il violinista Dave Swarbrick; tale collaborazione continua fino ai giorni nostri.\nBob Dylan, durante la sua permanenza a Londra nel 1965, ebbe l'opportunit\u00e0 di conoscere Carthy e di ascoltare il suo arrangiamento della ballata tradizionale \"Lord Franklin\". Ispirato da questa melodia, Dylan la inser\u00ec nella sua canzone \"Bob Dylan's Dream\" e la pubblic\u00f2 nell'album \"The Freewheelin' Bob Dylan\", riconoscendo a Martin Carthy la paternit\u00e0 dell'arrangiamento nelle note di copertina. Diverso e pi\u00f9 controverso fu l'adattamento di Paul Simon dell'arrangiamento del tradizionale \"Scarborough Fair\", che Carthy aveva pubblicato nel suo primo album del 1965. Simon ascolt\u00f2 l'esecuzione della canzone ad un concerto di Carthy e ne discusse approfonditamente con lui, che gli diede una copia del suo arrangiamento, compreso di accordi e testi. Dopo che la canzone fu pubblicata come brano di apertura dell'album di Simon &amp; Garfunkel \"Parsley, Sage, Rosemary &amp; Thyme\" del 1966, senza riconoscere alcun credito a Carthy, nacque una lite personale tra i due musicisti: Simon si rifiutava di riconoscere a Carthy la paternit\u00e0 dell'arrangiamento e questi metteva in discussione l'integrit\u00e0 morale del musicista statunitense. La controversia, che non trascese mai in ambito legale, ebbe termine nell'ottobre del 2000 quando Simon chiam\u00f2 Carthy sul palco durante un suo concerto a Londra.\nFortunatamente la maggior parte delle altre collaborazioni musicali di Carthy furono molto pi\u00f9 amichevoli e produttive. Durante la seconda met\u00e0 degli anni sessanta, Carthy realizz\u00f2 un album ogni anno, comprendendo sia nuovo materiale, sia soprattutto arrangiamenti di canzoni tradizionali. Molto proficua fu la collaborazione con Dave Swarbrick, che collabor\u00f2 in veste di musicista, arrangiatore e che lo accompagnava nelle esibizioni dal vivo. Il duo realizz\u00f2 sei album tra il 1966 ed il 1969, anno in cui Swarbrick si un\u00ec al gruppo folk rock Fairport Convention.\nGli anni settanta e ottanta.\nAnche Carthy si un\u00ec ad una folk rock band nel 1970, gli Steeleye Span, cimentandosi per la prima volta nella sua carriera con la chitarra elettrica e rimanendo nella formazione per lo spazio della realizzazione di due incisioni. Nel 1972 spos\u00f2 in seconde nozze la cantante folk Norma Waterson appartenente al gruppo tradizionale dei Waterson di cui entr\u00f2 a far parte, nello stesso periodo collabor\u00f2 con Shirley Collins e successivamente entr\u00f2 a far parte per un breve periodo della Albion Country Band.\nNegli anni ottanta form\u00f2 il gruppo Brass Monkey, una formazione piuttosto singolare che oltre al musicista di fisarmonica inglese (anglo concertina) John Kirkpartick comprendeva anche una sezione di ottoni. Il genere musicale rimaneva sempre quello tradizionale, ma gli arrangiamenti risultano abbastanza peculiari.\nNella cinquantennale carriera, Martin Carthy \u00e8 stato riconosciuto come uno dei pi\u00f9 importanti elementi in quello che viene definito folk revival; sono state numerosissime le sue partecipazioni come musicista nell'ambito della musica folk, a partire da Leon Rosselson, passando per i Morris On, i Blue Murder, Peter Bellamy, Shirley Collins, Martin Simpson e molti altri.\nIl presente.\nMartin Carthy ha ricevuto nella sua carriera molti riconoscimenti. Nel 1998 \u00e8 stato insignito dell'Ordine dell'Impero Britannico (MBE), un riconoscimento che ha portato l'artista a riflettere sulla sua collocazione all'interno della comunit\u00e0 della musica folk. Carthy esitava ad accettare l'onorificenza per il suo significato imperialistico, ma alla fine decise di accettarla, considerandola come un onore riconosciuto a tutta la musica popolare inglese."}
{"id": "2312410", "revid": "729019", "url": "https://it.wikipedia.org/wiki?curid=2312410", "title": "Campionato africano di pallavolo maschile 1987", "text": "Il VI campionato africano di pallavolo maschile si \u00e8 svolto nel 1987 a Tunisi, in Tunisia. Al torneo hanno partecipato 8 squadre nazionali africane e la vittoria finale \u00e8 andata per la quarta volta alla Tunisia.\nPodio.\nCampione.\nTunisia(Quarto titolo)\nSecondo posto.\nCamerun\nTerzo posto.\nAlgeria"}
{"id": "2312411", "revid": "23145050", "url": "https://it.wikipedia.org/wiki?curid=2312411", "title": "John Frink", "text": ""}
{"id": "2312412", "revid": "298055", "url": "https://it.wikipedia.org/wiki?curid=2312412", "title": "Nani (Ciclo dell'Eredit\u00e0)", "text": ""}
{"id": "2312430", "revid": "599013", "url": "https://it.wikipedia.org/wiki?curid=2312430", "title": "Pasquale De Vincenzo", "text": "Carriera.\nCresciuto nell', la sua prima squadra professionistica \u00e8 stata il che lo lancia in Serie B nel 1988: resta in Calabria per tre stagioni e mezzo.\nDopo una mezza annata alla in Serie C1, nell'estate 1992 viene acquistato dal Foggia di Zeman militante in Serie A: rimane ai rossoneri per quattro stagioni (di cui le prime tre in Serie A, dove segna 4 reti in 81 presenze).\nIn seguito milita per altre 2 stagioni in Serie B alla .\nFra il 1998 ed il 1999 gioca nel ; poi passa per due stagioni allo Spezia.\nLe sue ultime squadre professionistiche sono state la ed il . In seguit\u00f2 gioc\u00f2 per una stagione nei dilettanti del Venturina."}
{"id": "2312434", "revid": "1305772", "url": "https://it.wikipedia.org/wiki?curid=2312434", "title": "Festival di Cannes 2009", "text": "La 62\u00aa edizione del Festival di Cannes si \u00e8 svolta a Cannes dal 13 al 24 maggio 2009.\nIl festival si \u00e8 aperto con la proiezione in anteprima mondiale del film d'animazione 3D \"Up\" e si \u00e8 chiuso con quella di \"Coco Chanel &amp; Igor Stravinsky\" di Jan Kounen.\nLa giuria presieduta dall'attrice francese Isabelle Huppert, due volte vincitrice del premio come miglior attrice a Cannes, nel 1978 per \"Violette Nozi\u00e8re\" e nel 2001 per \"La pianista\", ha assegnato la Palma d'oro per il miglior film a \"Il nastro bianco\" di Michael Haneke. Per alcuni commentatori si \u00e8 trattata di un'edizione tra le pi\u00f9 importanti degli ultimi anni, in particolare per i grandi nomi che ne componevano la selezione, anche se \"qualitativamente\" non esaltante, con molte opere considerate di \"passaggio\"."}
{"id": "2312436", "revid": "330270", "url": "https://it.wikipedia.org/wiki?curid=2312436", "title": "Michail Kutuzov", "text": ""}
{"id": "2312442", "revid": "729019", "url": "https://it.wikipedia.org/wiki?curid=2312442", "title": "101\u00aa Divisione motorizzata &quot;Trieste&quot;", "text": "La 101\u00aa Divisione motorizzata \"Trieste\" fu una divisione motorizzata del Regio Esercito italiano impiegata in Libia, Tunisia ed Egitto nella seconda guerra mondiale.\nStoria.\nLa grande unit\u00e0 ebbe le sue origini nella Brigata \"Sicilia\" costituita il 16 aprile 1861 che aveva alle sue dipendenze organiche il 61\u00ba e il 62\u00ba Reggimento, sciolta nel 1871 e ricostituita nel 1881.\nLa brigata prese parte al primo conflitto mondiale impiegata inizialmente sul fronte italiano, riceve una citazione nel Bollettino di guerra n\u00ba 371 del 31 maggio 1916, e per la sua azione a Passo Buole, la bandiera di guerra del 62\u00ba sarebbe stata ricompensata con la medaglia di bronzo al valor militare Nella seconda met\u00e0 del 1916 e fino al termine del conflitto, la brigata venne aggregata alla 35\u00aa Divisione francese e inviata sul fronte dei Balcani dove la bandiera di guerra del 61\u00ba venne decorata con la Croce di guerra francese con palma.\nIn esecuzione della legge 11 marzo 1926 sull'ordinamento dell'esercito, che prevedeva la costituzione delle brigate su tre reggimenti, il 15 ottobre assunse la denominazione di VIII Brigata di Fanteria inquadrando, oltre agli storici 61\u00ba e 62\u00ba Reggimento fanteria, anche il 65\u00ba Reggimento fanteria \"Valtellina\" e, con il 46\u00ba Reggimento artiglieria da campagna entr\u00f2 a far parte della Divisione Militare Territoriale di Piacenza (8\u00aa), grande unit\u00e0 che nel 1934 assunse la denominazione di Divisione di Fanteria del Po (8\u00aa), nominativo che si estende anche alla brigata che divenne Brigata di fanter\u00eca del Po (VIII). Nel 1935 cedette il 46\u00ba Reggimento artiglieria alla Divisione \"Trento\" inquadrando al suo posto il 21\u00ba Reggimento artiglieria per Divisione di fanteria. Tra il novembre 1936 e il maggio 1937 cedette prima il 62\u00ba e poi il 61\u00ba Reggimento fanteria sempre alla Divisione Motorizzata Trento, ricevendo dalla Divisione di Fanteria Fossalta (16\u00aa) il 66\u00ba Reggimento fanteria \"Valtellina\", costituendo, nel con il 65\u00ba Reggimento fanteria, il 66\u00ba Reggimento fanteria e il 21\u00ba Reggimento artiglieria, la Divisione motorizzata Po. Dopo avere inquadrato alle sue dipendenze, nel 1938, anche il 9\u00ba Reggimento bersaglieri, il 2 gennaio 1939 assunse il numero ordinativo di 101\u00aa, e cambiando il 4 aprile dello stesso anno la sua denominazione, con le stesse unit\u00e0 diede vita alla 101\u00aa Divisione motorizzata \"Trieste\". Nella stessa data anche il 66\u00ba Reggimento fanteria motorizzato \"Valtellina\" cambia la sua denominazione in 66\u00ba Reggimento fanteria \"Trieste\"\nLa grande unit\u00e0 inizi\u00f2 la guerra prestando servizio sul territorio nazionale italiano, impiegata nel mese di giugno sul fronte francese. Dopo la cessazione delle ostilit\u00e0 con la Francia, nel novembre del 1940 venne inviata in Puglia per essere impiegata nell'organizzazione della difesa costiera nella zona di Lecce, ad eccezione del comando della divisionale, del 21\u00ba Reggimento artiglieria e di unit\u00e0 dei servizi che vennero trasferiti al fronte greco-albanese.\nLe operazioni in Africa settentrionale.\nIl 28 marzo il Comando Divisione rientr\u00f2 dall'Albania e l'11 aprile 1941 si riun\u00ec con i reparti rimasti in Italia e venne destinata a Napoli per essere trasferita durante l'estate in Africa. Nel periodo precedente la partenza, il comandante dell'epoca, generale Alessandro Piazzoni eman\u00f2 una serie di direttive per chiarire ai componenti della divisione stessa i compiti in fase di manovra offensiva e difensiva. La partenza per l'Africa avvenne con la divisione su due reggimenti di fanteria (65\u00ba e 66\u00ba) ed un reggimento di bersaglieri (9\u00ba) con artiglieria e armi d'accompagnamento.\nIl primo ciclo operativo dur\u00f2 fino ai primi mesi del 1942, quando fu completata la riconquista della Cirenaica, in questo ciclo oper\u00f2 generalmente a contatto con l\"'Ariete\", inquadrata nel Corpo d'armata di manovra diretto dal generale Gambara ma anche con le divisioni tedesche, come a el-Duda. La divisione mostr\u00f2 le sue migliori qualit\u00e0 quando, riuscendo a organizzare capisaldi difensivi, ruppe lo slancio delle unit\u00e0 corazzate nemiche, spesso anche con l'appoggio della componente carrista fornita dall\"Ariete\". Il 31 gennaio 1942 con lo scioglimento del Comando XX Corpo d'Armata che i fusecon il comando della Piazza di Tripoli assumendo la denominazione di Comando Difesa della Tripolitania, la sua eredit\u00e0 nella stessa data venne raccolta dal Comando Corpo d'Armata di Manovra, che a partire dal 10 marzo 1942, prese il nome di Comando XX Corpo d'armata, nel quale vennero inquadrati sia l'\"Ariete\" che la \"Trieste\".\nConstatate le lacune nell'organico divisionale, furono aggiunti l'XI battaglione carri medi (tolto alla \"Littorio\") su carri M13/40 e l'VIII battaglione bersaglieri corazzato, creato appositamente, su autoblindo, tuttavia perdendo il 9\u00ba reggimento bersaglieri, mentre i reggimenti di fanteria venivano riorganizzati su due battaglioni di tre compagnie (prima erano organizzati su due battaglioni fucilieri ed un battaglione armi d'accompagnamento) e veniva modificata la catena di comando, introducendo il vice comandante di divisione ed il comandante della fanteria.\nDopo questa riorganizzazione, terminata nel maggio 1942, la divisione fu immediatamente utilizzata nella battaglia di Al-Gazala. In questa battaglia la \"Trieste\" ebbe un ruolo di notevole rilevanza, in quanto, nel tentativo di attraversare lo schermo difensivo a nord di Bir Hakeim, fu inizialmente fermata dalle forze della \"150\u00aa brigata\" (\"50\u00aa divisione Northumbrian\"), attestata nel \"box\" (gli inglesi chiamavano box dei campi trincerati con munite postazioni anticarro e campi minati disposti a 360\u00b0) di Got el Ualeb. Quando parte delle forze inglesi si ritir\u00f2 in seguito all'aggiramento di Bir Hakeim effettuato dal DAK e dall\"'Ariete\" la \"Trieste\" riusc\u00ec ad aprire un corridoio fino al \"Calderone\" (una zona chiamata dai tedeschi \"der Hexenkessel\", letteralmente \"calderone di streghe\"), corridoio che permise il rifornimento delle forze mobili fino alla completa distruzione della \"150\u00aa brigata\". Il 30 maggio la \"Trieste\" partecip\u00f2 all'attacco della \"150\u00aa brigata\", attaccandola da sud ed utilizzando gli obici 100/17 in funzione anticarro senza ottenere risultati significativi. L'attacco, ripreso il giorno successivo ed appoggiato a destra dalla \"Pavia\" ed a sinistra dalla \"90. Leichte\", port\u00f2 allo sfondamento della linea difensiva, al contatto con le forze tedesche provenienti da nord ed alla successiva resa delle forze inglesi.\nImmediatamente dopo la distruzione della \"150\u00aa brigata\" la \"Trieste\" fu inviata con la \"90. Leichte\" ad attaccare Bir Hakeim. Contrariamente alle previsioni la Trieste si trov\u00f2 di fronte ad una tenace resistenza nemica e fu bloccata a 700\u00a0m dalla fascia di protezione esterna dei campi minati che coprivano gli accessi alla linea di difesa vera e propria. Nei giorni successivi la fanteria divisionale cerc\u00f2 di aprire i varchi nei campi minati, mentre i bersaglieri operavano contro le forze mobili britanniche. Anche questi attacchi furono tenuti in stallo dalle artiglierie francesi. Infine l'8 giugno inizi\u00f2 l'attacco, portato per la \"Trieste\" dal \"65\u00ba reggimento fanteria\", l'attacco, iniziato alle 6 del mattino, alle 5 di sera aveva ottenuto una penetrazione di solo un chilometro, nonostante l'appoggio fornito dalla Luftwaffe che aveva effettuato un numero notevoli di missioni utilizzando gli Stuka. Finalmente nella notte fra il 10 e l'11 giugno le forze francesi abbandonarono il caposaldo lasciandovi solo i feriti pi\u00f9 gravi.\nNei giorni successivi il peso delle operazioni divisionali fu sostenuto quasi esclusivamente dall\"VIII battaglione bersaglieri\", che si prodig\u00f2 nel pattugliamento finalizzato alla rivelazione delle posizioni dell'artiglieria nemica. Quando infine la \"Trieste\" torn\u00f2 ad operare unita, fu comunque bloccata davanti a Tobruk dalle postazioni difensive britanniche e dalle carenze logistiche che bloccarono l'azione dei guastatori divisionali per la mancanza di sufficienti rifornimenti di esplosivi.\nIn seguito alla vittoria di Gazala la \"Trieste\" partecip\u00f2 all'inseguimento dei resti dell\"8\u00aa Armata\" fino ad El Alamein, dove arriv\u00f2 nella notte fra il 30 giugno ed il 1\u00ba luglio. Dopo la prima battaglia, il 10 luglio in un tentativo di contrattacco, vene distrutta la compagnia \"III/XI Bersaglieri\", ed il carro di questa compagnia targato RE 3700, superata Quota 33, viene distrutto dal fuoco nemico. \u00c8 il massimo punto dell'avanzata italiana verso Alessandria, ed il luogo ove dopo la guerra fu costruito il monumento al carrista.\nLa \"Trieste\" partecip\u00f2 alla battaglia di Alam Halfa, sempre affiancando l\"Ariete\" con le sue fanterie, ma la sua avanzata fu fermata poco dopo il superamento dei campi minati che proteggevano le posizioni britanniche. All'inizio della terza battaglia di El Alamein la \"Trieste\" era schierata nella parte meridionale del fronte e fu travolta quando giunse l'ordine di ripiegamento alla \"Folgore\", l\"VIII battaglione bersaglieri\" fu distrutto, i superstiti furono catturati il 6 novembre, i resti delle forze corazzate della Trieste si sacrificano per coprire la ritirata, e furono annientate a Tell el Aqqaqir. Dopo la battaglia le fanterie della \"Trieste\" erano rimaste praticamente l'unica unit\u00e0 italiana organizzata a coprire la ritirata.\nLa ritirata verso la Tunisia serv\u00ec solo a ritardare la fine delle forze dell'Asse in Africa e la \"Trieste\", dopo il crollo dell'estrema linea di difesa, si arrese agli angloamericani nel maggio 1943.\nLe ricostituzione nel dopoguerra.\nLa Grande Unit\u00e0 \u00e8 stata ricostituita a Bologna nel 1950 come Divisione fanteria \"Trieste\" dell'Esercito italiano e dopo essere stata trasformata in brigata meccanizzata nel 1975 con la denominazione di Brigata meccanizzata \"Trieste\" \u00e8 stata di nuovo sciolta il 31 maggio 1991 nel quadro del riordinamento della Forza Armata.\nLa rilevanza della \"Trieste\" per l'organica.\nLa divisione Trieste ebbe una notevole importanza del quadro dell'organico e dello sviluppo dottrinario dei mezzi corazzati nel Regio Esercito. L'organico adottato dalla \"Trieste\" in Libia inizialmente fu il Tipo AS (Africa Settentrionale), (vedi il punto 1941 nella sezione Struttura). La divisione era su due reggimenti di fanteria, ognuno su due battaglioni fucilieri e un battaglione armi d'accompagnamento, per un totale di 2440 uomini fra ufficiali, sottufficiali e truppa, un reggimento di bersaglieri, con una struttura simile a quella dei reggimenti di fanteria, ma con una compagnia motociclisti in pi\u00f9 ed i battaglioni bersaglieri autoportati, ed un reggimento di artiglieria pi\u00f9 i servizi. Le mancanze pi\u00f9 gravi dal punto di vista organico erano la mancanza di un'unit\u00e0 esplorante e di una componente di carri propria, ma, ancora pi\u00f9 grave, era che gli unici reparti con mobilit\u00e0 propria erano i due battaglioni autocarrati dei bersaglieri, mentre per i battaglioni di fucilieri non era prevista la presenza in organico di mezzi di trasporto.\nDopo il primo ciclo operativo la divisione fu riorganizzata secondo quanto appreso dall'esperienza sul campo, dando origine al Tipo Divisione Motorizzata A.S.42 (Africa Settentrionale 1942). Avendo constatato i problemi operativi legati alla mancanza di una componente corazzata o blindata propria furono aggiunti all'organico della divisione un battaglione carristi su M13/40, ed un battaglione bersaglieri su autoblindo, mentre veniva tolto il reggimento bersaglieri. Fu riorganizzata anche la catena di comando della divisione, creando un vicecomandante di divisione ed un comandante delle fanterie divisionali. I reggimenti di fanteria furono riorganizzati su due battaglioni e le compagnie costituenti i battaglioni furono portate da quattro a tre. In questo modo l'organico totale della divisione passava a 6671 uomini, con un rapporto artiglieria/fanteria pi\u00f9 alto. Non veniva tuttavia risolto il problema dei trasporti, che restavano comunque concentrati nell'autogruppo divisionale.\nIl maggiore difetto del nuovo organico veniva dal fatto che le forze della Trieste erano autocarrate, mancando, all'epoca, nella produzione italiana dei mezzi per trasportare la fanteria fino al limite del campo di battaglia (quelli che dopo la guerra furono chiamati Veicoli trasporto truppe), che invece era disponibili per le forze tedesche, con i SdKfz 250 e SdKfz 251, che talvolta portavano le fanteria anche entro il campo di battaglia. L'equipaggiamento della \"Trieste\", per quanto riguardava i trasporti per la fanteria, invece si limitava agli SPA 38R, ai Lancia 3 RO ed ai Breda Dovunque, tutti e tre veicoli ruotati non armati e non corazzati, l'unico dei quali aveva una trazione 4x4 era il Breda. Queste limitazioni imponevano alla fanteria di scendere dai mezzi di trasporto ad una certa distanza dal campo di battaglia, che dovevano raggiungere a piedi trasportando le armi proprie e di reparto, riducendo cos\u00ec in modo notevole la rapidit\u00e0 di movimenti in faccia al nemico.\nStruttura.\nVicecomandante (Gen. B. Ugo Tabellini poi, dal 16 ottobre 1941, Gen. B. Arnaldo Azzi)\nottobre 1942"}
{"id": "2312447", "revid": "767487", "url": "https://it.wikipedia.org/wiki?curid=2312447", "title": "Giuseppe Madini", "text": "Carriera.\nIn giovent\u00f9 ha militato nella SAFAR di Milano.\nHa successivamente giocato in Serie A con l' e in B con , e .\nHa debuttato in serie A il 5 ottobre 1947 in Sampdoria-Inter 1-4."}
{"id": "2312448", "revid": "767487", "url": "https://it.wikipedia.org/wiki?curid=2312448", "title": "E.N.I. (gruppo musicale)", "text": "E.N.I. \u00e8 una girl-band pop croata, fondata a Fiume nel 1996, e tuttora in attivit\u00e0.\nIl gruppo ha rappresentato la Croazia all'Eurovision Song Contest 1997 con la canzone \"Probudi Me\"."}
{"id": "2312457", "revid": "729019", "url": "https://it.wikipedia.org/wiki?curid=2312457", "title": "Stazione di Francavilla Fontana", "text": "La stazione di Francavilla Fontana \u00e8 la stazione ferroviaria dell'omonimo comune. Attualmente attiva per il servizio passeggeri; si trova in \"piazzale Matteotti\", nel centro della citt\u00e0.\nStoria.\nLa stazione entr\u00f2 in servizio il 6 gennaio 1886, all'attivazione del tronco da Taranto a Latiano della linea Taranto-Brindisi.\nNel 1915 \u00e8 divenuta anche nodo di scambio con le Ferrovie del Sud Est (linea Martina Franca-Lecce), aumentando di conseguenza la sua importanza per il circondario.\nStrutture e impianti.\nLa stazione di Francavilla, gestita da RFI, \u00e8 servita dai treni regionali della linea Taranto-Brindisi.\nServizi.\nLa stazione, che RFI classifica nella categoria \"silver\", dispone di:"}
{"id": "2312458", "revid": "1543377", "url": "https://it.wikipedia.org/wiki?curid=2312458", "title": "Chanel No. 19", "text": "Chanel N\u00b019 \u00e8 un profumo commercializzato dalla casa di moda Chanel dal 1970.\nStoria.\nCreata dal profumiere Henri Robert, che aveva preso il posto di Ernest Beaux (il creatore del celebre \"Chanel No. 5\"), \"Chanel No. 19\" fu l'ultimo profumo voluto da Coco Chanel, che mor\u00ec l'anno seguente alla commercializzazione del prodotto. Filosofia di \"Chanel No.19\" era quella di stupire con un profumo fuori dall'ordinario e diverso da ci\u00f2 che aveva contraddistinto la produzione Chanel precedente. Il nome \"No. 19\" fu invece scelto per celebrare il compleanno della stilista, che era nata il 19 agosto.\nDescrizione.\nLa fragranza \"No. 19\" \u00e8 un profumo dalle note balsamiche-verdi, molto differente dal celebre \"Chanel No. 5\", dal floreale \"Chanel No. 22\" e da \"Chanel No.18\". Il profumo, cos\u00ec come la sua versione eau de toilette \u00e8 contraddistinto da un liquido di colore verde chiaro, bench\u00e9 le prime versioni commercializzate, come testimoniato da alcune vecchie pubblicit\u00e0, erano di un verde pi\u00f9 profondo.\nIl profumo \"Bel respiro\", commercializzato dal 2006 da Chanel \u00e8 stato descritto come molto simile a \"Chanel No. 19\", soprattutto nelle note di testa.\nPackaging.\nIl flacone di \"Chanel No. 19\" fu disegnato da Coco Chanel in persona. Si tratta di un flacone semplice e sobrio come nello stile pi\u00f9 classico della maison francese. \"No. 19\" si contraddistingue da una bottiglia squadrata, simile a quella del \"No. 5\", ma pi\u00f9 alta e slanciata.\nRiconoscimenti.\nNel 1973 \"Chanel No. 19\" ha ottenuto il riconoscimento FiFi Award nella sezione \"miglior profumo da donna dell'anno\" e \"miglior campagna pubblicitaria nazionale\"."}
{"id": "2312460", "revid": "570966", "url": "https://it.wikipedia.org/wiki?curid=2312460", "title": "Multifilamento", "text": "Il multifilamento \u00e8 un tipo di corda da tennis sintetica in tecnofibra, formata da pi\u00f9 fili disposti nelle maniere pi\u00f9 diverse: tra queste vi sono la disposizione Seale e altre.\nNel multifilamento ci sono molte piccole corde all'interno, ognuna delle quali ha un'anima centrale circondata da un numero di fili sottili pari a 6 o un multiplo di 6. Una corda cos\u00ec fatta si dice che a sua volta va a disporsi insieme ad altre corde, attorno ad un'anima e a formare la corda vera e propria. \nSono corde dotate di grande comfort all'impatto e di una notevole spinta."}
{"id": "2312470", "revid": "15756", "url": "https://it.wikipedia.org/wiki?curid=2312470", "title": "Paolo Antonio Foscarini", "text": "Autore, nel 1615, della \"Lettera sopra l'opinione de' Pittagorici, e del Copernico, della mobilit\u00e0 della terra e stabilit\u00e0 del sole\", nella quale affermava la verit\u00e0 dell'interpretazione eliocentrica di Niccol\u00f2 Copernico, il suo libro fu condannato nel 1616 dalla Chiesa cattolica.\nBiografia.\nPadre carmelitano come il fratello Polibio, studi\u00f2 a Napoli nel convento del Carmine Maggiore dove poi fu professore di teologia. Fu priore del convento di Tropea, vicario provinciale dell'Ordine e, dal 1608, padre provinciale della Calabria.\nNel 1611 pubblic\u00f2 il libro di devozioni \"Meditationes, preces, et exercitia quotidiana\", nel quale esalt\u00f2 le scienze quali strumenti di conoscenza e amore di Dio, e nel 1613 la \"Institutionum omnis generis doctrinarum tomis VII. comprehensarum Syntaxis\", dedicata al generale dell'Ordine Sebastiano Fantone. Si tratta dell'abbozzo di un'enciclopedia in sette volumi dedicata alle arti liberali, alla fisica, alla metafisica, all'etica e alla teologia scolastica e mistica, con un particolare accento per la matematica e la fisica. Il Foscarini non ebbe per\u00f2 il tempo di sviluppare l'opera. Il testo in volgare \"Trattato della divinatione naturale cosmologica\", pubblicato a Napoli nel 1615, ne rappresenta soltanto una parte: vi si esamina la possibilit\u00e0 di prevedere gli eventi naturali in un mondo concepito secondo gli schemi tolomaici, anche se nel trattato \u00e8 presente un accenno alla teoria copernicana, della quale Foscarini preannuncia un'apposita trattazione in un prossimo scritto.\nLa \"Lettera sopra l'opinione de' Pittagorici e del Copernico\".\nLo scritto, dedicato ancora al Fantone, comparve a Napoli lo stesso anno con il titolo \"Lettera sopra l'opinione de' Pittagorici, e del Copernico, della mobilit\u00e0 della terra e stabilit\u00e0 del sole, e del nuovo Pittagorico Sistema del Mondo\", con la quale intese mostrare come la rotazione e la rivoluzione della Terra non contraddicessero le Sacre Scritture.\nIl Foscarini precisava che l'opera, rivolta principalmente \u00aballi dottissimi Signor Galileo Galilei e Signor G. Keplero\u00bb, oltre che \u00aba tutta la illustre e virtuosissima Accademia de' Signori Lincei\u00bb, intendeva \u00abaccordare molti luoghi della Scrittura\u00bb con la concezione copernicana e \u00abinterpretarli (non senza fondamenti teologici e fisici) in modo tale che non gli contradicano affatto\u00bb, dal momento che \u00abil commune Sistema del Mondo dichiarato da Tolomeo, non ha dato mai a pieno soddisfazzione a i dotti, si \u00e8 sempre sospettato anco da gl'istessi, che lo seguirono, che qualche altro fusse il pi\u00f9 vero: percioch\u00e8 con questo comune, quantunque si salvino tutti i Fenomeni, e le apparenze, che risultano da corpi Celesti, nondimeno si salvano con innumerabili difficolt\u00e0, e rappezzamenti di Orbi (e questi di varie forme, e figure) di Epicicli, di Equanti, di Deferenti, di Eccentrici, e di mille altre imaginationi, e Chimere, che hanno pi\u00f9 tosto del puro ipotizzare, che realt\u00e0 alcuna, tra le quali imaginationi vi \u00e8 quella del moto ratto, della quale non so se si pu\u00f2 ritrovare cosa meno fondata, e pi\u00f9 controvertibile, e facile ad oppugnarsi, e a confutarsi, e cos\u00ec quella di varij Cieli senza stelle, che muovano gl'inferiori\u00bb.\nA questo scopo, Foscarini discuteva le opposizioni al modello copernicano presenti nella Bibbia, negli scritti dei Padri della Chiesa e dei teologi, contrastandoli con una propria esegesi scritturale. Erano sei i passi rintracciati da Foscarini nelle Scritture che contraddicevano l'ipotesi eliocentrica: la dichiarata stabilit\u00e0 della Terra; la mobilit\u00e0 del sole; l'essere il cielo in alto e la Terra in basso; il fatto che l'inferno era posto al centro della Terra e dell'Universo; la dichiarata contrapposizione di cielo e Terra; l'affermazione che, nel giorno del Giudizio universale, il sole si sarebbe fermato a oriente e la luna a occidente. Ma per Foscarini, se l'ipotesi \u00abpitagorica\u00bb - ossia eliocentrica - \u00ab\u00e8 vera, poco importa che contraddica a tutti i Filosofi e gli Astrologi del mondo, e che per seguirla e pratticarla s'habbia da fare una nuova Filosofia e Astrologia dependente da i nuovi principij e hipothesi che questa pone. Quello che appartiene alle scritture sacre, ne anco gli nuocer\u00e0, percioch\u00e8 una verit\u00e0 non \u00e8 contraria all'altra. Se dunque \u00e8 vera l'opinione Pittagorica, sensa dubbio Iddio havr\u00e0 talmente dettate le parole della Scrittura Sacra, che possano ricevere senso accomodo a quell'opinione, e conciliamento con essa\u00bb.\n\u00c8 certa la convinta adesione al sistema copernicano del Foscarini, che egli per\u00f2 derivava, pi\u00f9 che da una solida convinzione scientifica, da ragioni di maggiore armonia presente nella descrizione copernicana dell'Universo rispetto al tradizionale modello geocentrico: come non sufficientemente esperto in questioni astronomiche, egli scrisse infatti al Galilei dei propri dubbi sugli effetti della rotazione terrestre, preannunciandogli un successivo scritto al riguardo. Sembra che le ricerche del Foscarini si inserissero su un filone presente a Napoli che univa copernicanesimo e pitagorismo, filosofia telesiana e bruniana, e il cui maggiore interprete era Niccol\u00f2 Stelliola (1547-1623).\nFederico Cesi, fondatore dei Lincei, il 7 marzo 1615 comunic\u00f2 all'amico Galileo l'uscita del libro, del quale gli inviava anche una copia, compiacendosi perch\u00e9 il Foscarini difendeva \u00abl'opinion di Copernico salvando tutti i luoghi della Scrittura\u00bb, mentre il 21 marzo un altro amico di Galileo, Giovanni Ciampoli, a differenza del Cesi, si mostrava preoccupato poich\u00e9 \u00abper entrar [...] nelle Scritture, il libro corre gran risico nella prima Congragatione del Santo Offitio, che sar\u00e0 di qui a un mese, d'esser sospeso\u00bb. Da alcuni anni, infatti, Galileo si era dichiarato apertamente copernicano, suscitando reazioni negative negli ambienti conservatori: il domenicano fiorentino Tommaso Caccini lo aveva pubblicamente attaccato durante un sermone tenuto in Santa Maria Novella nel dicembre del 1514, un altro domenicano, Nicol\u00f2 Lorini, il 7 febbraio 1615 aveva denunciato Galileo al prefetto dell'Indice, il cardinale Paolo Camillo Sfondrati, e infine lo stesso Caccini aveva testimoniato a Roma contro Galileo, il 20 marzo, di fronte al commissario generale del Sant'Uffizio, il domenicano Michelangelo Seghezzi.\nLa nuova opera che Foscarini promise a Galileo non vedr\u00e0 mai la luce, ma suscit\u00f2 speranze nei sostenitori di Galileo di trovare cos\u00ec un alleato in ambito ecclesiastico. A questo proposito il Cesi scriveva a Galileo il 20 maggio 1615 che \u00abtolte le difficult\u00e0 e levato ogni attacco alla passione, l'opinione [copernicana] restar\u00e0 permessa et approvata tanto pienamente, che chi vorr\u00e0 tenerla potr\u00e0 liberamente farlo\u00bb.\nLa lettera di Bellarmino.\nIn realt\u00e0, gi\u00e0 a quella data, le cose stavano andando molto diversamente, poich\u00e9 al Foscarini, che si trovava a Roma disputando \u00abcon prontezza con chi bisogni\u00bb, e pronto a ristampare il suo libro e a \u00abdifenderlo da qualunque scrupoloso oppositore\u00bb, erano pervenute accuse di \u00abaver esposto le Sacre Scritture diversamente da come le hanno interpretate i Santi Padri\u00bb e il cardinale Bellarmino aveva definito \u00abtemeraria\u00bb la sua opinione. Foscarini invi\u00f2 allora a Bellarmino una copia della \"Lettera\" insieme con una sua \"Defensio epistolae super mobilitate Terrae\", nella quale scriveva di essersi assunto \u00abdi difendere la teoria sulla mobilit\u00e0 della terra, in base alla quale non risulta nessun danno alla fede cattolica, come anch'io penso, ma semmai alla teologia\u00bb. Ribadito di ritenere la teoria eliocentrica \u00abnon discordante affatto dalla Sacra Scrittura\u00bb, egli chiedeva al Bellarmino di esprimersi sulla questione, \u00abperch\u00e9 io non sembri aver fiducia in me stesso pi\u00f9 di quanto sia conveniente, o voler attribuire alle doti del mio ingegno pi\u00f9 di quanto sia giusto\u00bb.\nBellarmino rispose il 12 aprile 1615 direttamente al Foscarini, ma chiamando in causa anche Galileo: \u00abPrimo, dico che V. P. et il Sig.r Galileo facciano prudentemente a contentarsi di parlare \"ex suppositione\" e non assolutamente, come io ho sempre creduto che habbia parlato il Copernico. Perch\u00e9 il dire, che supposto che la Terra si muova e il Sole sia fermo si salvano tutte le apparenze meglio che con porre gli eccentrici et epicicli, \u00e8 benissimo detto, e non ha pericolo nessuno; e questo basta al mathematico: ma volere affermare che realmente il Sole stia nel centro del mondo e solo si rivolti in s\u00e9 stesso senza correre dall'oriente all'occidente, e che la Terra stia nel 3\u00b0 cielo e giri con somma velocit\u00e0 intorno al Sole, \u00e8 cosa molto pericolosa non solo d'irritare i filosofi e theologici scolastici, ma anco di nuocere alla Santa Fede con rendere false le Scritture Sante\u00bb.\nRicordato che i Padri della Chiesa e i moderni commentatori \u00abtutti convengono in esporre \"ad literam\" ch'il Sole \u00e8 nel cielo e gira intorno alla Terra con somma velocit\u00e0, e che la Terra \u00e8 lontanissima dal cielo e sta nel centro del mondo, immobile\u00bb, Bellarmino sosteneva che la Chiesa non poteva \u00absopportare che si dia alle Scritture un senso contrario alli Santi Padri et a tutti li espositori greci e latini\u00bb, e solo qualora si fosse dimostrata con certezza la teoria eliocentrica, \u00aballhora bisogneria andar con molta consideratione in esplicare le Scritture che paiono contrarie, e pi\u00f9 tosto dire che non l'intendiamo che dire che sia falso quello che si dimostra. Ma io non creder\u00f2 che ci sia tal dimostratione, fin che non mi sia mostrata: n\u00e9 \u00e8 l'istesso dimostrare che supposto ch'il sole stia nel centro e la terra nel cielo, si salvino le apparenze, e dimostrare che in verit\u00e0 il sole stia nel centro e la terra nel cielo; perch\u00e9 la prima dimostratione credo che ci possa essere, ma della seconda ho grandissimo dubbio, et in caso di dubbio non si dee lasciare la Scrittura Santa esposta Santi Padri\u00bb.\nNei primi di maggio Foscarini lasciava Roma per Napoli, intenzionato a pubblicare una seconda edizione della sua \"Lettera\" \u00abcon l'aggiunta d'altre authorit\u00e0, per maggiore chiarezza della sua interpretazione\u00bb, evidentemente per rispondere in questo modo alla lettera del Bellarmino, e confidando, sembra, sulla protezione del cardinale Giovanni Garzia Millini, segretario del Sant'Uffizio.\nLa condanna dell'Indice.\nNon ci furono per\u00f2 altre pubblicazioni curate dal Foscarini. Il 5 marzo 1616 veniva reso noto il decreto dell'Indice con il quale si sospendevano, fino a correzioni da apportarvi, l'opera del Copernico e il \"Commento a Giobbe\" del Z\u00fa\u00f1iga, mentre lo scritto del carmelitano era del tutto proibito: \u00abE poich\u00e9 anche \u00e8 giunta a conoscenza della suddetta Sacra Congregazione che \u00e8 gi\u00e0 divulgata ed \u00e8 da molti accolta quella falsa dottrina pitagorica, in totale contraddizione con la divina Scrittura, riguardante la mobilit\u00e0 della Terra e l'immobilit\u00e0 del Sole, che insegnano anche Nicol\u00f2 Copernico nel \"De revolutionibus orbium coelestium\" e Didacus Astunica nel \"Commento a Giobbe\"; cos\u00ec come \u00e8 possibile vedere da una Epistola scritta da un Padre Carmelitano, che ha titolo \"Lettera del R. Padre Maestro Paolo Antonio Foscarini Carmelitano, sopra l'opinione de' Pittagorici e del Copernico della mobilit\u00e0 della Terra e stabilit\u00e0 del Sole, et il nuovo Pittagorico sistema del mondo. In Napoli, per Lazaro Scoriggio, 1615\", nella quale il suddetto Padre cerca di dimostrare che la dottrina sull'immobilit\u00e0 del Sole nel centro del mondo e sulla mobilit\u00e0 della Terra \u00e8 consona alla verit\u00e0 e non \u00e8 in contraddizione con la Sacra Scrittura; perci\u00f2, perch\u00e9 non si insinui ulteriormente a discapito della verit\u00e0 Cattolica un'opinione di tal genere, ha stabilito che i suddetti Nicol\u00f2 Copernico \"De revolutionibus orbium\" e Didacus Astunica \"Commento a Giobbe\" debbano essere sospesi finch\u00e9 non vengano corretti; che il libro del padre Carmelitano Paolo Antonio Foscarini debba essere proibito e condannato sotto ogni aspetto; e che tutti gli altri libri, che insegnano ugualmente il medesimo concetto, debbano essere proibiti: con il presente decreto proibisce, condanna e sospende tutti in maniera retroattiva. A prova dell'autenticit\u00e0 di ci\u00f2 il presente decreto \u00e8 stato firmato e impresso dalla mano e dal sigillo dell'illustrissimo e reverendissimo Cardinale di S. Cecilia, il Vescovo di Albano, il giorno 5 marzo 1616\u00bb.\nIn giugno l'editore della \"Lettera\", Lazaro Scoriggio, fu arrestato a Napoli con l'accusa di averla pubblicata senza la prescritta autorizzazione ecclesiastica. Egli si difese, affermando che il Foscarini gli aveva consegnato un unico manoscritto contenente sia la \"Lettera\" che il\" Trattato della divinatione naturale cosmologica\" con un solo \"imprimatur\" che egli aveva pensato essere valido per entrambe le opere, anche se poi queste erano state pubblicate separatamente, secondo la volont\u00e0 del Foscarini. L'editore fu condannato a una multa, mentre il Foscarini moriva proprio durante lo svolgimento del processo, il 10 giugno 1616."}
{"id": "2312475", "revid": "1977557", "url": "https://it.wikipedia.org/wiki?curid=2312475", "title": "Robert Kraft (astronomo)", "text": "\u00c8 stato un pioniere nello studio delle variabili cefeidi, delle novae e nell'evoluzione chimica della Via lattea.\nHa lavorato per 10 anni, dal 1981 al 1991, come direttore dell'Osservatorio Lick, \u00e8 stato presidente dal 1972 al 1974 dell'American Astronomical Society e dal 1997 al 2000 dell'Unione Astronomica Internazionale.\nGli \u00e8 stato dedicato l'asteroide 3712 Kraft."}
{"id": "2312482", "revid": "6923", "url": "https://it.wikipedia.org/wiki?curid=2312482", "title": "SsangYong Chairman", "text": "La SsangYong Chairman \u00e8 un'autovettura berlina prodotta a partire dal 1997 dalla SsangYong Motor Company e venduta esclusivamente in alcuni paesi dell'Asia. Nel 2008 \u00e8 stata presentata la seconda generazione.\nNel 2017 termina la produzione senza esser sostituita da nessun modello.\nPrima serie (1997-2008).\nLa prima generazione di Chairman debutta nel 1997 e per i primi anni viene venduta anche a marchio Daewoo del cui stesso gruppo SsangYong faceva parte. Derivata dalla piattaforma della prima generazione di Mercedes-Benz W124 (serie 300 E), presenta un design fortemente ispirato alla Mercedes Classe S W140. monta inoltre alcune motorizzazioni di derivazione Mercedes opportunamente riviste secondo le norme antinquinamento coreane. La trazione era posteriore. Una versione a passo lungo, \"Chairman Limousine\", \u00e8 stata introdotta dal 2000.\nCurata la sicurezza automobilistica grazie alla presenza del controllo di stabilit\u00e0 ESP, del controllo di trazione e dei sensori posteriori di parcheggio. Il cambio era un automatico sequenziale a 5 rapporti di origine Mercedes-Benz (\"NAG 5-tronic\") utilizzato anche su alcuni modelli come la Classe C.\nChairman H (dal 2003).\nCon il 2003 la Chairman benefici\u00f2 di un primo restyling estetico grazie all'adozione di una nuova mascherina frontale, nuovi fari anteriori e posteriori e interni migliorati nell'assemblaggio. Tra i motori venne introdotto un 3,6 litri da 279 cavalli per 6 cilindri disposti in linea. Con il restyling la vettura venne rinominata \"Chairman H\".\nPur essendo affiancata dalla versione \"W\", la H continu\u00f2 a essere prodotta e sub\u00ec un ultimo restyling nel 2011, per uscire definitivamente di produzione nel 2014.\nMotorizzazioni.\nI propulsori di origine Mercedes-Benz sono stati prodotti su licenza in Corea del Sud.\nSeconda serie (2008-2017).\nAnticipata dal concept SsangYong Wz esposto al Salone dell'automobile di Francoforte 2007 la presentazione ufficiale \u00e8 avvenuta nel marzo del 2008. La seconda generazione (denominata \"Chairman W\" dove la \"W\" sottolinea la parentela con i progetti Mercedes-Benz) condivide la piattaforma a trazione posteriore con la coeva serie di Classe S W220 e, a differenza della prima serie, viene esportata in America, Russia e Medio Oriente. Disponibile in due varianti di carrozzeria (passo corto lunga oltre 5 metri, e passo lungo da oltre 5,40 metri) \u00e8 stata, durante il 2008, l'auto pi\u00f9 costosa prodotta nel mercato coreano con oltre 100 milioni di Won (circa 72.000 euro) fino a quando non \u00e8 stata lanciata la concorrente Hyundai Equus con prezzi ancor pi\u00f9 elevati.\nLa trazione \u00e8 posteriore mentre in opzione (per la LWB) vi \u00e8 l'integrale permanente \"4Matic\". La Chairman W dispone di sospensioni Multilink 5 bracci sia all'avantreno che al retrotreno e una trasmissione automatica sequenziale a 7 rapporti denominata \"E-Tronic\". Per tutte le versioni risultano di serie 10 airbag.\nNel 2011 \u00e8 stata sottoposta a un restyling estetico.\nMotorizzazioni.\nLa gamma motori \u00e8 composta da tre propulsori di origine Mercedes omologati secondo la normativa Euro 4: un 3,2 litri, 6 cilindri in linea da 225 cavalli (165,5 kw), derivato dalla precedente unit\u00e0 montata sulla Chairman H, un 3,6 litri con 6 cilindri in linea e 250 cavalli (184 kw) e un 5,0 litri, V8 da 306 cavalli (228 kw) che lo rendono il motore fino a quel momento pi\u00f9 potente mai prodotto in serie dalla SsangYong."}
{"id": "2312484", "revid": "125524787", "url": "https://it.wikipedia.org/wiki?curid=2312484", "title": "Steve Sylvester", "text": "Biografia.\nLa band Death SS viene da lui fondata nel 1977 insieme all'amico Paul Chain. \nNella formazione storica, attiva fra il 1977 e il 1982, figuravano anche il chitarrista ritmico Claud Galley (poi passato al basso), il bassista Danny Hughes e il batterista Tommy Chaste.\nNel 1982 esce dalla band, ma i Death SS continueranno la loro attivit\u00e0 con il cantante Sanctis Ghoram e il progetto muter\u00e0 forma nell'arco di un paio d'anni, abbandonando il nome Death SS per trasformarsi nel Paul Chain Violet Theatre.\nNel 1988 Sylvester decide di riformare il gruppo con nuovi musicisti, riproponendo nei primi lavori quasi soltanto i pezzi scritti col chitarrista Paul Chain.\n\u00c8 cos\u00ec a partire da quell'anno, con l'album \"In Death of Steve Sylvester\", che inizia la carriera discografica vera e propria del gruppo (prima esistevano demo-tape artigianali e una raccolta di brani delle origini pubblicata da Chain dopo lo scioglimento, \"The Story of Death SS 1977-1984\").\nNel 1992, per un breve periodo, la band cambia nome in \"Sylvester's Death\" per motivi commerciali con il mercato europeo, soprattutto in Germania dove i lavori della band trovavano difficolt\u00e0 ad essere distribuiti nei negozi a causa della doppia S del logo, ritenuta erroneamente un richiamo a ideali filo-nazisti (fatto sempre negato dal gruppo, che infatti non ha mai trattato tematiche politiche).\nDurante gli anni '90 Sylvester decide di intraprendere una carriera solista parallela al suo gruppo principale, coinvolgendo membri della prima formazione del periodo 1977-82 e molti altri musicisti del panorama underground.\nI Death SS ritornano quindi nel 1997 con rinnovata ispirazione e di disco in disco evolveranno sempre il loro \"sound\", merito anche dei musicisti che Sylvester assume via via nel gruppo per dare forma alle sue idee.\nNonostante gli sforzi, la scarsa distribuzione della casa discografica non conferisce una vasta diffusione degli album della band e nel 2007 \u00e8 Sylvester stesso a definire chiusa l'attivit\u00e0 discografica del suo gruppo, ma dichiara di essere sempre pronto a riproporlo al momento opportuno e con la giusta ispirazione (difatti sono numerose le apparizioni live e la partecipazione all'episodio dal titolo \"666\" della fiction della RAI \"L'ispettore Coliandro\", con Steve anche in veste di attore).\nSempre come attore partecipa da co-protagonista nel film \"Precognizioni\" e fa un cameo nel nuovo zombie-movie prodotto da Uwe Boll \"Eaters\".\nAccantonato momentaneamente il progetto Death SS, Steve si cimenta nella realizzazione di alcuni lungometraggi horror e ritorna musicalmente nel 2010 con ben due nuove band dal genere diverso: il gruppo rock dalle sonorit\u00e0 molto dark-wave Opus Dei (per problemi di censura subito ribattezzati W.O.G.U.E. ovvero Work Of God United Entertainment) e i Sancta Sanctorum che propongono invece un doom molto cupo e claustrofobico, psichedelico e tenebroso.\nA novembre 2011 esce la sua biografia ufficiale, scritta a quattro mani con il giornalista musicale Gianni Della Cioppa.\nNel frattempo si dedica a varie collaborazioni prestando la sua voce sia in produzioni italiane, come l'ultimo album dei Witche's Brew, sia all'estero con la formazione di Houston dei Ripper."}
{"id": "2312486", "revid": "1845009", "url": "https://it.wikipedia.org/wiki?curid=2312486", "title": "Charles Dormer, II conte di Carnarvon", "text": "Biografia.\nGiovinezza ed educazione.\nFu battezzato presso la chiesa di St Benet a Londra. Dormer comp\u00ec gli studi presso l'universit\u00e0 di Oxford, dove concluse la sua formazione nel 1648. Nel 1643, alla morte del padre, caduto durante la guerra civile inglese mentre combatteva per re Carlo I Stuart, eredit\u00f2 i titoli di barone Dromer e di conte di Carnarvon.\nMatrimoni.\nCharles Dormer si spos\u00f2 per due volte. La prima volta con Elizabeth Capel, figlia del primo barone Capel, attorno al 1653 e la seconda con Lady Mary Bertie, figlia del secondo Conte di Lindsey. Ebbe due figlie e ter figli dalla seconda moglie, ma morirono tutti in tenera et\u00e0.\nMorte.\nMor\u00ec nella residenza di famiglia, Ascott House, e venne sepolto presso Wing, nella regione del Buckinghamshire. Con la sua morte, il titolo di \"Conte di Carnarvon\" si estinse per la prima volta, mentre la baronia venne ereditata da Rowland Dormer, nipote del secondo figlio del primo barone Dormer."}
{"id": "2312487", "revid": "1977557", "url": "https://it.wikipedia.org/wiki?curid=2312487", "title": "Wallace Sargent", "text": "Si \u00e8 laureato in fisica alla Universit\u00e0 di Manchester ed \u00e8 stato assunto al California Institute of Technology (Caltech), dove ha insegnato astronomia. Gli studi condotti da Sargent sono stati rivolti particolarmente alle linee di assorbimento delle quasar."}
{"id": "2312490", "revid": "767487", "url": "https://it.wikipedia.org/wiki?curid=2312490", "title": "Asset-backed security", "text": "L'Asset-backed security (ABS) \u00e8 uno strumento finanziario, un'obbligazione negoziabile o trasferibile emessa a fronte di operazioni di cartolarizzazione, garantita dagli attivi sottostanti.\nL'emissione avviene a opera di SPV (\"Special Purpose Vehicle\") create da banche, imprese o pubbliche amministrazioni. Queste trasferiscono alle SPV crediti o altre attivit\u00e0 finanziarie normalmente poco liquide (di difficile negoziazione, ad esempio crediti da mutui). La SPV emette obbligazioni (le obbligazioni ABS) collocabili sui mercati, soprattutto se hanno un buon rating. I crediti ceduti sono costituiti a garanzia del pagamento delle obbligazioni emesse. Esiste una stretta correlazione tra pagamento delle cedole e le somme incassate dai crediti ceduti. \nFunzionamento in campo bancario.\nLa banca X (\"Originator\") ha in essere diversi finanziamenti, erogati ai suoi clienti. \nMa decide di attuare un'operazione di cartolarizzazione.\nI crediti di cui sopra vengono ceduti a una SPV, che pu\u00f2 essere anche di sua propriet\u00e0.\nLa SPV, quindi, acquista i crediti della banca: per trovare la liquidit\u00e0 necessaria a tale operazione emette una serie di obbligazioni, che possono anche essere sottoscritte dalla banca cedente. \nLe posizioni oggetto di cartolarizzazione non devono per forza essere sofferenze o crediti di dubbia esigibilit\u00e0: anzi, in alcuni casi sono pratiche che presentano un profilo di rischio particolarmente basso. Si scelgono, pertanto, crediti affidabili, in grado di generare flussi di cassa futuri per rimborsare il capitale investito dai sottoscrittori e i relativi interessi. \nIl rating di questi pacchetti non dipender\u00e0 dal merito dell'emittente quanto dalla performance attesa dei crediti. Infatti, ogni ABS \u00e8 strutturata in tranche, a seconda del livello di rischio: senior, mezzanine e junior. Le prime a ricevere i pagamenti sono le senior, seguono le mezzanine e infine le junior. L'ordine si inverte nel caso in cui si vengano a subire delle perdite.\nQuesto tipo di interventi costituiscono una modalit\u00e0 alternativa per raccogliere liquidit\u00e0, specie nel caso in cui se ne abbia bisogno in tempi stretti, essendo attivit\u00e0 finanziarie che si possono smobilitare velocemente.\nInoltre, rappresentano un pacchetto di attivit\u00e0 finanziarie da poter usare come collaterale per eventuali altre operazioni finanziarie. \nPossono, ancora, aiutare a ridurre il costo del rischio e l'attivo bancario su cui applicare i coefficienti ed i parametri patrimoniali stabiliti dalle autorit\u00e0 di regolamentazione del mercato (nel caso della cessione pro soluto). \nLa banca, per concludere, pu\u00f2 cos\u00ec concentrarsi sulla sola erogazione del credito, piuttosto che sulla gestione dei pagamenti. Esistono, tuttavia, dei contratti tra la SPV e la banca cedente che disciplinano la continuazione dei rapporti tra banca cedente e cliente ceduto.\nLa banca cedente, infatti, potrebbe essere incaricata dalla SPV di continuare a gestire l'incasso delle mensilit\u00e0 correnti (anche in caso di importi non pagati) e le relazioni commerciali con il cliente ceduto.\nSecondo la normativa italiana, ogni cartolarizzazione, ai sensi della normativa vigente (Legge 130/99) va notificata al cliente e pubblicata sulla Gazzetta Ufficiale.\nCollegamento con altri strumenti finanziari.\nIl possessore di un titolo ABS pu\u00f2 dotarsi di un Credit default swap per tutelarsi dal rischio di insolvenza.\nLe varie tranche di cui sono composti gli ABS possono essere reimpacchettati a loro volta per andare a formare un Collateralized debt obligation.\nRischi.\nVi sono diversi rischi per i detentori di ABS:"}
{"id": "2312491", "revid": "1005847", "url": "https://it.wikipedia.org/wiki?curid=2312491", "title": "Antioquia Nordorientale", "text": "L' Antioquia Nordorientale \u00e8 una sottoregione (provincia) del dipartimento di Antioquia, in Colombia. Essa comprende 10 comuni. "}
{"id": "2312508", "revid": "122647799", "url": "https://it.wikipedia.org/wiki?curid=2312508", "title": "Festino degli dei", "text": "Il Festino degli dei \u00e8 un dipinto a olio su tela (170x188 cm) di Giovanni Bellini, databile al 1514 e conservato nella National Gallery of Art di Washington. \u00c8 firmato e datato: \u00ab\u00bb, sul cartiglio appeso al tino di legno, in basso a destra. L'opera venne poi ritoccata da Dosso Dossi e da Tiziano nel paesaggio.\nStoria.\nI contatti con Isabella d'Este.\n\u00c8 nozione comune che Bellini non amasse dipingere quadri di soggetto mitologico. D'altra parte qualcuno sostenne che gli mancarono solo le occasioni, dato che la gran parte della sua clientela non prediligeva questi soggetti; la sua amicizia con umanisti come Bembo o Leonico Tomeo proverebbe invece un grande interesse per il mondo classico.\nTuttavia nemmeno Bembo riusc\u00ec a convincere l'artista a venir incontro al desiderio di Isabella d'Este di ottenere dal pittore una \"favola\" per lo studiolo, nonostante la raccomandazione \u00abdi tenere ben disposto il Bellino et di componere la poesia ad sua satisfactione\u00bb: la marchesa di Mantova si sarebbe dovuta arrendere. Lo stesso Bembo, pur mostrandosi fiducioso con la marchesa, ci d\u00e0 per\u00f2 un'idea della fiera opposizione dell'artista: \u00abInsomma gli avemo dato tanta battaglia che il castello al tutto credo si render\u00e0\u00bb.\nAlfonso I.\nNon si capisce, con queste premesse, come mai Bellini accett\u00f2 invece la commissione del duca di Ferrara, Alfonso I d'Este, fratello della marchesa, di un quadro a soggetto mitologico da sistemare nel \"camerino d'alabastro\" che il duca progettava di costruire.\nIl risultato complessivo dell'opera non dovette soddisfare il committente, e l'artista intervenne pi\u00f9 volte ad opera finita sul dipinto, recandosi di persona a Ferrara per seguire da vicino la sistemazione del quadro. Qui apport\u00f2 alcune modifiche, scoprendo il seno ad alcune figure femminili a destra e poi, sempre nell'intento di rendere pi\u00f9 \"tizianamente orgiastico\" il quadro, aggiunse alcuni particolari. In occasione di questo viaggio, infatti, Bellini probabilmente vide l'affresco del \"Mese di Aprile\" di Francesco del Cossa (1470 circa) nel Salone dei Mesi di Palazzo Schifanoia: il gesto di Nettuno che insinua una mano fra le cosce di Cibele \u00e8 un'esplicita citazione dell'affresco ferrarese.\nIl \"Festino degli dei\" fu dunque il primo dei quadri ordinati da Alfonso per il suo camerino: dopo aver invano atteso dipinti da Fra' Bartolomeo e da Raffaello, e aver ottenuto invece un dipinto da Dosso Dossi, pittore di corte a Ferrara, si rivolse a Tiziano che dipinse poi per lui la \"Festa di Venere\", il \"Bacco e Arianna\" e infine il \"Baccanale degli Andrii\".\nDiscordanze sull'inizio dell'opera.\nDell'opera belliniana, oltre alla firma e la data, si conosce anche il documento di pagamento a saldo di 85 ducati che il cancelliere ducale degli Este vers\u00f2 al pittore il 14 novembre 1514. Nonostante ci\u00f2 gli studiosi hanno preso diverse posizioni circa la data di inizio dell'opera: Wind (1948), ad esempio, sostenne che forse il dipinto poteva essere stato cominciato qualche anno prima per Isabella d'Este, prendendo le notizie date dal Bembo alla marchesa nel 1505 come indicative dell'inizio di una collaborazione, poi sospesa per ignote ragioni. A favore di questa tesi si pronunciarono anche Pallucchini (che propose il 1509), Arslan, Pignatti e Bottari, che accolsero alcune notazioni stilistiche gi\u00e0 rilevate da Vasari (una certa incisivit\u00e0 \"tagliente\" nei panneggi, derivata dall'esempio di D\u00fcrer), riferibili agli anni immediatamente precedenti, dopo il 1505-1506: quest'ultimo biennio rappresenta l'ipotesi pi\u00f9 precoce riguardo alla genesi dell'opera, sostenuta da Bonicatti, che pure non prese opinione circa l'ipotesi legata alla committenza di Isabella.\nIpotesi pi\u00f9 recenti, sebbene riscontrino le differenze stilistiche tra alcuni panneggi e il primo piano sassoso rispetto alle altre forme d'impasto corposo e caratterizzate da una stesura tonalista del colore, tendono a scartare la possibilit\u00e0 di una sospensione di qualche anno tra l'avvio e la conclusione dell'opera, anche perch\u00e9 lo stesso soggetto pare legato alle nuove tematiche pastorali e profane del giorgionismo, non compatibili con una datazione troppo precoce.\nI ritocchi.\nVasari testimoni\u00f2 come Tiziano intervenne successivamente sul dipinto di Bellini, poich\u00e9 non finita. In realt\u00e0, le indagini a raggi infrarossi eseguite nel 1956 hanno chiarito che effettivamente sono presenti tre stesure diverse sul dipinto: una prima, originale e belliniana, e due ritocchi a distanza di poco tempo, uno ascrivibile al Dosso e l'altra a Tiziano e riguardanti essenzialmente il paesaggio boscoso. Bellini aveva infatti dipinto un paesaggio luminoso, con pochi e radi alberi dal fogliame leggero, che vennero coperti prima da un'alberatura pi\u00f9 fitta e frondosa e, nell'apertura a sinistra, da un paesaggio con case e rovine nella prima ridipintura, e dallo sperone roccioso su un cielo carico di nubi nella seconda e definitiva. Appare evidente che questi interventi erano mirati ad adeguare l'opera a quelle successive che si vennero collocate nel camerino.\nAd alcune figure vennero inoltre mutati il gesto o la veste, o resi pi\u00f9 evidenti gli attributi per facilitarne l'identificazione: a Nettuno venne messo in mano il tridente, ad Apollo la lira, ecc.\nSecondo Shapley due ultime correzioni pi\u00f9 grossolane sono invece da riferire a un quarto pittore, meno dotato: il braccio sinistro di Cibele e quello destro di Nettuno\nVicende successive.\nPassata Ferrara sotto il dominio dello Stato Pontificio, il legato di Papa Clemente VIII, il cardinale Aldobrandini, si impadron\u00ec delle opere del \"camerino\", fra cui il \"Festino\". Il dipinto rimase propriet\u00e0 degli Aldobrandini fino al 1796-1797, quando fu venduto a Vincenzo Camuccini, il cui nipote, Giovanni Battista, lo vendette all'estero nel 1855.\nFinito nelle collezioni del quarto duca di Northumberland (Alnwick Castle, Northumberland, Inghilterra), pass\u00f2 ai suoi eredi finch\u00e9 non venne di nuovo ceduto nel 1906 a una societ\u00e0 londinese, che nel 1922 lo vendette a sua volta a Peter A. B. Widener, magnate americano le cui collezioni vennero poi donate al da poco istituito museo americano, nel 1942.\nDescrizione e stile.\nSecondo le interpretazioni pi\u00f9 correnti, l'episodio sarebbe tratto dai \"Fasti\" di Ovidio e narrerebbe \"un'impresa\" del deforme Priapo: dopo un festino degli dei, il semidio, approfittando del torpore generato dal vino, cerca di possedere nel sonno la ninfa Lotide o, secondo un'altra interpretazione, la dea della castit\u00e0 Vesta; essa per\u00f2 viene svegliata dal raglio dell'asino di Sileno, tra lo scorno del farabutto e le risate degli altri dei. Un'allusione al segreto scoperto sarebbe il fagiano sull'albero, simbolo di promiscuit\u00e0 e ciarlaneria, perci\u00f2 di tradimento che fa scoprire il segreto. Sarebbe quindi effigiato l'istante sospeso immediatamente anteriore alla scoperta, una raffinata istantanea scattata prima della tempesta.\nGli dei sono riuniti in olimpico convito: un lungo, estenuante banchetto durato tutta la notte: adesso, verso l'alba, mentre alcuni son colti dal sonno, sfiancati dal vino e dalle libagioni, Nettuno, al centro, pu\u00f2 prendersi qualche libert\u00e0, con la mano destra nell'intimit\u00e0 di Cibele, con la sinistra sul fondo schiena di Cerere; qua e l\u00e0 si vedono satiri intenti al servizio, mentre a sinistra \u00e8 presente Sileno, con l'asino, e il giovane Bacco, che riempie una brocca alla botte: la sua figura si trova anche in un altro dipinto di Bellini di quegli anni, il \"Bacco fanciullo\" nello stesso museo americano. Tra le figure ben riconoscibili, in primo piano al centro, si vede Mercurio mollemente sdraiato: nella sua postura si \u00e8 talvolta letta un'anticipazione della \"Danae\" di Tiziano (1545).\nLa scena dovrebbe avere un carattere lascivo ed erotico, ma invece il tutto appare un po' rigido e freddo: non tanto per un deficit qualitativo (essendo la tecnica perfetta e la raffinatezza dei particolari altissima), ma piuttosto per un approccio tutto sommato casto e moderato al tema, tipico di altre opere come la \"Giovane donna nuda allo specchio\".\nIl tentativo di aggiungere dettagli pi\u00f9 espliciti da parte dell'artista non riusc\u00ec tuttavia a movimentare questa scampagnata divina, tantomeno a renderla fascinosamente erotica: lo scarto di cultura e di mentalit\u00e0 col secolo che entrava - con i suoi nuovi astri nascenti - era evidentemente troppo abbondante. In definitiva a Bellini interessava creare un tono di pacata ed arcaica fiaba mitologica, caratteristica che neanche le modifiche successive alterarono.\n\u00abEppure, anche per le mani di altri, resta non sfiorata la purezza della poesia di Giovanni, che era quella di uomo che meditava [...] sulla bellezza dell'esserci dell'uomo al mondo\u00bb.\nCos\u00ec, a ben vedere, il dipinto \u00e8 attraversato da una sorridente e blanda ironia, che evita di fermarsi sui particolari pi\u00f9 crudi del racconto del poeta latino, per meditare invece nel considerare amabilmente le divine debolezze degli dei.\nPhilipp Fehl ha avanzato anche un'altra ipotesi, cio\u00e8 che l'opera rappresenti un passo dell'\"Ovidio volgarizzato\" (traduzione delle \"Metamorfosi\"), pubblicato da Giovanni de' Buonsignori, piuttosto che dei \"Fasti\". In quel testo il festino \u00e8 in realt\u00e0 un baccanale, i cui convenuti non sono dei ma uomini: solo in un secondo momento la composizione sarebbe stata mutata per adeguarla all'altra fonte letteraria. Nella redazione originale belliniana infatti solo i satiri e il Bacco fanciullo sono manifestamente divini, a indicare lo svolgimento dei misteri bacchici, gli altri personaggi non \u00e8 detto che lo siano."}
{"id": "2312510", "revid": "1543377", "url": "https://it.wikipedia.org/wiki?curid=2312510", "title": "Coppa CEV 2008-2009 (femminile)", "text": "La Coppa CEV di pallavolo femminile 2008-2009 \u00e8 stata la 29\u00aa edizione del secondo torneo pallavolistico europeo per club; iniziata a partire dal 4 novembre 2008, si \u00e8 conclusa con la final-four di Novara, in Italia, il 15 marzo 2009. Alla competizione hanno partecipato 32 squadre e la vittoria finale \u00e8 andata per la seconda volta all'Asystel Novara.\nSedicesimi di finale.\nSquadre qualificate.\n\"* Qualificata tramite golden-set\"\nFinal-four.\nLa final four si \u00e8 disputata a Novara () e gli incontri si sono svolti allo Sporting Palace. Le semifinali si sono disputate il 14 marzo, mentre la finale per 3\u00ba/4\u00ba posto e la finalissima si sono giocate il 15 marzo."}
{"id": "2312512", "revid": "121836", "url": "https://it.wikipedia.org/wiki?curid=2312512", "title": "Elisabetta II di Antigua and Barbuda", "text": ""}
{"id": "2312513", "revid": "121836", "url": "https://it.wikipedia.org/wiki?curid=2312513", "title": "Elisabetta II di Australia", "text": ""}
{"id": "2312515", "revid": "121836", "url": "https://it.wikipedia.org/wiki?curid=2312515", "title": "Elisabetta II del Canada", "text": ""}
{"id": "2312516", "revid": "121836", "url": "https://it.wikipedia.org/wiki?curid=2312516", "title": "Elisabetta II del Belize", "text": ""}
{"id": "2312518", "revid": "339392", "url": "https://it.wikipedia.org/wiki?curid=2312518", "title": "Politica dell'immigrazione in USA", "text": ""}
{"id": "2312520", "revid": "121836", "url": "https://it.wikipedia.org/wiki?curid=2312520", "title": "Elisabetta II delle Fiji", "text": ""}
{"id": "2312525", "revid": "1543377", "url": "https://it.wikipedia.org/wiki?curid=2312525", "title": "Cladonia borealis", "text": "Cladonia borealis S. Stenroos (1989), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal latino \"borealis\", che significa \"settentrionale, boreale\", ad indicare l'areale, l'emisfero settentrionale.\nCaratteristiche fisiche.\nIl sistema di riproduzione \u00e8 principalmente asessuato, attraverso i soredi o strutture similari, quali ad esempio i blastidi. Il fotobionte \u00e8 principalmente un'alga verde delle Trentepohlia.\nHabitat.\nQuesta specie si adatta soprattutto a climi di tipo montano alpino. Rinvenuta su suoli silicei ricchi di minerali in spazi aperti e soleggiati; ha un'ecologia molto simile a quella di C. coccifera. Predilige un pH del substrato da molto acido a valori intermedi fra molto acido e subneutro. Il bisogno di umidit\u00e0 \u00e8 mesofitico.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nIn Italia questa specie di Cladonia \u00e8 estremamente rara: \nNon \u00e8 stata rinvenuta nelle altre regioni.\nTassonomia.\nQuesta specie \u00e8 attribuita alla sezione Cocciferae; a tutto il 2008 non sono state identificate forme, sottospecie e variet\u00e0."}
{"id": "2312536", "revid": "121836", "url": "https://it.wikipedia.org/wiki?curid=2312536", "title": "Lord Marlborough", "text": ""}
{"id": "2312540", "revid": "287204", "url": "https://it.wikipedia.org/wiki?curid=2312540", "title": "Una lunga scala fino al cielo", "text": "Una lunga scala fino al cielo \u00e8 il primo libro della scrittrice inglese Rosemary Altea, tradotto in numerose lingue, in cui dichiara di essere in possesso di presunte doti di \"medium\" e veggente.\nIn esso l'autrice espone la propria biografia, partendo dall'infanzia e raccontando le particolari esperienze personali, che lei ritiene essere medianiche, che avrebbe vissuto. Rosemary Altea si sofferma in particolare sulla figura di Aquila Grigia, il suo presunto \"spirito guida\", che a suo dire l'avrebbe incoraggiata a riconoscere ed a sviluppare dei supposti poteri medianici."}
{"id": "2312545", "revid": "767487", "url": "https://it.wikipedia.org/wiki?curid=2312545", "title": "Giovanni Panetta (calciatore)", "text": "Carriera.\nHa giocato in Serie A con il e in Serie B con e Catanzarese.\nDebutt\u00f2 in massima serie il 20 novembre 1932 in - (7-2)."}
{"id": "2312548", "revid": "117333216", "url": "https://it.wikipedia.org/wiki?curid=2312548", "title": "Registro scolastico", "text": "Il registro scolastico \u00e8 un documento previsto dal sistema scolastico italiano. \nL'obbligo venne sancito dall'art 41 del regio decreto aprile 1924, n. 965, successivamente decreto- legge 6 luglio 2012, n. 95, convertito con modificazioni dalla legge 7 agosto 2012 n. 135, ha introdotto l'obbligo del registro elettronico\nCaratteristiche.\nCome ogni atto pubblico, non deve essere contraffatto o distrutto. L'insieme dei registri vale anche ad attestare la presenza del docente in classe, come stabilito dalla Corte di Cassazione sezione lavoro con sentenza n. 11025/2006.\nLaddove le scuole abbiano adottato integralmente il registro elettronico on line, la validit\u00e0 del documento amministrativo (registri e pagelle) nel formato informatico \u00e8 normata dall'articolo 20 del D. lgs. 82/2005 che indica oggettive caratteristiche di \u201cqualit\u00e0, sicurezza, integrit\u00e0 e immodificabilit\u00e0\u201d, tutte da dimostrare in assenza di certificazione dal Garante della Privacy, e alla sottoscrizione con \u201cfirma elettronica avanzata, qualificata o digitale, che garantiscano l'identificabilit\u00e0 dell'autore, l'integrit\u00e0 e l'immodificabilit\u00e0 del documento\u201d di docenti e Dirigente Scolastico (art 21), che sono a tutti gli effetti pubblici ufficiali (secondo le sentenze n.12726/2000 e n. 714/201 della V sezione penale della Corte di Cassazione).\nTipologie.\nEsistono diversi tipi di registri scolastici:\nModelli.\nBisogna tuttavia distinguere due diversi modelli:"}
{"id": "2312550", "revid": "77594", "url": "https://it.wikipedia.org/wiki?curid=2312550", "title": "Biblioteca nazionale di Bielorussia", "text": "La Biblioteca nazionale di Bielorussia (bielorusso: \u041d\u0430\u0446\u044b\u044f\u043d\u0430\u043b\u044c\u043d\u0430\u044f \u0431\u0456\u0431\u043b\u0456\u044f\u0442\u044d\u043a\u0430 \u0411\u0435\u043b\u0430\u0440\u0443\u0441\u0456, ), fondata il 15 settembre 1922, appartiene alla repubblica Bielorussa. Ospita la pi\u00f9 grande raccolta di pubblicazioni bielorusse e la terza pi\u00f9 grande raccolta di libri in lingua russa dopo la Biblioteca Statale russa di Mosca e la Biblioteca nazionale russa di San Pietroburgo.\nLa biblioteca si trova a Minsk, capitale della Bielorussia, in un nuovo edificio inaugurato il 16 gennaio 2006. L'edificio \u00e8 alto 72 metri, \u00e8 composto di 22 piani e pu\u00f2 ospitare circa 2000 lettori pi\u00f9 altri 500 nella sala conferenze. Il suo principale elemento architettonico ha la forma di un rombicubottaedro.\nLa Biblioteca nazionale di Bielorussia \u00e8 il principale polo culturale e d'informazione dell'intero paese, include oltre 8 milioni di titoli riguardanti i pi\u00f9 vari argomenti.\nA partire dal 1993 ha preso il via il processo di informatizzazione della biblioteca, con oltre 2 milioni di voci indicizzate. Gli utenti della biblioteca hanno inoltre accesso a database di altre biblioteche e istituzioni accademiche, anche straniere.\nLa domanda di libri alla biblioteca \u00e8 in grande aumento. Pi\u00f9 di novantamila cittadini bielorussi frequentano le biblioteche, e richiedono circa 3 milioni e mezzo di documenti all'anno. Ogni giorno la biblioteca \u00e8 visitata da pi\u00f9 di 2200 persone e acquisisce circa dodicimila documenti."}
{"id": "2312554", "revid": "253269", "url": "https://it.wikipedia.org/wiki?curid=2312554", "title": "Carmen Argenziano", "text": "Biografia.\nArgenziano \u00e8 nato a Sharon, in Pennsylvania, figlio di genitori di origine italiana Elisabeth Stella e del ristoratore Joseph Guy Argenziano. Nel 1988 partecip\u00f2 al film \"Sotto accusa\", che valse il primo Oscar a Jodie Foster.\nSoprannominato \"The King\" (\"Il re\"), vanta tra i suoi ruoli pi\u00f9 famosi quello di Jacob Carter nella serie televisiva \"Stargate SG-1\" in una carriera cinquantennale che vide anche la partecipazione a capolavori come Il Padrino II.\nNel 2007 ha partecipato a tre episodi di \"Dr. House\" nel ruolo del candidato assistente Henry Dobson.\nSposatosi con Lisa Angelocci da cui ebbe due figli, Tony e Joseph, mor\u00ec il 10 febbraio 2019, all'et\u00e0 di 75 anni."}
{"id": "2312557", "revid": "486946", "url": "https://it.wikipedia.org/wiki?curid=2312557", "title": "SamSam", "text": ""}
{"id": "2312569", "revid": "287204", "url": "https://it.wikipedia.org/wiki?curid=2312569", "title": "I segni dell'anima", "text": "I segni dell'anima \u00e8 un libro di Rosemary Altea, una scrittrice che si autodefinisce \"medium\" e sensitiva, tradotto in numerose lingue.\nCon questo libro l'autrice ha offerto un modo nuovo di leggere e interpretare la psicologia degli individui, intesa nel senso etimologico di \u00abscienza dell'anima\u00bb, secondo un termine da lei usato esplicitamente. Rosemary Altea afferma che l'anima esiste, e che l'indole caratteriale degli esseri umani dipende essenzialmente da propriet\u00e0 spirituali, e non solamente da fattori ambientali o genetici.\nLe quattro suddivisioni.\nSecondo quanto le avrebbe rivelato il suo spirito guida Aquila Grigia, le identit\u00e0 spirituali delle anime sono ripartite in quattro \"segni\" fondamentali, che ricalcano la suddivisione in quattro elementi (fuoco, terra, aria, acqua) tipica delle culture alchemiche; ma il suo metodo, pur riconoscendo che nelle credenze astrologiche sarebbe presente un fondamento di verit\u00e0, si distacca dai concetti propri dell'astrologia (la data di nascita non ha ad esempio alcun peso): esso si basa sull'osservazione empirica di \"segnali interiori\", seguendo i quali ognuno pu\u00f2 riuscire ad identificare il proprio carattere spirituale, nonch\u00e9 quello degli altri, individuando anche con quali persone si \u00e8 pi\u00f9 o meno \"compatibili\".\nI quattro segni dell'anima sono suddivisi a loro volta in tre forme energie: una dotata di un carattere pi\u00f9 introverso, una che \u00e8 all'opposto la pi\u00f9 estroversa, ed una situabile al centro tra le prime due. Lo schema che ne risulta \u00e8 il seguente:\nLe dodici anime.\nOgni singolo essere vivente del pianeta, compresi gli animali, rientra in una di queste dodici identit\u00e0 psicologiche. Ad esse va aggiunta per\u00f2 quella dell'Anima \"Oscura\", segno di Zolfo: la sua presenza \u00e8 dovuta a una forza malvagia, ed \u00e8 l'unica che non proviene da Dio.\nLa tredicesima anima.\nL'Anima \"Oscura\" tende spesso a mimetizzare la propria natura, riuscendo cos\u00ec ad accattivarsi la simpatia e la vicinanza delle altre anime. Al momento opportuno, per\u00f2, rivela la sua vera indole, nuocendo gravemente a chi le sta intorno."}
{"id": "2312577", "revid": "161374", "url": "https://it.wikipedia.org/wiki?curid=2312577", "title": "Honest John", "text": ""}
{"id": "2312583", "revid": "1543377", "url": "https://it.wikipedia.org/wiki?curid=2312583", "title": "Franco Zagari", "text": "Biografia.\nFiglio del giornalista e politico Mario Zagari e dell'attrice Elena da Venezia, studia alla Facolt\u00e0 di Architettura di Roma \"La Sapienza\", dove si laurea nel 1971.\nFigura centrale nella cultura del progetto del paesaggio contemporaneo in Italia e all'estero, affianca l'attivit\u00e0 progettuale alla didattica e alla ricerca teorica. \nI suoi temi privilegiati sono lo spazio pubblico urbano e il giardino. \nLe sue opere e i suoi scritti testimoniano un approccio al progetto basato sull'ibridazione tra elementi fisici e immateriali, sulla narrativit\u00e0, sulla interpretazione e anticipazione di comportamenti, sull'interattivit\u00e0.\n\u00c8 professore ordinario di \"Architettura del paesaggio\" presso la Facolt\u00e0 di Architettura dell'Universit\u00e0 \"Mediterranea\" di Reggio Calabria.\nDal 1998 al 2008 \u00e8 stato Direttore del Dottorato in \"Architettura dei parchi e dei giardini e assetto del territorio\" delle Universit\u00e0 di Reggio Calabria e Napoli Federico II. \nDal 1996 fino al 2004 \u00e8 stato presidente della Sezione di Roma e del Lazio dell'Inarch.\nNel 1998 \u00e8 nominato Ch\u00e9valier des Arts et Lettres dal Ministro della Cultura di Francia.\nFra le opere pi\u00f9 rappresentative: Giardino Italiano, Expo di Osaka '90, Giappone; Villa Leopardi a Roma, 1992; Piazza Matteotti a Catanzaro, 1992; Centro di accoglienza delle Grotte preistoriche di Niaux, Francia, 1994 (con Massimiliano Fuksas, Jean-Louis Fulcrand, G.Jourdan); Piazza Amedeo di Savoia, Cisterna di Latina, 1997; Piazza Montecitorio, Roma, 1998; Auditorium Parco della Musica, Roma (consulenza per Renzo Piano), 2002; Il sistema delle piazze centrali di Saint-Denis, Parigi, 2005-2007.\nScritti principali.\n\u00c8 autore della mostra \"Oltre il giardino. L'architettura del giardino contemporaneo\" esposta a Roma, Milano, Trento, Cosenza, Monaco di Baviera, Innsbruck, Graz, Vienna, Londra, Edimburgo, Cordoba e Buenos Aires, San Paolo.\n\u00c8 autore di sei documentari per la Rai, Radio Televisione Italiana-DSE dal titolo \"L'architettura del giardino contemporaneo\" con la regia di Enzo De Amicis (1988)."}
{"id": "2312584", "revid": "228587", "url": "https://it.wikipedia.org/wiki?curid=2312584", "title": "Montagne del Cile", "text": "Le montagne del Cile sono le seguenti."}
{"id": "2312589", "revid": "287204", "url": "https://it.wikipedia.org/wiki?curid=2312589", "title": "Operacion Jaque", "text": ""}
{"id": "2312594", "revid": "767487", "url": "https://it.wikipedia.org/wiki?curid=2312594", "title": "Piero Pampaloni", "text": "Ricopriva il ruolo di attaccante.\nCarriera.\nHa giocato nel massimo campionato italiano con Napoli e e in B con Pavia, Lecce e Viareggio. Il suo esordio in serie A risale al 20 aprile 1930 in Torino-Napoli 1-0."}
{"id": "2312595", "revid": "320578", "url": "https://it.wikipedia.org/wiki?curid=2312595", "title": "Calcio Lecce", "text": ""}
{"id": "2312598", "revid": "486946", "url": "https://it.wikipedia.org/wiki?curid=2312598", "title": "Calcio Pavia", "text": ""}
{"id": "2312602", "revid": "121836", "url": "https://it.wikipedia.org/wiki?curid=2312602", "title": "Lord Sunderland", "text": ""}
{"id": "2312604", "revid": "614400", "url": "https://it.wikipedia.org/wiki?curid=2312604", "title": "Lyman Spitzer", "text": "Gli sono stati dedicati il Telescopio spaziale Spitzer e l'asteroide 2160 Spitzer."}
{"id": "2312623", "revid": "1632387", "url": "https://it.wikipedia.org/wiki?curid=2312623", "title": "Distretto turistico", "text": "Il distretto turistico \u00e8 un'unione di pi\u00f9 imprese pubbliche e private che collaborano per perseguire un unico obiettivo comune: pubblicizzare e valorizzare il territorio nel quale si trova il distretto.\nAll'interno di un distretto turistico si possono trovare comuni, alberghi o altre forme di alloggio, tour operator, agenzie di viaggi, APT, ed altre forme di imprese o aziende che operano nel settore turistico e che decidono di entrare nel distretto.\nDistretti odierni.\nUno dei primi distretti turistici istituiti con un decreto del Ministero dei beni e delle attivit\u00e0 culturali e del turismo in applicazione dell'art. 3 comma 4 del D.L. 13 maggio 2011, n. 70 \u00e8 il distretto turistico \"Sele Picentini\".\nIl 3 Gennaio 2018 ne vengono istituiti 7: Val di Magra e Unione dei Comuni della Val di Vara in Liguria; Altopiano della Sila in Calabria; Valli di Apua in Toscana; Centro Lario in Lombardia; Majella Madre in Abruzzo; Le Terre di Aristeo in Basilicata e il distretto turistico della provincia di Taranto in Puglia. L'11 gennaio dello stesso anno viene istituito il Distretto turistico \"Eleonora d'Arborea\" in Sardegna"}
{"id": "2312644", "revid": "287204", "url": "https://it.wikipedia.org/wiki?curid=2312644", "title": "Dinosaur King", "text": " \u00e8 un anime tratto da un omonimo gioco di carte della SEGA. In Italia \u00e8 stata trasmessa solo la prima stagione, che \u00e8 andata in onda dal 24 marzo al 29 maggio 2009 sul canale Hiro ed in chiaro su Boing dal 30 novembre al 20 dicembre dello stesso anno ed infine su Italia 1 dal 12 febbraio 2012. Dall'anime \u00e8 stato poi tratto un manga, anche questo inedito in Italia.\nTrama.\nTre amici con la passione per i dinosauri, Max, Rex e Zoe, un giorno trovano per caso delle pietre e delle carte speciali, che scopriranno ben presto poter materializzare dei veri dinosauri; in questo modo ognuno di loro acquisisce come compagno un dinosauro: Max ottiene Chomp, un Triceratopo; Rex ottiene Ace, un Carnotauro; Zoe trova Paris, un Parasauro. I tre ragazzi hanno il compito di recuperare, insieme ai loro nuovi compagni, tutte le carte dei dinosauri che sono finite sparse per il mondo (e che spesso materializzeranno i veri e propri animali). Ad opporsi loro c'\u00e8 la Banda Alfa, organizzazione che punta ad assumere il controllo del mondo attraverso i dinosauri: \u00e8 guidata dal Dottor Z con l'aiuto del trio di goffi aiutanti Ursula, Zander ed Ed.\nAnime.\nDoppiaggio.\nLa versione italiana dell'anime \u00e8 doppiata dalla Merak Film e sia video che audio sono gli stessi dell'edizione censurata televisiva americana, curata dalla 4Kids Entertainment.\nTra i pi\u00f9 significativi cambiamenti apportati alla serie al passaggio in America sono i nomi, i quali sono stati completamente cambiati rispetto all'edizione giapponese. Eccoli di seguito insieme ai doppiatori:\nEpisodi.\nLa serie si divide in due stagioni. In Italia \u00e8 stata trasmessa solo la prima.\nSigle.\nLa sigla italiana della serie, sia d'apertura che di chiusura, si chiama \"Dinosaur King\", \u00e8 cantata da Antonio Divincenzo e testo e musica sono di Goffredo Orlandi.\nQuelle originali giapponesi sono \", iniziale, cantata da ICHIKO, e \", finale, cantata da Hiromichi Satou.\nManga.\nVisto il successo della serie e del gioco, \"Dinosaur King\" \u00e8 stato adattato anche in un manga scritto da Youhei Sakai e pubblicato dal febbraio 2006 all'ottobre 2007 sulla rivista \"Bessatsu CoroCoro Comic\" edita da Shogakukan. In seguito i vari capitoli sono stati raccolti in due volumi \"tank\u014dbon\" usciti rispettivamente il 27 ottobre 2006 e il 28 novembre 2007."}
{"id": "2312651", "revid": "547034", "url": "https://it.wikipedia.org/wiki?curid=2312651", "title": "5\u00aa edizione dei Satellite Awards", "text": "La 5\u00aa edizione dei Satellite Award si \u00e8 tenuta il 14 gennaio 2001."}
{"id": "2312659", "revid": "1543377", "url": "https://it.wikipedia.org/wiki?curid=2312659", "title": "Abercraf", "text": "Abercraf (anche: Abercrave) \u00e8 un villaggio della contea di Powys, nel Galles. \u00c8 situato nell'estremo sud della contea, in una zona un tempo ricca di attivit\u00e0 minerarie, nella valle superiore di Swansea, quattro chilometri a nord-est della cittadina di Ystradgynlais.\nPoco distante vi sorgono la catena montuosa ed il parco nazionale dei Brecon Beacons (Bannau Brycheiniog in lingua gallese) ed il Geoparco di Forest Fawr.\nIl villaggio \u00e8 sede di diverse istituzioni, fra cui una scuola prima, una societ\u00e0 sportiva di rugby (Abercraf RFC), una stazione dei pompieri e luoghi che testimoniano del passato minerario della zona. I pozzi di carbone della vicina Caehopcyn hanno cessato la produzione negli anni sessanta, anche se la miniera di carbone a cielo aperto di Nant Helen continua a funzionare.\nAbercraf si trova ai pendii del rilievo montuoso di Cribarth, noto per il profilo detto dello \"Sleeping Giant\" (\"Gigante dormiente\") chiaramente visibile dalla strada principale A4067.\nNel vicino castello di Craig-y-Nos mor\u00ec nel 1919 la cantante lirica Adelina Patti."}
{"id": "2312663", "revid": "287204", "url": "https://it.wikipedia.org/wiki?curid=2312663", "title": "Francisco Jim\u00e9nez", "text": "Nonostante fosse un nobile, l'uso del titolo onorifico \"don\" per accompagnarne il nome \u00e8 inconsistente."}
{"id": "2312676", "revid": "1318658", "url": "https://it.wikipedia.org/wiki?curid=2312676", "title": "De Leyva", "text": "I De Leiva (anche menzionati come de Leiva o de Leyva) furono un'importante famiglia nobile spagnola. Diversi autori concordano sul fatto che l'origine dell'appellativo di famiglia sia da ricondurre al villaggio di Leiva facente parte della comunit\u00e0 autonoma La Rioja, possedimento immemore della casata.\nUn ramo cadetto si insedi\u00f2 in Italia al seguito dell'imperatore Carlo V che confer\u00ec il feudo di Monza e il titolo di \"Conte\" ad Antonio de Leyva per i meriti ottenuti nella battaglia di Pavia del 1525 in cui fu fatto prigioniero il re di Francia Francesco I.\nI membri della linea italiana della famiglia de Leyva furono governatori spagnoli di Milano, conti di Monza, marchesi di Atella, principi di Ascoli e si imparentarono con le pi\u00f9 eminenti casate lombarde dell'epoca come gli Stampa di Soncino di antica nobilt\u00e0, i Marino, facoltosi banchieri di origine ligure, e i Pio di Savoia di Modena.\nStoria.\nOrigini.\nLe origini della famiglia si fanno risalire ad un certo Alvar Garc\u00eda, vissuto nel X secolo. Risulta tuttavia impossibile ricostruire con esattezza la genealogia dei Leiva quantomeno sino alla seconda met\u00e0 del XIII secolo, quando viene menzionato in un documento datato 1272 Mart\u00edn Ruiz de Leyva. Tale personaggio aiut\u00f2 Alfonso X di Castiglia a sopprimere la ribellione guidata da Filippo di Castiglia e fu inviato come ambasciatore a Granada dove i ribelli avevano trovato rifugio presso Muhammad ibn Nasr. \nXVI secolo.\nNel 1527, il 25 febbraio, Antonio de Leyva (1480-1536), governatore e comandante supremo degli imperiali di Carlo V, mise spietatamente a sacco la citt\u00e0 di Monza per remunerare le sue truppe. Fu in quella occasione che i seguaci del duca Francesco II Sforza distrussero, minandola, la torre del castello di Monza, mai pi\u00f9 da allora ricostruita.\nNel 1529 Antonio de Leyva divenne \"Signore di Monza\". Il feudo di Monza fu tolto da Carlo V a Kaspar von Frundsberg (menzionato nelle fonti italiane come Gaspare Frantsperg) e dato a Antonio de Leyva col rango di contea ma non senza qualche difficolt\u00e0.\nSotto il precedente breve dominio di Francesco I di Francia il territorio monzese (circa 30 kq) era stato assegnato a Artus Gouffier de Boisy (menzionato nelle fonti italiane come Arturo Goufier)..\nFeudatari della contea di Monza.\nIl 6 febbraio 1531 Francesco II Sforza (1495-1535) invest\u00ec ufficialmente della contea di Monza Antonio de Leyva (1480-1536).\nIl 10 giugno 1537 Carlo V, da Valladolid, in Spagna, conferm\u00f2 i diritti di successione sulla contea di Monza all'erede Luigi de Leyva.\nVendita della contea.\nIl 6 giugno 1648 segn\u00f2 la data della fine del dominio della famiglia de Leyva sulla contea di Monza ceduta dagli ultimi eredi della casata, Luigi Antonio e suo cugino Gerolamo ai quattro fratelli Durini che acquistarono feudo e qualifica di \"Conte di Monza\" per 30.000 ducati d'oro napoletani, pari a 150.000 lire imperiali. Il titolo venne confermato con diploma dal re di Spagna Filippo IV il 12 luglio 1652.\nIl dominio effettivo dei de Leyva sulla contea di Monza dur\u00f2 121 anni. Gli eredi godevano a turni di due anni ciascuno dei diritti feudatari, e potevano fregiarsi del rango di conte di Monza: anche Marianna condivise il feudo con i fratellastri. Solo i primogeniti maschi ereditavano invece il titolo di principe d'Ascoli.\nLa citt\u00e0 di Monza ha dedicato una via alla famiglia de Leyva e una stretta stradina alla \"Signora\", ossia suor Virginia Maria de Leyva, al secolo Marianna de Leyva (1575-1650).\nIl letterato monzese Bartolomeo Zucchi, che intrattenne una breve corrispondenza con la novizia Virginia Maria de Leyva prima che cadesse in disgrazia, si vantava di essere un lontano parente dei de Leyva.\nDuca di Terranova in Calabria.\nDonna Virginia Marino (nata a Genova nel 1541, morta di peste a Milano nel 1576), 2.\u00aa duchessa di Terranova (con i casali di Galatona, Molochio, Radicena, Jatrinoli, Rizziconi, San Martino e Casalnovo) e baronessa di San Giorgio, Gioia e Gerace (con i casali di Antonimina, Canolo e Portigliola e la relativa mastrodattia), spos\u00f2 in prime nozze, nel 1562, Ercole Pio, signore di Sassuolo (morto nel 1571), da cui ebbe Marco III Pio di Savoia, e in seconde nozze a Milano, nel 1574, Martino de Leyva, conte di Monza (Milano, 1550 - Valencia, 1600), genitori della famosa monaca di Monza.\nGenealogia.\nFAMIGLIA DE LEYVA\nI fratelli di Marianna de Leyva in Spagna - il fratello Marco e le sorelle Pio di Savoia in Italia "}
{"id": "2312690", "revid": "599013", "url": "https://it.wikipedia.org/wiki?curid=2312690", "title": "Chiesa di Sant'Antonio in Boccadasse", "text": "La chiesa di Sant'Antonio in Boccadasse \u00e8 un luogo di culto cattolico situato in Belvedere Firpo, nel borgo di Boccadasse, compreso nel quartiere genovese di Albaro. La sua comunit\u00e0 parrocchiale fa parte del vicariato di Albaro dell'arcidiocesi di Genova. \u00c8 l'unica chiesa parrocchiale nella citt\u00e0 di Genova intitolata al santo di Padova.\nStoria e descrizione.\nCostruita come cappella agli inizi del XVII secolo dai pescatori e dagli abitanti della zona, dopo pochi decenni, nel 1745, divenne sede della confraternita di Sant'Antonio di Padova e nel 1787, dopo un ampliamento, venne considerata ufficialmente una chiesa.\nNel 1827, grazie alle donazioni degli abitanti e del capitano Francesco Dodero, venne costruito anche un campanile.\nNei decenni successivi la chiesa venne sottoposta ad ulteriori ampliamenti e restauri: nel 1880 venne restaurata, nel 1906 venne ampliata considerevolmente, nel 1937 venne rifatto il tetto e la volta fu dipinta dal pittore Romolo Pergola, nel 1964 venne nuovamente ampliata con lavori che durarono pi\u00f9 di un decennio.\nLa chiesa, ad unica navata e affidata ai Frati Minori Conventuali, divenne parrocchia il 25 marzo 1894 (giorno di Pasqua di quell'anno) per volere dell'arcivescovo di Genova Tommaso Reggio.\nTra le opere conservate, oltre a dipinti d'autore, vi sono sculture di Francesco Storace e Antonio Canepa, nonch\u00e9 un crocifisso processionale di Luigi Gichero. Alle pareti sono appesi come ex voto diversi modellini di navi."}
{"id": "2312699", "revid": "782789", "url": "https://it.wikipedia.org/wiki?curid=2312699", "title": "Episodi di 30 Rock (terza stagione)", "text": "La terza stagione di \"30 Rock\" \u00e8 andata in onda sul network americano NBC dal 30 ottobre 2008 al 14 maggio 2009.\nIn Italia la serie va in onda dal 13 dicembre 2010 sul canale satellitare Sky Uno, in chiaro la serie va in onda su Rai 4 nel corso del 2011, il sabato e la domenica alle 19:30."}
{"id": "2312700", "revid": "123978828", "url": "https://it.wikipedia.org/wiki?curid=2312700", "title": "Jessica Rabbit", "text": "Jessica Rabbit \u00e8 un personaggio immaginario inventato da Gary Wolf per il romanzo giallo \"Who Censored Roger Rabbit?\" pubblicato nel 1981 e dal quale venne tratto il film \"Chi ha incastrato Roger Rabbit\", dove \u00e8 la moglie del protagonista. La voce, nella versione originale, le viene data da Kathleen Turner e da Amy Irving per le parti cantate; in italiano invece da Paila Pavese.\nPer la creazione del personaggio gli autori del film si ispirarono ad alcune grandi dive dell'Et\u00e0 d'oro di Hollywood come Veronica Lake (dalla quale prese la celebre pettinatura che copre una met\u00e0 del viso), Rita Hayworth (dalla quale prese la colorazione rosso \"fuoco\" dei capelli) e Lauren Bacall (dalla quale prese lo sguardo tipico della \"femme fatale\"). Per quanto riguarda la forte carica sensuale del personaggio donata anche dalle vertiginose scollature e dalla marcata formosit\u00e0, fu invece presa come esempio la modella Vikki Dougan molto celebre negli Stati Uniti a cavallo tra gli anni '50 e '60 per indossare abiti che mostrassero spesso la propria schiena quasi completamente nuda tanto da farle avere l'appellativo di \"The Back\".\nCaratteristiche del personaggio.\nVersione dei romanzi.\nLa versione del personaggio del romanzo originale differisce sotto molti aspetti dalla versione filmica: \u00e8 una donna fedifraga e opportunista, non ama Roger e lo tradisce molto spesso, oltre ad essere accusata e sospettata (insieme a Baby Herman) dell'omicidio del marito. \nCompare in quattro romanzi: nel gi\u00e0 citato romanzo originale di Gary K. Wolf; in \"Who P-P-P-Plugged Roger Rabbit?\" (che si rif\u00e0 al film per ambientazione e caratterizzazione dei personaggi) dove \u00e8 molto pi\u00f9 simile alla versione del film per aspetto e caratterizzazione, \u00e8 sospettata di tradire il marito con Clark Gable, ma si rivela innamoratissima di Roger proprio come nel film, e alla fine rimarr\u00e0 anche incinta di lui. Sempre in questo libro si scopre che ha una sorella di nome Jo, identica a lei ma con la particolarit\u00e0 di essere alta solo 16 centimetri (tanto da essere chiamata da tutti \"Little Jo\") e che si innamora di Eddie Valiant; in \"Who Censored Roger Rabbit?\" , trasposizione del film, dove il suo ruolo \u00e8 pressoch\u00e9 identico a quello della versione cinematografica; e infine appare anche in \"Who Wacked Roger Rabbit?\" del 2014.\nVersione cinematografica.\nJessica Krupnick \u00e8 la moglie del coniglio Roger Rabbit. Si esibisce nel Club Inchiostro e Tempera, locale gestito da cartoni e con clientela umana dove, con i suoi spettacoli canori, manda in visibilio il pubblico maschile, soprattutto con la performance di \"Why Don't You Do Right?\". Nel film Jessica \u00e8 un personaggio positivo e uno dei personaggi principali.\nJessica \u00e8 una donna alta e statuaria, incredibilmente voluttuosa e molto sexy. Ha una figura a clessidra sinuosa e snella con la vita molto stretta, il seno enorme e i fianchi larghi. Ha la carnagione chiara, i lunghi capelli di colore arancione rossiccio con frangia laterale che di solito le coprono l'occhio destro, il naso abbastanza piccolo, le labbra carnose e imbronciate col rossetto, e gli occhi verdi dalle palpebre pesanti e seducenti con lunghe ciglia scure e accentuati da un ombretto color lavanda. Il suo completo \u00e8 costituito da un abito da sera rosso senza spalline con paillettes che rivela un sacco di scollatura e mostra la sua schiena nuda, scollo a forma di cuore e spacco alto sulla coscia destra. Inoltre, indossa tacchi a spillo rosa, eleganti guanti da sera viola, e orecchini a bottone d'oro. Attesta a Eddie Valiant che non \u00e8 cattiva. In effetti, nonostante l'immagine da femme fatale, Jessica dimostra di essere altruista e compassionevole. Anche se sembra fredda e distaccata, ama profondamente suo marito Roger, sostenendo che la fa ridere e che \u00e8 un marito migliore di Pippo. Lo adora oltre misura e gli \u00e8 inconfutabilmente leale. Come prova del suo amore, dice a Eddie che pagher\u00e0 qualsiasi prezzo per Roger e aiuta a dimostrare che Roger \u00e8 innocente dell'omicidio di Marvin Acme assistendo con le indagini. Mette in chiaro che, nonostante quello che gli altri pensano di lei, ha occhi solo per Roger e farebbe qualsiasi cosa per il suo bene, a tal punto che Valiant, rimanendone colpito, esclama \"che brava moglie!\". Oltre a cantare ed esibirsi, le piace mostrare la sua femminilit\u00e0 e flirtare, rivelatosi un personaggio passionale e affascinante, seppur al contempo morale. Dimostra di essere coraggiosa, arguta e intuitiva: si mette consapevolmente a rischio per salvare Roger e Eddie. Eppure, nonostante il pericolo, mantiene una calma compostezza e mostra di saper maneggiare una pistola (salvando Valiant dalla pistola di Morton). La maggior parte delle volte mantiene un comportamento calmo e raccolto. Le due volte che perde la calma sono: quando Morton mostra a lei e Eddie la sua macchina piena di salamoia, e quando lei e Roger sono quasi spruzzati dalla sostanza mortale.\nUna sera viene pedinata da Eddie Valiant, un investigatore privato assoldato da R.K. Maroon, il produttore dei film di suo marito. Dopo lo spettacolo, Eddie la fotografa di nascosto mentre riceve nel suo camerino Marvin Acme, un ricco industriale, con il quale fa un innocuo gioco da bambini. Comicamente, dal punto di vista del cartone Roger Rabbit questa innocente relazione rappresenta un tradimento. Quando Acme viene trovato morto la mattina seguente, Jessica viene interrogata in quanto la polizia pensa che sia suo marito l'assassino e, incontrando Valiant, questa gli d\u00e0 uno schiaffo di fronte a tutti, biasimandolo per le foto da lui scattate. Qualche ora pi\u00f9 tardi, la stessa si reca privatamente nell'ufficio di Eddie e gli spiega di essere stata obbligata da Maroon a 'posare' per le foto scattate dall'investigatore, o suo marito sarebbe stato licenziato.\nIl ruolo di Jessica, sospetto per tutta la prima parte del film, si rivela essere positivo quando, seguendo Eddie e Roger mentre vanno a confrontare Maroon, la donna salva la vita ad Eddie evitando che il giudice Morton, il vero antagonista del film, gli spari alle spalle. Mentre i due scappano da Cartoonia con Benny il taxi, vengono bloccati dal giudice e catturati dalle sue faine.\nMentre le faine perquisiscono i due ostaggi, una di loro infila con fare lascivo una mano nella scollatura del vestito di Jessica, ma l'unica cosa che trova \u00e8 una enorme tagliola che si chiude sulla sua mano. Quando arriva anche Roger, lui e la moglie vengono legati e sospesi in aria per essere irrorati con la cosiddetta \"salamoia\", l'unica sostanza che riesca ad uccidere i cartoni animati. Eddie riesce per\u00f2 a sconfiggere le faine ed il giudice, salvandoli appena in tempo.\nCome Roger, anche per Jessica c'\u00e8 un'ispirazione basata sul regista Tex Avery avendo somiglianze con Miss Vavoom, apparsa nel \"Tex Avery's Red Hot Riding Hood\".\nOltre che nel film d'esordio, il personaggio appare anche nei cortometraggi interpretati dal marito e da Baby Herman, nonch\u00e9 alla fine del film \"\".\nVersione a fumetti.\nJessica Rabbit \u00e8 comparsa in storie a fumetti di Roger prodotte dalla Disney tra gli anni ottanta e novanta, inedite in Italia.\nAccoglienza.\nJessica Rabbit ha ricevuto recensioni molto positive ed \u00e8 descritta come un sex symbol.\nNel 2008, la rivista inglese \"Empire\" ha collocato Jessica Rabbit al sesto posto della sua lista dei 50 migliori personaggi dei cartoni animati della storia, spiegando che nonostante sia stata disegnata come una femme fatale classica, uno dei punti di forza del film \u00e8 quello di permettere al personaggio di giocare contro lo stereotipo, e affermando che \"per lei c'\u00e8 molto di pi\u00f9 del semplice tipo di linee che puliscono spazzando la prossima Top Model d'America. C'\u00e8 un cuore puro e un'intelligenza pronta sotto quel magnifico aspetto esterno.\"\nNella classifica dei 14 personaggi femminili pi\u00f9 sexy secondo il sito \"TheRichest\", Jessica Rabbit compare al primo posto, davanti a Ariel e Betty Boop.\nLa sua frase \"Io non sono cattiva, \u00e8 che mi disegnano cos\u00ec.\" \u00e8 diventata una delle citazioni pi\u00f9 popolari del film ed \u00e8 stata nominata come una delle 400 pi\u00f9 grandi citazioni di film dall'American Film Institute nel 2015."}
{"id": "2312703", "revid": "2204257", "url": "https://it.wikipedia.org/wiki?curid=2312703", "title": "Punk jazz", "text": "Il Punk jazz \u00e8 un genere che fonde la tradizione jazz (in particolare free jazz e fusion) con la strumentazione del punk rock (in particolare di sottogeneri quali no wave e hardcore). John Zorn, James Chance and the Contortions, e Lounge Lizards sono tra gli esempi pi\u00f9 noti di artisti punk jazz.\nStoria.\nAnni '60.\nLe origini stilistiche del punk risiedono anche nel jazz: band come Velvet Underground, The Stooges e MC5, considerate \"padrini\" del punk da critici come Legs McNeil e Clinton Heylin, erano tutti fortemente influenzate dal jazz, in particolare dal movimento free jazz iniziato alla fine degli anni '50. Negli anni '60 artisti avant-garde jazz come Albert Ayler, Archie Shepp, Roscoe Mitchell, Sonny Sharrock e Peter Br\u00f6tzmann, espressero mediante la loro musica aggressivit\u00e0 e temi politici: tutti elementi che, insieme alla produzione DIY, sarebbero in seguito stati caratteristici del punk rock.\nAnche la carriera di Frank Zappa, iniziata in questi anni, fu fondamentale per lo sviluppo del punk jazz.\nAnni '70.\nNel 1970 gli Stooges pubblicarono \"Fun House\", album fondamentale per la sua grande influenza sul punk jazz. Tuttavia nel 1970 il punk rock non esisteva ancora come stile musicale, e mano a mano che gli anni passavano e il punk rock cresceva, esso apparve in netta contrapposizione con il jazz, soprattutto con il jazz fusion, che si era gradualmente avvicinato al progressive rock. Eccezioni di questa divisione stilistica furono Patti Smith, che collabor\u00f2, anche se senza gran successo, con Ornette Coleman, e i Television, che svilupparono un punk sperimentale e improvvisato, che molto doveva al jazz. Un'altra eccezione fu Lol Coxhill, che collabor\u00f2 insieme ai The Damned. Nel Maine, John Etnier dei Same Band descrisse lo stile musicale del suo gruppo come punk-jazz.\nAnni '80.\nLa fine del punk rock delle origini e l'inizio del post-punk a Londra e New York portarono ad una riconsiderazione del jazz. A Londra, i The Pop Group iniziarono ad amalgamare free jazz, dub e punk rock. A New York il movimento no wave si ispir\u00f2 sia al jazz sia al punk. Esempi di questo nuovo stile sono l'album di Lydia Lunch \"Queen of Siam\", James Chance and the Contortions, che unirono il soul con free jazz e punk, e i Lounge Lizards, il primo gruppo ad autodefinirsi \"punk jazz\". Un'altra figura importante del punk jazz in quegli anni fu Bill Laswell, che con la sua band Material mischiava il funk-jazz con il punk, Questo riavvicinamento tra i due stili port\u00f2 ad esempio la band hardcore punk Fear a scrivere una canzone punk jazz, \"New York's Alright (If You Like Saxophones)\".\nI Bad Brains, noti per essere stati tra i fondatori dell'hardcore punk, iniziarono come gruppo jazz fusion, mentre Greg Ginn dei Black Flag incorpor\u00f2 il free jazz nel suo stile chitarristico.\nAltre band che fusero punk e jazz furono The Laughing Clowns, The Birthday Party e The Ex.\nJazzcore.\nJohn Zorn inizi\u00f2 ad introdurre elementi tipicamente punk, quali l'aggressivit\u00e0 e la rapidit\u00e0, nel free jazz. Ci\u00f2 avvenne nel 1986 con l'album \"Spy vs. Spy\". Nello stesso anno, Sonny Sharrock, Peter Br\u00f6tzmann, Bill Laswell e Ronald Shannon Jackson registrarono il loro primo album con il nome Last Exit, un'unione di aggressivit\u00e0 punk e sensibilit\u00e0 jazz.\nQueste sperimentazioni condussero al \"jazzcore\", una fusione di free jazz e hardcore punk. Gruppi come NoMeansNo, Massacre, e Naked City posero le basi per quello che sarebbe diventato il movimento math rock.\nAltri gruppi fondamentali per lo sviluppo del jazzcore furono Minutemen, Universal Congress Of, Saccharine Trust e fIREHOSE.\nAnni '90.\nNel 1989, Zorn form\u00f2 i Naked City con Bill Frisell, Wayne Horvitz, Fred Frith, Joey Baron e Yamatsuka Eye. La band prese ispirazione dal grindcore e dal jazz e li combin\u00f2 nell'album \"Torture Garden\". Nel 1991, Zorn collabor\u00f2 con Justin Broadrick e Mick Harris, entrambi ex-Napalm Death, e Bill Laswell, nella band Pain Killer.\nLa band screamo Swing Kids speriment\u00f2 strumenti jazz come il pianoforte e il contrabbasso, insieme ad un ritmo di batteria pi\u00f9 lento.\nI Candiria registrarono il loro primo album nel 1995, in cui univano metalcore e jazz.\nAnni 2000.\nGli Yakuza, insieme ai Candiria, combinano il metalcore pi\u00f9 recente con il free jazz e la psichedelia. Interessanti anche gli Antikult che venano il loro grindcore con passaggi jazz/fusion.\nAltri esempi di band jazzcore sono gli Zu, The Flying Luttenbachers, Midori, Off Minor, Splatterpink, Deep Turtle, Rolo Tomassi, Phantom Tollbooth e Red Square.\nIn Italia a sostenere questo genere ci sono gli Zu originari di Roma e noti nella scena musicale italiana e mondiale, Splatterpink, Zeus!, Squartet, Anatrofobia, Arduo, SVM e i menzionati Antikult."}
{"id": "2312708", "revid": "287204", "url": "https://it.wikipedia.org/wiki?curid=2312708", "title": "Jazzcore", "text": ""}
{"id": "2312718", "revid": "287204", "url": "https://it.wikipedia.org/wiki?curid=2312718", "title": "Romeo x Juliet", "text": ""}
{"id": "2312721", "revid": "287204", "url": "https://it.wikipedia.org/wiki?curid=2312721", "title": "Francisco Jimenez", "text": ""}
{"id": "2312722", "revid": "247222", "url": "https://it.wikipedia.org/wiki?curid=2312722", "title": "Here at Last - Bee Gees Live", "text": ""}
{"id": "2312728", "revid": "1543377", "url": "https://it.wikipedia.org/wiki?curid=2312728", "title": "Francisco Jos\u00e9 de Caldas", "text": "Biografia.\nCaldas inizi\u00f2 gli studi nella cittadina di Popay\u00e1n, all'interno dell'Universit\u00e0 di Cauca. In seguito studi\u00f2 presso il Colegio del Rosario laureandosi in diritto, ma coltivando una passione per matematica, astronomia e scienze naturali.\nCaldas aiut\u00f2 a fondare il seminario del Nuovo Regno di Granada, che avrebbe voluto essere un'istituzione scientifica, nella prima decade del 1800.\nCaldas fece parte di numerose spedizioni scientifiche tra cui quelle con Jos\u00e9 Celestino Mutis e Alexander von Humboldt. Viaggi\u00f2 attraverso il Nuovo Regno di Granada esplorando la terra appena scoperta, studiandone flora, fauna, geografia, meteorologia e cartografia. Nel 1805 Caldas fu nominato da Mutis per dirigere l'Osservatorio astronomico di Bogot\u00e0.\nNel 1810 fond\u00f2 il \"Diario Pol\u00edtico de Santa Fe\" che difese il movimento indipendentista. In questo periodo Caldas divenne colonnello del genio progettando un apparato di artiglieria per i rivoluzionari. Non appena scoppiata la rivoluzione il 20 luglio 1810, Caldas divenne editore del giornale ufficiale di stato, il \"Diario Pol\u00edtico\". Dopo che Nari\u00f1o prese il potere a Cundimarca nel settembre 1811, Caldas fu trattato come ingegnere.\nCaldas fu catturato dai realisti spagnoli nel 1816, e giustiziato il 29 ottobre, in San Francisco Plaza, per ordine di Pablo Morillo, Conte di Cartagena. Quando Caldas stava per essere giustiziato le persone presenti chiesero che gli fosse concessa la grazia, e Morillo rispose: \"La Spagna non ha bisogno di uomini saggi\" (spagnolo: \"Espa\u00f1a no necesita sabios\").\nIl suo corpo fu sepolto nella chiesa di Veracruz, in seguito trasformata nel \"Pante\u00f3n Nacional\". Il corpo fu poi spostato presso il Pante\u00f3n de los Pr\u00f3ceres nella sua citt\u00e0 natale, Popayan."}
{"id": "2312731", "revid": "287204", "url": "https://it.wikipedia.org/wiki?curid=2312731", "title": "Francisco Jose de Caldas", "text": ""}
{"id": "2312736", "revid": "36426", "url": "https://it.wikipedia.org/wiki?curid=2312736", "title": "Chiesa di Sant'Antonio (Ranverso)", "text": ""}
{"id": "2312742", "revid": "1442080", "url": "https://it.wikipedia.org/wiki?curid=2312742", "title": "Largo al factotum", "text": "Largo al factotum \u00e8 la cavatina di Figaro (baritono) nella seconda scena del primo atto del \"Barbiere di Siviglia\" di Gioachino Rossini, con parole di Cesare Sterbini.\nEgli si presenta come il tuttofare della citt\u00e0, oltre che come barbiere (infatti factotum viene dal latino, che letteralmente significa \"colui che fa qualunque cosa\"), vantando la propria popolarit\u00e0. Figaro afferma ci\u00f2 perch\u00e9 a quel tempo i barbieri non si limitavano a tagliare barbe e capelli: esercitavano mansioni proprie oggi di mestieri anche molto diversi, come medico e dentista, e dato che per questi servizi frequentavano molte case potevano anche rendere alcuni servigi comunicativi e relazionali per i propri clienti.\nCostituisce un pezzo di bravura per i baritoni, la cui tecnica \u00e8 messa alla prova dai numerosi scioglilingua, tipici dell'opera buffa, ed \u00e8 inoltre uno dei pezzi pi\u00f9 celebri del repertorio operistico classico.\nIl primo baritono a cantarla \u00e8 stato Luigi Zamboni nel 1816. Altri grandi baritoni a cantarla sono stati Alfredo Costa (1905), Pasquale Amato, Giuseppe De Luca, Titta Ruffo, Giuseppe Danise, John Brownlee, Frank Valentino, Giuseppe Valdengo, Robert Merrill, Mario Sereni, Sherrill Milnes, Tito Gobbi, Hermann Prey, Angelo Romero, Leo Nucci, Thomas Hampson, Dmitrij Chvorostovskij, Gino Quilico, Franco Vassallo, Peter Mattei, Simon Keenlyside, quest'ultimo ha anche inserito l'aria nel suo album \"Tales of Opera\", Riccardo Stracciari nel doppio album \"Il barbiere di Siviglia\" (Columbia, QSOX. 36/37).\nTesto desunto dallo spartito.\nLargo al factotum della citt\u00e0. - Largo\nPresto a bottega che l'alba \u00e8 gi\u00e0. - Presto\nAh, che bel vivere, che bel piacere, che bel piacere\nper un barbiere di qualit\u00e0, di qualit\u00e0! \nOh, bravo Figaro!\nBravo, bravissimo! Bravo! \nFortunatissimo per verit\u00e0! Bravo!\nFortunatissimo per verit\u00e0, fortunatissimo per verit\u00e0!\nPronto a far tutto,\nla notte e il giorno\nsempre d'intorno in giro sta.\nMiglior cuccagna per un barbiere,\nvita pi\u00f9 nobile, no, non si da.\nRasori e pettini\nlancette e forbici,\nal mio comando \ntutto qui sta. \nRasori e pettini\nlancette e forbici,\nal mio comando\ntutto qui sta.\nV'\u00e8 la risorsa, \npoi, del mestiere\ncolla donnetta... col cavaliere... \ncolla donnetta... col cavaliere...\nche bel vivere.. che bel piacere! che bel piacere!\nper un barbiere di qualit\u00e0! di qualit\u00e0!\nTutti mi chiedono, tutti mi vogliono,\ndonne, ragazzi, vecchi, fanciulle:\nQua la parrucca... Presto la barba...\nQua la sanguigna...\nPresto il biglietto... \ntutti mi chiedono, tutti mi vogliono!\nQua la parrucca, presto la barba,\nPresto il biglietto, ehi!\nFigaro! Figaro! Figaro!, ecc.\nAhim\u00e8, Ahim\u00e8, che furia!\nAhim\u00e8, che folla!\nUno alla volta, per carit\u00e0! per carit\u00e0! per carit\u00e0! \nuno alla volta, uno alla volta, uno alla volta, per carit\u00e0!\nEhi, Figaro! Son qua. x2 \nFigaro qua, Figaro l\u00e0, x2 \nFigaro su, Figaro gi\u00f9, x2 \nPronto prontissimo son come il fulmine: \nsono il factotum della citt\u00e0. \ndella citt\u00e0! della citt\u00e0! della citt\u00e0! \nAh, bravo Figaro! Bravo, bravissimo; \na te fortuna non mancher\u00e0.\nVersione originale.\n\"Tralala-lalala-lalala-la\"\n\"Largo al factotum della citt\u00e0, largo !\"\n\"Tralala-lalala-lalala-la !\"\n\"Presto a bottega che l'alba \u00e8 gi\u00e0, presto !\"\n\"Tralala-lalala-lalala-la !\"\n&lt;br&gt;\n\"Ah, che bel vivere, che bel piacere\"\n\"Che bel piacere, per un barbiere di qualit\u00e0, di qualit\u00e0 !\"\n&lt;br&gt;\n\"Ah, bravo Figaro! Bravo, bravissimo! Bravo !\"\n\"Tralala-lalala-lalala-la !\"\n\"Fortunatissimo per verit\u00e0, bravo !\"\n\"Tralala-lalala-lalala-la !\"\n&lt;br&gt;\n\"Fortunatissimo per verit\u00e0 ! (x2)\"\n\"Tralalala, etc. !\"\n&lt;br&gt;\n\"Pronto a far tutto, la notte e il giorno\"\n\"Sempre d'intorno in giro sta.\"\n\"Miglior cuccagna per un barbiere,\"\n\"Vita pi\u00f9 nobile, no, non si da.\"\n\"Tralalala, etc. !\"\n&lt;br&gt;\n\"Rasori e pettini, lancette e forbici,\"\n\"Al mio comando, tutto qui sta.\"\n\"Rasori e pettini, lancette e forbici,\"\n\"Al mio comando, tutto qui sta.\"\n&lt;br&gt;\n\"V'\u00e8 la risorsa, poi, de mestiere\"\n\"Colla donnetta... col cavaliere...\"\n\"Colla donnetta... tralalalera\"\n\"col cavaliere... tralalalalalalalala\"\n\"La-la-la !\"\n&lt;br&gt;\n\"Ah, che bel vivere, che bel piacere\"\n\"Che bel piacere, per un barbiere di qualit\u00e0, di qualit\u00e0\"\n&lt;br&gt;\n\"Tutti mi chiedono, tutti mi vogliono,\"\n\"Donne, ragazzi, vecchi, fanciulle :\"\n\"Qua la parrucca... Presto la barba...\"\n\"Qua la sanguigna... Presto il biglietto...\"\n\"Qua la parrucca, presto la barba,\"\n\"Presto il biglietto... ehi!\"\n&lt;br&gt;\n\"Figaro! Figaro! Figaro!, etc.\"\n\"Ahim\u00e8, che furia! Ahim\u00e8, che furia!\"\n\"Uno alla volta, per carit\u00e0! per carit\u00e0! per carit\u00e0!\"\n\"Uno alla volta, uno alla volta, uno alla volta, per carit\u00e0!\"\n&lt;br&gt;\n\"\u00ab Figaro! \u2014 Son qua.\"\n\"\u2014 Ehi, Figaro! \u2014 Son qua. \u00bb\"\n\"Figaro qua, Figaro l\u00e0 (x2)\"\n\"Figaro su, Figaro gi\u00f9 (x2)\"\n&lt;br&gt;\n\"Pronto prontissimo son come il fulmine:\"\n\"Sono il factotum della citt\u00e0\"\n\"Della citt\u00e0 (x3)\"\n&lt;br&gt;\n\"Ah, bravo Figaro! Bravo, bravissimo (x2)\"\n\"Fortunatissimo, fortunatissimo, fortunatissimo per verit\u00e0.\"\n&lt;br&gt;\n\"Tralalala, etc. !\"\n\"A te fortuna, a te fortuna, a te fortuna non mancher\u00e0.\"\n\"Sono il factotum della citt\u00e0 (x2)\"\n\"Della citt\u00e0 (x3)\""}
{"id": "2312745", "revid": "370187", "url": "https://it.wikipedia.org/wiki?curid=2312745", "title": "Associazione Calcio Napoli 1959-1960", "text": "Questa voce raccoglie le informazioni riguardanti lAssociazione Calcio Napoli nelle competizioni ufficiali della stagione 1959-1960.\nStagione.\nNella stagione 1959-1960 il Napoli ha disputato il campionato di Serie A, con 29 punti in classifica ha ottenuto la tredicesima posizione, il titolo di campione d'Italia \u00e8 andato dalla Juventus che ha vinto il torneo con 55 punti, davanti alla Fiorentina con 47 punti. Sono retrocessi in Serie B il Genoa con 18 punti, l'Alessandria con 25 punti ed il Palermo con 27 punti.\nSotto la guida del nuovo allenatore Annibale Frossi, arrivarono il mediano Gianfelice Schiavone, il secondo portiere Pacifico Cuman e l'attaccante napoletano Gennaro Rambone, nella sua unica stagione in maglia azzurra. Dopo 4 sconfitte nelle prime 4 partite, Annibale Frossi venne esonerato e venne richiamato Amedeo Amadei, che riport\u00f2 subito la squadra alla vittoria contro l'Atalanta per (1-0). Il 6 dicembre 1959, dopo dieci anni di lavori, \u00e8 stato inaugurato lo stadio San Paolo con il match contro la Juventus, un incontro di cartello che vide il Napoli imporsi (2-1) con le reti di Vitali e Vin\u00edcio. L'ultima partita allo Stadio Arturo Collana vide il Napoli imporsi sul Vicenza per (3-1), venne giocata il 15 novembre 1959. Gli azzurri chiusero la stagione al 13\u00ba posto con 29 punti, con due punti di vantaggio sulla terzultima, il miglior marcatore stagionale partenopeo \u00e8 stato il brasiliano Emanuele Del Vecchio con 10 reti in 27 partite."}
{"id": "2312747", "revid": "2210568", "url": "https://it.wikipedia.org/wiki?curid=2312747", "title": "Federica Dorotea di Brandeburgo-Schwedt", "text": "Biografia.\nInfanzia.\nEra la figlia del margravio Federico Guglielmo di Brandeburgo-Schwedt e di sua moglie, la principessa Sofia Dorotea di Prussia, sorella di Federico il Grande.\nMatrimonio.\nIl 29 novembre 1753 spos\u00f2 Federico II Eugenio, duca di W\u00fcrttemberg. La coppia inizialmente visse a Treptow an der Rega, dove Federica, insieme al marito, diede vita ad una residenza principesca culturalmente significativa.\nDi fede calvinista, aveva sposato un cattolico, mentre i suoi figli vennero cresciuti nella fede luterana, secondo una condizione posta da suo zio, Federico II di Prussia, nel contratto di nozze del 3 settembre 1753: quale contropartita, il sovrano concesse a Federico Eugenio una rendita annuale di 25.000 fiorini.\nDiscendenza reale.\nSua figlia Sofia Dorotea spos\u00f2 lo zar Paolo I di Russia e divenne cos\u00ec imperatrice con il nome ortodosso di Maria Feodorovna; fu quindi madre (tra gli altri) di Alessandro I e Nicola I di Russia, nonch\u00e9 della regina Anna Pavlovna dei Paesi Bassi (dalla quale discende l'attuale casa regnante olandese) e della granduchessa Marija Pavlovna di Sassonia-Weimar-Eisenach, trisnonna dell'imperatore tedesco Guglielmo II.\nAttraverso il suo secondo figlio Luigi, Federica Dorotea \u00e8 inoltre un'antenata diretta della regina Elisabetta II del Regno Unito e di Filippo del Belgio.\nUltimi anni e morte.\nDal 1769 visse, con il marito ed i figli, nella contea di M\u00f6mpelgard.\nLa duchessa mor\u00ec il 9 marzo 1798 a Stoccarda.\nDiscendenza.\nDal matrimonio tra Federica Dorotea e Federico II Eugenio nacquero:"}
{"id": "2312750", "revid": "1543377", "url": "https://it.wikipedia.org/wiki?curid=2312750", "title": "Fiat 70", "text": "La Fiat 70 \u00e8 un'autovettura costruita dalla FIAT dal 1915 al 1920.\nA questo modello verr\u00e0 installato un motore con quattro cilindri da 2001 cm\u00b3 di cilindrata erogante una potenza di (a 2400 giri al minuto), che permetteva alla vettura di raggiungere la velocit\u00e0 di .\n\u00c8 stata fabbricata in pi\u00f9 di 1000 esemplari, ed \u00e8 stata fornita principalmente per il Regio Esercito.\nLa \u201cFiat 70\u201d fu all'avanguardia per l'epoca, aveva infatti installato un impianto elettrico completo.\nFu rimpiazzata da una nuova generazione di vetture costruite della Casa automobilistica torinese, la serie 500, pi\u00f9 precisamente dalla Fiat 501."}
{"id": "2312759", "revid": "33689", "url": "https://it.wikipedia.org/wiki?curid=2312759", "title": "Oratorio di San Celso (Sturla)", "text": ""}
{"id": "2312761", "revid": "446353", "url": "https://it.wikipedia.org/wiki?curid=2312761", "title": "Orlanda", "text": ""}
{"id": "2312762", "revid": "97701", "url": "https://it.wikipedia.org/wiki?curid=2312762", "title": "Tragelafo", "text": ""}
{"id": "2312765", "revid": "36426", "url": "https://it.wikipedia.org/wiki?curid=2312765", "title": "Ranverso", "text": ""}
{"id": "2312766", "revid": "149485", "url": "https://it.wikipedia.org/wiki?curid=2312766", "title": "Divieto di Analogia", "text": ""}
{"id": "2312776", "revid": "485846", "url": "https://it.wikipedia.org/wiki?curid=2312776", "title": "Salita al Calvario (Jaquerio)", "text": "La Salita al Calvario \u00e8 un affresco facente parte del ciclo nella sagrestia dell'abbazia di Sant'Antonio di Ranverso, nel comune di Buttigliera Alta, provincia di Torino, considerato il capolavoro della scuola tardogotica piemontese, dipinto da Giacomo Jaquerio verso il 1430.\nIl ciclo della sagrestia, firmato, comprende un'\"Annunciazione\", i \"Santi Pietro e Paolo\", l\"'Orazione nell'Orto\", e la \"Salita al Calvario\", appunto, sul lunettone; sulle vele della volta, i \"Quattro Evangelisti\". \nLa \"Salita al Calvario\" mostra su sfondo neutro una folla di figure reggenti lance, bandiere e alabarde che si librano nella parte superiore. Questi personaggi contornano, seppur a una certa distanza, la figura dolente del Cristo che porta la croce, mentre figure crudeli e stralunate lo aiutano in malo modo, spingendo il legno o tirando il Salvatore con una corda. Nella grande variet\u00e0 di tipi umani (dal nordico con la pelle chiara e la barba rossa al caucasico con la pelle bruna, dal giovane al vecchio, dal povero al ricco) prevale un senso lineare grazie alla marcata linea nera dei bordi, con una raffinata attenzione ai dettagli (come la resa del legno nodoso della croce). Ogni soggetto si stacca cos\u00ec espressivamente dal gruppo, creando una visione drammatica e priva di sentimentalismi."}
{"id": "2312779", "revid": "574302", "url": "https://it.wikipedia.org/wiki?curid=2312779", "title": "Chicago Film Critics Association Award per la miglior fotografia", "text": "Il Chicago Film Critics Association Award per la migliore fotografia (\"CFCA for Best Cinematography\") \u00e8 una categoria di premi assegnata dalla Chicago Film Critics Association, per la migliore fotografia dell'anno.\nIntrodotta nella cerimonia del 1990, essa \u00e8 stata consegnata da quell'anno in poi, ad esclusione del 1994.\nVincitori e candidati.\nI vincitori sono indicati in grassetto, con a seguire gli eventuali altri candidati in ordine alfabetico."}
{"id": "2312780", "revid": "132406", "url": "https://it.wikipedia.org/wiki?curid=2312780", "title": "Arnaldo Fortini", "text": "Biografia.\nDiscendente da un'antica famiglia umbra, rimase presto orfano di entrambi i genitori. Per questo condusse gli studi obbligatori presso l'\"Istituto per orfani Sermattei\" di Assisi. Conseguita la licenza ginnasiale a Gubbio, termin\u00f2 il liceo classico a Perugia nel collegio Sant'Anna.\nSi laure\u00f2 in giurisprudenza all'universit\u00e0 degli studi di Perugia nel 1912 e inizi\u00f2 la professione forense, senza per\u00f2 accantonare gli studi storici e la musica. Nel 1913 divenne consigliere della Societ\u00e0 internazionale di studi francescani di Assisi, della quale fu in seguito presidente dal 1932 sino alla morte. Fortini era infatti un cultore della vita e delle opere del Poverello di Assisi, ma anche di Sesto Properzio e di Dante\nFu podest\u00e0 della sua citt\u00e0. Nel terzo ed ultimo periodo del suo mandato di primo cittadino ader\u00ec alla Democrazia Cristiana.\nLa prima guerra mondiale.\nAllo scoppio della prima guerra mondiale part\u00ec come volontario ed esercit\u00f2 le funzioni di avvocato difensore alla corte marziale del V Corpo d'armata di stanza a Thiene (Vicenza) col grado di tenente colonnello. Al termine del conflitto ottenne una croce al merito di guerra. Una volta tornato ad Assisi insegn\u00f2 materie giuridiche presso l'Istituto tecnico locale ed esercit\u00f2 l'avvocatura.\nNel 1920 venne eletto presidente dell'Accademia properziana del Subasio. Nel 1923 divenne podest\u00e0 della citt\u00e0 natale, rimanendolo per pi\u00f9 di vent'anni. Il 1923 \u00e8 anche la data in cui costitu\u00ec la \"Compagnia dei Cavalieri di Satriano\" ove annover\u00f2 tra gli iscritti nomi celebri dell'epoca quali Gabriele d'Annunzio Guglielmo Marconi Giacomo Boni e vari altri personaggi con adesione della Principessa Giovanna di Bulgaria in qualit\u00e0 di Dama della Compagnia.. Organizz\u00f2 nel 1926 le celebrazioni del settimo centenario della morte di Francesco d'Assisi, evento a cui aderirono contemporaneamente 72 Nazioni. Nel 1927 rievoca dopo secoli di disapplicazione la festa del Calendimaggio, che da allora viene svolta tutti gli anni nei primi giorni del mese di maggio.\nVisse una ricambiata amicizia con Gabriele D'Annunzio con cui aveva in comune l'amore per la poesia (arte in cui anche Fortini si dilettava) e la convinzione che in San Francesco vi fosse la pi\u00f9 pura essenza di vita e di salvazione; segu\u00ec una rottura ideologica tra i due. In uno degli ultimi incontri che ebbero al Vittoriale (dimora del poeta), D'Annunzio ebbe a ribattezzarlo \"\"Frate Arnaldo del Subasio\" , assegnandogli il motto (specialit\u00e0 del Vate) \"Nihil mihi Domine\"!\" (trad. \"\"niente per me, o Signore\"!).\nI Savoia.\nIl 25 ottobre 1930 in Assisi fu organizzatore del matrimonio tra Boris III di Bulgaria e Giovanna di Savoia, figlia del Re Vittorio Emanuele III di Savoia e della Regina Elena. Giovanna di Savoia ed Arnaldo Fortini si frequentavano e talvolta la Regina di Bulgaria faceva visita in Assisi (citt\u00e0 ove \u00e8 stata sepolta per suo volere nel 2000), spesso in anonimato, per incontrarlo. Talvolta era invece Fortini che faceva visita su preciso invito della famiglia reale presso la tenuta estiva dei Savoia a San Rossore.\nIl Processo di Verona.\nNel 1944, su espressa richiesta dei familiari e per la pregressa amicizia che li legava sin dall'infanzia, Fortini assunse la difesa del gerarca Tullio Cianetti al processo di Verona, evitandogli la condanna a morte riuscendo a dimostrare la parziale estraneit\u00e0 alle accuse ascritte; in tale circostanza ebbe occasione di parlare con altri imputati del processo (poi giustiziati l'11 gennaio 1944) come Galeazzo Ciano, Emilio De Bono, Giovanni Marinelli, Carluccio Pareschi, Luciano Gottardi.\nNel corso della seconda guerra mondiale, sotto l'egida della Santa Sede e di varie autorit\u00e0 ecclesiastiche come Padre Beda Hess, mons. Placido Nicolini e la Segreteria del Vaticano, in qualit\u00e0 di Presidente della Societa Internazionale di Studi Francescani invi\u00f2 un appello indirizzato alle autorit\u00e0 militari e diplomatiche germaniche per salvare la citt\u00e0 di Assisi da inutili distruzioni; la citt\u00e0 fu poi proclamata e riconosciuta come \"citt\u00e0 ospedaliera\", e quindi non passibile di occupazione da parte dei reparti della Wehrmacht, sebbene posta sotto il controllo del colonnello tedesco Valentin Muller.\nNel secondo dopoguerra il rettore dell'Universit\u00e0 di Perugia Giuseppe Ermini cre\u00f2 presso il suo ateneo un percorso di studi francescani la cui cattedra fu assegnata a Fortini. Fu in contatto con personaggi del mondo politico e culturale italiano ed internazionale come Gabriele d'Annunzio, Benito Mussolini, Paul Sabatier, Riccardo Bacchelli, Vittorio Emanuele III di Savoia, Giovanna di Savoia, Romeo Gallenga Stuart, Curzio Malaparte, padre Agostino Gemelli, Giorgio la Pira. Ebbe inoltre frequentazioni con personaggi del mondo dello spettacolo come Federico Fellini e Roberto Rossellini (cfr. \"Assisi Clandestina\"\" Alex Ramati 1961 Ed. Porziuncola), Barbara Leoni.\nLa figlia Gemma Fortini, il cui nome gli fu suggerito da Gabriele D'Annunzio, ne prosegu\u00ec l'attivit\u00e0 di ricerca storica."}
{"id": "2312783", "revid": "126257", "url": "https://it.wikipedia.org/wiki?curid=2312783", "title": "Fiat 6", "text": ""}
{"id": "2312789", "revid": "110157", "url": "https://it.wikipedia.org/wiki?curid=2312789", "title": "Bright Red", "text": "Bright Red \u00e8 un album di Laurie Anderson pubblicato nel 1994.\nIn realt\u00e0 il disco \u00e8 composto da due sezioni: le prime sette tracce \"(Bright Red)\" e le restanti \"(Tightrope)\".\nTutte le musiche e i testi sono di Laurie Anderson, salvo quanto indicato nelle parentesi."}
{"id": "2312795", "revid": "117603807", "url": "https://it.wikipedia.org/wiki?curid=2312795", "title": "Pascasio Giannetti", "text": "Fu professore di logica all'Universit\u00e0 di Pisa dal 1682 e di filosofia dal 1686. Quando nel 1706 lascio la cattedra di filosofia per quella di medicina, gli successe il camaldolese Luigi Guido Grandi.\nDi formazione galileiana, fu un acceso nemico dei Gesuiti. Sollecitato dal suo amico Grandi, che lo aveva anche introdotto alle teorie newtoniane , collabor\u00f2, insieme con altri, alla preparazione della seconda edizione delle \"Opere\" di Galilei, pubblicate a Firenze nel 1718 .\nRimosso dall'ateneo pisano dal granduca Cosimo III de' Medici, vi fece rientro alla morte di quest'ultimo avvenuta nel 1723.\nMassone, fu membro della loggia inglese di Firenze."}
{"id": "2312796", "revid": "339392", "url": "https://it.wikipedia.org/wiki?curid=2312796", "title": "Gemon Scienz &amp; The Love Quartet", "text": ""}
{"id": "2312797", "revid": "287204", "url": "https://it.wikipedia.org/wiki?curid=2312797", "title": "Gros Peyron", "text": "Il Gros Peyron \u00e8 una montagna delle Alpi Cozie alta 3.047\u00a0m, situata sullo spartiacque fra la Maurienne (Modane) e l'alta valle di Susa (Bardonecchia).\nDescrizione.\nLa cima si trova sul crinale Dora-Arc ed \u00e8 separata verso sud-est dai Rochers Cornus (e dalla pi\u00f9 celebre Rognosa d'Etiache) dal Passo dei Rochers Cornus (2.974\u00a0m); a nord-ovest il Col d'Etiache (2.799\u00a0m) la divide invece dal gruppo di cime che culmina con la Pierre Menue.\nIl Gros Peyron presenta un versante nord ovest detritico mentre il lato sud, affacciato sul Vallone di Rochemolles, \u00e8 piuttosto roccioso e dirupato. Il versante nord-orientale si apre infine sulla conca che ospitava un tempo il piccolo ghiacciaio di Etiache.&lt;br&gt;\nIn corrispondenza della cima si staccano dallo spartiacque principale due creste; la prima ha andamento verso nord e collega il Gros Peyron al vicino Pic du Diable (2.926\u00a0m); questa seconda montagna, interamente in territorio francese, si presenta con alte pareti strapiombanti verso la Valle dell'Arc ma \u00e8 raggiungibile senza grosse difficolt\u00e0 dal Gros Peyron.\nUn secondo crestone si dirige a sud e divide i valloni di Etiache e dei Rochers Cornus, entrambi tributari di quello di Rochemolles. &lt;br&gt;\nLa sommit\u00e0 del Gros Peyron \u00e8 costituita da due arrotondate elevazioni separate da una poco marcata insellatura a quota 3.029\u00a0m; la quota 3.041 si trova a nord-est mentre il punto culminante (3.047\u00a0m) \u00e8 a sud-ovest e si affaccia sul Vallone di Rochemolles.\nEscursionismo e sci.\nLa via di salita normale per raggiungere il Gros Peyron dal lato italiano parte dal fondo del Vallone di Rochemolles, raggiunge per un comodo sentiero il Col d'Etiache e quindi guadagna la cima della montagna per tracce di passaggio sul versante nord-ovest.\nIl rifugio Scarfiotti pu\u00f2 servire da punto di appoggio per le escursioni nella zona.\nDal lato francese si pu\u00f2 salire alla cima sempre transitando dal Colle d'Etiache, a sua volta raggiungibile da Bramans per un ampio vallone pascolivo.\nLa montagna \u00e8 un'apprezzata (anche se abbastanza impegnativa) meta sci-alpinistica."}
{"id": "2312800", "revid": "599013", "url": "https://it.wikipedia.org/wiki?curid=2312800", "title": "Chiesa dei Santi Pietro e Bernardo alla Foce", "text": "La chiesa dei Santi Pietro e Bernardo alla Foce \u00e8 luogo di culto cattolico situato nel quartiere della Foce, tra via Nizza e il sottostante lungomare corso Italia, nel comune di Genova nella citt\u00e0 metropolitana di Genova. La chiesa \u00e8 sede della parrocchia omonima del vicariato di Albaro dell'arcidiocesi di Genova.\nStoria e descrizione.\nSecondo le fonti storiche una primitiva cappella - dedicata all'apostolo Pietro - fu segnalata tra il XIV e XV secolo; tale cappella fu dichiarata dagli stessi pescatori dell'allora borgo di Foce, nel XVII secolo, oramai \"indecente e inadatta al culto\" cos\u00ec come attesta una supplica allo stesso arcivescovo genovese. Vicino alla vecchia cappella i pescatori edificarono ben presto una nuova struttura che pot\u00e9 essere completata grazie alla vendita del terreno e della antica cappella, con esplicito consenso della curia genovese il 22 luglio del 1604, che frutt\u00f2 una somma di 560 lire. A seguito di una furiosa mareggiata, che flagell\u00f2 la costa nella notte di Natale del 1821, la seicentesca cappella di San Pietro fu completamente distrutta.\nL'antico complesso religioso di San Bernardo - costituito oltre alla chiesa anche dall'annesso convento dei Frati Fogliensi - sorse lungo il lido della Foce all'inizio del XVII secolo, secondo alcune fonti nel 1615, su progetto dell'architetto Francesco de Novi. A causa delle nuove regole sugli ordini monastici nel 1797, durante le fasi iniziali della dominazione napoleonica, i frati furono allontanati dal complesso con l'immediata chiusura della chiesa fino al 1811. L'antico edificio fu infine interessato dai due bombardamenti aerei del 7 novembre e 19 maggio 1944 che rasero al suolo la chiesa e l'area circostante.\nCon il progetto dell'architetto Lorenzo Castello si diede il 20 agosto del 1952 l'avvio per l'edificazione di una nuova struttura con la posa della prima pietra, da parte dell'arcivescovo di Genova, il 29 giugno del 1954. I lavori di costruzione terminarono nel 1958 con l'apertura al culto religioso il 28 giugno e con la consacrazione il 27 ottobre del 1973.\nLa festa patronale \u00e8 il 29 giugno, festa di san Pietro e Paolo, ogni anno la domenica precedente alla festa si tengono le tradizionali bancarelle, e i fuochi d'artificio.\nNel 2012 i beni culturali donano alla parrocchia diversi quadri di pittori di fama nazionale.\nNella chiesa \u00e8 sepolto monsignor Giacomo Massa - parroco dal 1951 al 1967 - la cui scalinata che collega corso Italia (via Fogliensi) alla chiesa \u00e8 dedicata."}
{"id": "2312802", "revid": "287204", "url": "https://it.wikipedia.org/wiki?curid=2312802", "title": "Sergey Movsesyan", "text": "Nato a Tbilisi da genitori armeni, si trasfer\u00ec a 14 anni con la famiglia a Pardubice.\nNella lista Elo di aprile 2009 \u00e8 11\u00ba al mondo con 2.747 punti.\nHa partecipato al Campionato del mondo FIDE del 1999 a Las Vegas, superando nelle eliminatorie Goran Dizdar, P\u00e9ter L\u00e9k\u00f3 e Aleksej F\u00ebdorov, ma perse nei quarti di finale contro Vladimir Hakobyan.\nMovsesian ha preso parte a sette Olimpiadi degli scacchi (nel 1998 e 2000 con la Repubblica Ceca, nel 2002, 2004, 2008 e 2010 con la Slovacchia, nel 2012 con l'Armenia, vincendo la medaglia d'oro a squadre), realizzando complessivamente + 27 = 44 \u2013 7 (862, %).\nDal 2002 al 2010 \u00e8 stato affiliato alla federazione della Slovacchia, per poi ritornare sotto la bandiera armena.\nAltri risultati.\n\u00c8 sposato dal 1976 con Petra Krupkova, Grande maestro femminile della Repubblica Ceca, e vive a Pardubice."}
{"id": "2312812", "revid": "50014", "url": "https://it.wikipedia.org/wiki?curid=2312812", "title": "Museo del Palazzo Ducale di Mantova", "text": ""}
{"id": "2312823", "revid": "287204", "url": "https://it.wikipedia.org/wiki?curid=2312823", "title": "Dod Ballapur", "text": "Dod Ballapur \u00e8 una citt\u00e0 dell'India di 71.509 abitanti, situata nel distretto di Bangalore Rurale, nello stato federato del Karnataka. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 13\u00b0 17' 31 N e 77\u00b0 32' 35 E e ha un'altitudine di 880 .\nSociet\u00e0.\nEvoluzione demografica.\nAl censimento del 2001 la popolazione di Dod Ballapur assommava a 71.509 persone, delle quali 37.034 maschi e 34.475 femmine. I bambini di et\u00e0 inferiore o uguale ai sei anni assommavano a 8.624, dei quali 4.487 maschi e 4.137 femmine. Infine, coloro che erano in grado di saper almeno leggere e scrivere erano 48.573, dei quali 27.115 maschi e 21.458 femmine."}
{"id": "2312832", "revid": "205250", "url": "https://it.wikipedia.org/wiki?curid=2312832", "title": "Pilar Vel\u00e1zquez", "text": "Biografia.\nDebutta nel teatro spagnolo nel 1964 e negli anni sessanta segue il filone del cinema italiano spaghetti western, con titoli come \"I tre che sconvolsero il West\" (1968), alternando i propri ruoli in pellicole spagnole ed italiane. Nel 1970 entra nella cinematografia anglosassone come protagonista del film bellico \"I Leopardi di Churchill\" di Maurizio Pradeaux, recitando a fianco di Richard Harrison. Negli anni settanta approda alla commedia erotica italiana. Nel 1974 \u00e8 protagonista di \"Sesso in testa\", un film di Sergio Ammirata con Lino Banfi.\nNel 1976 debutta alla televisione spagnola. Nel 1979 sposa il cantante spagnolo Miguel Gallardo. Pur avendo solo 33 anni, il matrimonio \u00e8 l'occasione per ritirarsi definitivamente dal cinema, dedicandosi solo al teatro. Torna a recitare per il cinema nel 1996, con il film \"Metti un uomo nella tua vita\"."}
{"id": "2312838", "revid": "287204", "url": "https://it.wikipedia.org/wiki?curid=2312838", "title": "Devanahalli", "text": "Devanahalli \u00e8 una citt\u00e0 dell'India di 23.190 abitanti, situata nel distretto di Bangalore Rurale, nello stato federato del Karnataka. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 13\u00b0 13' 57 N e 77\u00b0 41' 57 E e ha un'altitudine di 879 .\nSociet\u00e0.\nEvoluzione demografica.\nAl censimento del 2001 la popolazione di Devanahalli assommava a 23.190 persone, delle quali 12.033 maschi e 11.157 femmine. I bambini di et\u00e0 inferiore o uguale ai sei anni assommavano a 2.764, dei quali 1.425 maschi e 1.339 femmine. Infine, coloro che erano in grado di saper almeno leggere e scrivere erano 15.217, dei quali 8.752 maschi e 6.465 femmine."}
{"id": "2312844", "revid": "363629", "url": "https://it.wikipedia.org/wiki?curid=2312844", "title": "Natale Krekich", "text": "Giovinezza e studi.\nNato a Scardona da Simeone - che in questa cittadina dalmata ricopriva il ruolo di pretore - e da Elena Burich, comp\u00ec i suoi studi ginnasiali a Zara ed in seguito si laure\u00f2 in giurisprudenza a Graz, iniziando la pratica forense in uno studio legale di Zara.\nPrimi incarichi pubblici.\nDistintosi per le proprie capacit\u00e0, nel 1879 - appena ventitreenne - venne eletto al Consiglio comunale di Zara, divenendo in poco tempo uno dei capi del Partito autonomista della Dalmazia, assieme a Luigi Ziliotto e a Roberto Ghiglianovich. I tre diedero una decisa sterzata irredentista alla politica del partito, nel contempo lottando strenuamente a difesa delle residue istituzioni locali italiane - circoli culturali e sportivi, associazioni quali la Lega Nazionale con le sue scuole elementari private, le ultime scuole pubbliche di Zara - di fronte alla maggioranza croata che premeva per la loro eliminazione.\nA questo primo incarico, Krekich accomun\u00f2 l'impegno a favore dei poveri, assumendo lo stesso anno il ruolo di segretario della Congregazione della Carit\u00e0, che tenne per ben 43 anni.\nLa maturit\u00e0.\nMantenendo sempre la carica di consigliere comunale, Krekich svolse continua opera di convincimento fra le diverse anime del partito, pilotando assieme a Ghiglianovich nel 1899 l'elezione a podest\u00e0 di Zara di Ziliotto, in sostituzione del moderato Niccol\u00f2 Trigari. Nel 1901, Krekich venne eletto alla Dieta della Dalmazia, rimanendo in carica fino alla fine della Grande Guerra.\nIn tutti questi anni profuse le sue migliori energie soprattutto come direttore della Lega Nazionale, perennemente in pericolo di chiusura, riuscendo a raccogliere fondi per il suo funzionamento in tutta Italia: un'opera che gli permise di creare un ampio ventaglio di conoscenze nella penisola, da lui continuamente sollecitate perch\u00e9 maturassero il convincimento della necessit\u00e0 di annettere la Dalmazia all'Italia.\nLa Grande Guerra.\nAllo scoppio delle ostilit\u00e0, a causa delle sue idee potenzialmente sovversive Krekich venne internato nella cittadina di Pulkau, ai confini della Moravia, ove fronteggi\u00f2 l'istituzione contro di lui e contro altri zaratini di un processo per alto tradimento, abortito in seguito all'amnistia concessa dall'ultimo imperatore Carlo I d'Austria.\nTornato a Zara poco prima della fine delle ostilit\u00e0, il 28 ottobre 1918 assieme a Giuseppe Erzeg, Giovanni Ghiglianovich, Giuseppe Pacomio, Carlo de Hoebert e Luigi Ziliotto fond\u00f2 il Consiglio Nazionale, con l'obiettivo di favorire l'annessione della citt\u00e0 al Regno d'Italia, accogliendo alle ore 14.45 del 4 novembre la torpediniera 'AS 55', prima nave italiana a sbarcare a Zara.\nIl dopoguerra, la nomina a senatore e la morte.\nKrekich - assieme ad altri dalmati italiani - inizi\u00f2 immediatamente una serie di conferenze in giro per l'Italia, per spingere il governo a mantenersi rigidamente legato alle promesse del patto di Londra, semmai ampliandole.\nLa delusione per il fallimento delle pretese irredentistiche fu cocente, sia pure mitigato dall'annessione di Zara all'Italia (Trattato di Rapallo - 12 novembre 1920).\nEletto deputato nel 1921 fra le file dei liberali (nel settembre del 1924 ader\u00ec al Partito fascista), fu poi delegato del Regno d'Italia nella Commissione per la delimitazione dei territori tra l'Italia e la Jugoslavia (2 febbraio 1921), presidente della Commissione straordinaria per la provincia di Zara (1924-1929) e presidente della Commissione reale per il Collegio degli avvocati di Zara (1931).\nVenne infine nominato senatore del Regno il 9 dicembre 1933, prestando giuramento undici giorni dopo.\nMor\u00ec a Zara nel 1938."}
{"id": "2312846", "revid": "123727022", "url": "https://it.wikipedia.org/wiki?curid=2312846", "title": "European Judo Union", "text": "L'European Judo Union (EJU, \"Unione Europea di Judo\") \u00e8 l'organo che governa e coordina il judo in Europa. L'EJU fa parte dell'International Judo Federation.\nStoria.\nSu iniziativa del Budokwai di Londra, in occasione dei Giochi della XIV Olimpiade di Londra (1948), fu convocata una conferenza internazionale presso il New Imperial College a South Kensington. Parteciparono le federazioni di Gran Bretagna, Italia, Paesi Bassi e Svizzera che decisero di costituire l\"'Unione Europea di judo\" (EJU).\nFu eletto presidente il britannico Trevor P. Legget, all'epoca l'unico non giapponese graduato 5\u00ba dan.\nIl 29 ottobre 1949 si tenne il secondo congresso dell'UEJ a Bloomendaal (Paesi Bassi), che deline\u00f2 statuto e regolamento tecnico. L'italiano Aldo Torti venne eletto presidente e la sede spostata a Roma.\nL'EJU fu la prima Federazione internazionale con sede in Italia del dopoguerra.\nSi tenne a Londra il 2 luglio 1951 il IV Congresso dell'UEJ che diede vita alla International Judo Federation. Nello stesso anno, si tenne a Parigi il primo campionato europeo di judo.\nL'EJU fu la prima federazione continentale che propose l'inclusione di judo ai Giochi olimpici.\nVladimir Putin \u00e8 presidente onorario dell'European Judo Union.\nFondazione europea di judo.\nL'EJU nel 1999 ha istituito una propria fondazione per diffondere il judo e per sostenere questo sport nei paesi meno sviluppati.\nFederazioni affiliate.\nAl 2013 la Confederazione conta attualmente 50 federazioni nazionali affiliate."}
{"id": "2312850", "revid": "63727", "url": "https://it.wikipedia.org/wiki?curid=2312850", "title": "Mercedes-Benz M116", "text": "La sigla Mercedes-Benz M116 (o Daimler-Benz M116) indica una famiglia di motori a scoppio prodotto dal 1969 al 1991 dalla Casa tedesca Daimler-Benz per il suo marchio automobilistico Mercedes-Benz.\nProfilo e caratteristiche.\nSi tratta di una famiglia di motori di alta cilindrata destinati a modelli di lusso. Tali motori andarono ad affiancare i motori Mercedes-Benz M117, di cilindrate ancor pi\u00f9 alte e considerati i veri eredi dei motori M100.\nI motori \"M116\" hanno subito diverse evoluzioni nel corso della loro carriera, per cui non avevano molte caratteristiche in comune. Le principali, comunque, erano le seguenti:\nPer il resto, vi sono state numerose differenze a seconda del motore e dell'epoca in cui \u00e8 stato proposto. Per cominciare, i motori \"M116\" sono l'uno l'evoluzione dell'altro: nato come 3.5 litri, il primo motore \"M116\" aveva il monoblocco in ghisa. A partire dal 1979 il motore, portato a 3.8 litri, venne prodotto con monoblocco in lega di alluminio. Inoltre, dal 1981, una nuova filosofia produttiva tesa a migliorare i consumi introdusse nuove migliorie ai motori \"M116\". Oltre alla cilindrata leggermente rivista, ma mantenuta sempre a 3.8 litri, vennero adottati nuovi accorgimenti per l'ottimizzazione del rendimento termico.\nUna nuova serie di aggiornamenti si ebbe nel 1985, quando i motori \"M116\" vennero dotati di marmitta catalitica. Contemporaneamente venne ulteriormente aumentata la cilindrata, portata a 4.2 litri.\nQuest'ultima evoluzione del motore \"M116\" benefici\u00f2 di altri aggiornamenti nel 1987, aggiornamenti sempre tesi all'ottimizzazione del rendimento.\nGli ultimi motori \"M116\" uscirono dalle linee di produzione nel 1991.\nDi seguito vengono illustrate pi\u00f9 in dettaglio le caratteristiche e le applicazioni dei quattro motori \"M116\".\nM116E35.\nIntrodotto nel 1969, \u00e8 stato il primo dei motori \"M116\" in ordine cronologico e l'unico a montare il monoblocco in ghisa. Era caratterizzato da una cilindrata di 3499 cm\u00b3, data da misure di alesaggio e corsa pari a 92x65.8 mm. Tale propulsore \u00e8 stato prodotto fino al 1979 e durante la sua carriera ha subito alcuni aggiornamenti. Nel 1976, fu montata l'iniezione meccanica K-Jetronic al posto di quella elettronica D-Jetronic. Contemporaneamente il rapporto di compressione fu portato da 9.5:1 a 9:1. Di questo motore sono esistite pi\u00f9 varianti, ma l'anno cruciale nell'evoluzione di tali motori resta sempre il 1976: i motori 3.5 \"M116\" appartenenti al primo periodo sono pressoch\u00e9 identici tra loro, cos\u00ec come lo sono i 3.5 \"M116\" appartenenti al secondo periodo, tranne alcune caratteristiche di dettaglio. Nella seguente tabella sono riportate le caratteristiche di ogni variante:\nM116E38.\nQuesta sigla identifica non uno ma due motori appartenenti alla famiglia \"M116\", entrambi di cubatura pari a 3.8 litri. Il primo di questi motori \u00e8 stato prodotto tra il 1979 ed il 1981, mentre il secondo, introdotto nel 1981 in sostituzione del primo, \u00e8 stato prodotto fino al 1985.\nPartendo dal primo dei due motori M116E38, non si pu\u00f2 dire che esso sia nato direttamente dal 3.5 \"M116\" visto in precedenza, poich\u00e9 presenta una sostanziale novit\u00e0, rappresentata dal monoblocco in lega di alluminio. La misura dell'alesaggio rimane invariata a quota 92 mm, mentre la corsa risulta pi\u00f9 lunga di 6 mm rispetto al 3.5 con monoblocco in ghisa, passando cos\u00ec da 65.8 a 71.8 mm. La cilindrata complessiva raggiungeva cos\u00ec 3818 cc. \nIl motore M116E38 \u00e8 stato proposto in due varianti, note anche con le sigle \"116.960\" e 116.961. Le due varianti erano pressoch\u00e9 identiche, salvo alcuni dettagli, ed erano caratterizzate come segue:\nQuesto motore ebbe una carriera abbastanza breve, durata solo un paio di anni, al termine dei quali sarebbe stato rimpiazzato da una sua evoluzione, sempre da 3.8 litri di cilindrata e sempre siglato \"M116E38\". \nQuesto nuovo motore venne introdotto nel 1981 in seguito al varo di un nuovo progetto destinato a contenere i consumi e ad incrementare l'efficienza termica del propulsore stesso. Le misure prese a tale scopo furono: una nuova testata che integrava nuova camere di scoppio di nuovo disegno, l'aumento del rapporto di compressione, nuovi manovellismi all'albero motore e nuovi cilindri pi\u00f9 stretti nell'alesaggio, ma pi\u00f9 lunghi come corsa, in modo da aumentare la coppia motrice e renderla disponibile a regimi inferiori. Il motore risultante fu prodotto anch'esso in due varianti pressoch\u00e9 identiche tra loro e note agli addetti ai lavori con le sigle \"116.962\" e \"116.963\".\nLe caratteristiche del nuovo motore \"M116\" da 3.8 litri erano le seguenti:\nM116E42.\nNel 1985 venne introdotto un nuovo motore \"M116\", l'ultimo ad appartenere a tale famiglia. Questo nuovo motore torn\u00f2 all'impiego dell'iniezione elettronica, stavolta del tipo \"KE-Jetronic\", sempre prodotta dalla Bosch. Il nuovo motore, della cubatura di 4.2 litri, nacque dalla rialesatura dell'ultimo 3.8 litri: con un diametro cilindri passato da 88 a 92 mm, la cilindrata crebbe fino a 4196 cc. Venne ridotto invece il rapporto di compressione, sceso a 9:1. Nella sua configurazione iniziale, questo motore erogava una potenza massima di 218 CV a 5200 giri/min, con un picco di coppia pari a 324 N\u00b7m a 3750 giri/min. Fu subito disponibile anche una versione catalizzata di tale propulsore, le cui prestazioni erano per\u00f2 inferiori, con potenza massima di 204 CV e coppia massima di 304 N\u00b7m.\nA partire dal settembre 1986 i due motori beneficiarono di un incremento di potenza. La versione catalizzata sal\u00ec a 224 CV di potenza massima ed a 325 N\u00b7m di coppia massima. Nel caso della versione non catalizzata, invece, la potenza crebbe fino a 231 CV, con picco di coppia motrice pari a 335 N\u00b7m.\nIl 4.2 litri \"M116\", come gi\u00e0 detto, fu l'ultimo dei motori \"M116\". Dal 1991 il suo posto venne preso dal 4.2 M119, imparentato comunque con il 4.2 \"M116\".\nIl motore \"M116E42\" \u00e8 stato montato su:"}
{"id": "2312851", "revid": "110157", "url": "https://it.wikipedia.org/wiki?curid=2312851", "title": "L'ancora", "text": "L'ancora (in originale \"L'Entrave\") \u00e8 il titolo di un romanzo di Colette apparso a puntate sulla rivista \"La Vie Parisienne\" nel 1913. \nTrama.\nSono passati alcuni anni dalle vicende di Renata N\u00e9r\u00e9 raccontate nel romanzo \"La vagabonda\".\nRenata ha ora trentasei anni, 'n\u00e9 ricca n\u00e9 povera, n\u00e9 giovane n\u00e9 vecchia, n\u00e9 allegra n\u00e9 triste'.\nSi trova da diverso tempo in villeggiatura a Nizza, abbandonatasi ad una sorta di fuga dalla realt\u00e0 che si sta prolungando oltre misura. \nLa sua apatia, legata sia alla fine dell'amore con Massimo Dufferein-Chautel descritto ne \"La vagabonda\", sia alla nostalgia di una felice carriera teatrale ormai conclusa, subisce tuttavia un primo risveglio quando Renata incrocia improvvisamente Massimo sul lungomare di Nizza, a passeggio con moglie e figlio.\nA partire da questo momento Renata avr\u00e0 una presa di coscienza sempre maggiore della situazione di apatia in cui si \u00e8 rifugiata, e della vera natura delle persone che la circondano, che non stima: la superficiale e sciocca May ed il suo amante Giovanni, che si piega alle dinamiche litigiose e possessive della ragazza, e Masseau, dipendente dall'oppio.\nMa proprio Giovanni, inizialmente accomunato al resto della compagnia, e come gli altri disprezzato, la risveglier\u00e0 dall'apatia e dalla freddezza dei sensi, trascinandola in una relazione che Renata creder\u00e0 e vorr\u00e0 solo fisica, e che tuttavia, gradualmente, gelosia e possesso le sveleranno essersi trasformata in amore."}
{"id": "2312856", "revid": "334769", "url": "https://it.wikipedia.org/wiki?curid=2312856", "title": "Salicismo", "text": ""}
{"id": "2312857", "revid": "122587022", "url": "https://it.wikipedia.org/wiki?curid=2312857", "title": "Mega Man X", "text": "Mega Man X, conosciuto come in Giappone, \u00e8 un videogioco sviluppato dalla Capcom nel 1993 per la console Super Nintendo e per MS-DOS. \u00c8 il primo titolo della serie \"Mega Man\" per console a 16 bit, nonch\u00e9 il primo titolo della serie \"Mega Man X\". Il gioco \u00e8 ambientato un secolo dopo l'originale serie di Mega Man, in un mondo futuristico popolato da uomini e \"Reploidi\", ovvero robot capaci di pensare, provare sentimenti e crescere al pari dei loro creatori umani. A causa della loro peculiarit\u00e0, molti Reploidi sono pericolosi e mirano alla distruzione dell'umanit\u00e0 o ad attivit\u00e0 criminali e per questo vengono denominati \"Maverick\". Il protagonista del gioco \u00e8 Mega Man X, un androide membro di una forza armata di polizia chiamata \"Maverick Hunters\" (\"Cacciatori di Maverick\"). Con l'aiuto del suo compagno Zero, X deve sventare i piani di Sigma, leader di un potente gruppo di Maverick.\nCon l'evoluzione delle console, l'ideatore della serie Keiji Inafune volle reinventare l'originaria serie di Mega Man migliorandone il gameplay e sviluppando una trama pi\u00f9 matura, seppur mantenendo tutte le caratteristiche che avevano reso famoso Mega Man. Come il suo predecessore, \"Mega Man X\" \u00e8 un classico platform/gioco d'azione, in cui il giocatore controlla Mega Man X e deve completare otto livelli nell'ordine che preferisce. Sconfiggendo i boss alla fine di ogni livello, X guadagna nuove armi utilizzabili a piacimento nel corso del gioco. Il protagonista, a differenza del primo Mega Man, pu\u00f2 inoltre compiere un rapido scatto in avanti, scalare pareti ed ottenere miglioramenti per la sua armatura, che conferiscono poteri speciali.\nA distanza di anni dall'uscita, \"Mega Man X\" \u00e8 stato convertito per PC e smartphone, incluso nella \"Mega Man X Collection\" per Nintendo GameCube e PlayStation 2 e reso disponibile come download sulla Virtual Console delle console Nintendo Wii, Wii U e Nintendo 3DS Dal gioco \u00e8 stato inoltre tratto un remake per PlayStation Portable, \"\". Il gioco \u00e8 inoltre incluso in tutte le versioni del .\nTrama.\n\"Mega Man X\" \u00e8 ambientato in un imprecisato XXII secolo (21XX) ed approssimativamente cento anni dopo l'originale serie di Mega Man. Un anziano archeologo umano, il dott. Cain, scopre le rovine del laboratorio di robot del dott. Thomas Light e rinviene una capsula contenente un robot altamente avanzato, dotato di intelligenza, emozioni umane e libero arbitrio: Mega Man X, o semplicemente \"X\". Il dott. Light voleva che la sua creazione fosse mentalmente stabile e dotata di un animo buono ed a tal fine aveva sottoposto X ad un programma di diagnostica per trenta anni. Tuttavia, essendo ormai troppo vecchio, mor\u00ec prima della scadenza dei trent'anni, e X rimase sigillato cos\u00ec per altri settanta. Cain, affascinato dal robot, inizia a studiarlo e, basandosi sul suo modello, realizza degli androidi con caratteristiche simili: i \"Reploidi\" (androidi-replica). Nel giro di un anno, questi Reploidi sono prodotti in massa ed entrano a far parte della societ\u00e0 umana, ma la loro capacit\u00e0 di decidere per s\u00e9 fa s\u00ec che alcuni di loro vadano fuori controllo, divenendo aggressivi. Questi Reploidi impazziti sono chiamati \"Maverick\" e divengono un serio problema per la stabilit\u00e0 del mondo.\nViene dunque istituito un corpo armato di Reploidi incaricato di catturare o distruggere i Reploidi pericolosi: i \"Maverick Hunters\". A capo dell'organizzazione, il dott. Cain pone un Reploide altamente avanzato, Sigma, progettato per essere immune da ogni difetto che lo possa rendere un Maverick. Anche X, spinto dalla convinzione di aver in qualche modo contribuito all'esplosione dei Maverick, decide di unirsi ai Maverick Hunters. Dopo aver guidato con successo per un certo periodo gli Hunters, Sigma diviene egli stesso un Maverick ed inizia una ribellione su vasta scala assieme ad altri Maverick Hunters, occupando una piccola isola e dando il via allo sterminio degli umani, giudicati inferiori e considerati come un ostacolo per lo sviluppo dei Reploidi. X si unisce a Zero, capo degli Hunters rimasti, e combatte per riportare l'ordine e fermare Sigma.\nDurante un attacco di Maverick su un'autostrada, X incontra Vile, un Maverick al servizio di Sigma alla guida un mech chiamato \"Ride Armor\". Sul punto di essere sconfitto, X viene salvato da Zero, che danneggia il veicolo di Vile e lo costringe alla ritirata. Zero incoraggia X a proseguire la lotta, e questi, rincuorato dalle sue parole, prosegue nella sua missione come Hunter, riuscendo a distruggere otto tra i pi\u00f9 potenti Maverick e localizzando la base di Sigma. Durante l'assalto, Zero viene fatto prigioniero da Vile ed X \u00e8 nuovamente messo in difficolt\u00e0 dall'avversario, ma Zero riesce a liberarsi ed a distruggere la Ride Armor di Vile, autodistruggendosi. X trae forza dalla rabbia per la perdita del compagno e riesce a distruggere Vile. Zero, morente, affida ad X il compito di fermare il temibile Sigma ed X, ora determinato nella sua missione, giunge al cospetto del leader dei Maverick, ingaggiando battaglia e distruggendolo. Dopo esser fuggito dalla fortezza in rovina, X contempla da una scogliera l'isola di Sigma mentre affonda nell'oceano, riflettendo sul sacrificio di Zero, sulla sua decisione di prendere parte alla lotta e sulla guerra contro i Maverick.\nModalit\u00e0 di gioco.\nCome i precedenti Mega Man, \"Mega Man X\" \u00e8 un ibrido tra un videogioco di piattaforme ed un run 'n' gun. Il giocatore controlla X, il quale, come Mega Man, pu\u00f2 correre, saltare e sparare con il suo cannone (X-Buster), che pu\u00f2 inoltre essere caricato e sparare un colpo pi\u00f9 potente. In aggiunta a ci\u00f2, Mega Man X introduce nuove abilit\u00e0 non presenti nella serie Mega Man, come scalare i muri, lasciarsi scivolare da essi o saltare da un muro all'altro. X pu\u00f2 inoltre compiere un veloce scatto in avanti, che estende la portata dei salti.\nDopo aver affrontato un livello introduttivo, il giocatore pu\u00f2 scegliere tra otto diversi livelli da una schermata di selezione, che mostra gli otto Maverick corrispondenti. Ogni livello presenta ostacoli di vario genere, nemici e trappole, e si conclude con una battaglia con il boss. Completando il livello, il giocatore acquisisce una nuova arma, che pu\u00f2 essere utilizzata contro i nemici o gli altri boss, ma che, a differenza dell'arma iniziale, dispone di munizioni limitate. Ogni boss \u00e8 vulnerabile ad una delle armi, sicch\u00e9, completando i livelli nell'ordine giusto, la difficolt\u00e0 degli scontri con i boss \u00e8 minore. Completando alcuni livelli, si modifica leggermente il contenuto di altri, che divengono pi\u00f9 difficili con l'aggiunta di nuovi ostacoli o nemici. In alcuni livelli, X pu\u00f2 utilizzare una Ride Armor simile a quella di Vile, colpendo i nemici con potenti pugni; pu\u00f2 inoltre trovare delle capsule lasciate dal dott. Light, che aumentano le sue abilit\u00e0 in maniera permanente, dei bonus alla salute (\"Heart Tank\") o delle \"Sub-Tank\", nelle quali pu\u00f2 accumulare energia per ricaricare la sua salute in un momento successivo.\nIl gioco utilizza un sistema di password per salvare i progressi del giocatore.\nColonna sonora.\nLa colonna sonora \u00e8 stata composta da Toshihiko Horiyama."}
{"id": "2312864", "revid": "124680510", "url": "https://it.wikipedia.org/wiki?curid=2312864", "title": "Paul Oscar", "text": "Biografia.\nIl suo campo di interesse spazia dalla musica tradizionale islandese, alle ballate, alle canzoni d'amore, alla disco music, alla musica house.\nEgli \u00e8 diventato famoso a livello internazionale nel 1997 partecipando all'Eurovision Song Contest 1997 con la canzone \"Minn hinsti dans\".\nTra le altre canzoni che hanno reso P\u00e1ll \u00d3skar l'icona della musica islandese, vanno citate \"\u00de\u00fa Komst Vi\u00f0 Hjarta\u00f0 \u00ed M\u00e9r\", \"Allt fyrir \u00c1stina\", e la cover in islandese di \"I Am What I Am\", intitolata \"\u00c9g er Eins Og \u00c9g er\"."}
{"id": "2312868", "revid": "921573", "url": "https://it.wikipedia.org/wiki?curid=2312868", "title": "Warren Frost", "text": "Biografia.\nPadre di Mark, Scott e Lindsay Frost, a diciassette anni si arruol\u00f2 nella US Navy in occasione della Seconda guerra mondiale.\nNel 1957, debutt\u00f2 a Hollywood, partecipando in varie serie televisive. Nel 1959 esord\u00ec al cinema con \"Il gioco dell'amore\"; tra i suoi altri film ricordiamo \"Cominci\u00f2 con un bacio\", \"Psycho IV\" e \"Sister Act 2 - Pi\u00f9 svitata che mai\".\nNel 1990 si aggiudic\u00f2 il ruolo del Dr. Will Hayward ne \"I segreti di Twin Peaks\", successivamente partecip\u00f2 a diciassette episodi di \"Matlock\". Tra il 1992 ed il 1998 interpret\u00f2 Mr. Ross in cinque episodi del telefilm \"Seinfeld\".\nNel 2017 comparve in un episodio della serie tv \"Twin Peaks - The Return\", tornando ad impersonare il celebre Dr. Hayward.\nFrost vanta un dottorato in arti teatrali presso l'universit\u00e0 del Minnesota ed \u00e8 autore di un romanzo."}
{"id": "2312869", "revid": "272884", "url": "https://it.wikipedia.org/wiki?curid=2312869", "title": "Natale Krechich", "text": ""}
{"id": "2312873", "revid": "729019", "url": "https://it.wikipedia.org/wiki?curid=2312873", "title": "Schalk Burger", "text": "Biografia.\nFiglio di rugbista (suo padre, Schalk Burger sr., fu internazionale per il negli anni ottanta), Burger inizi\u00f2 a giocare rugby di club in Currie Cup nel Western Province.\nNel 2004 esord\u00ec nella \"franchise\" afferente a tale club, gli , con cui disput\u00f2 il primo incontro di Super Rugby contro gli australiani .\nAll'epoca aveva gi\u00e0 esordito in Nazionale maggiore, nel corso della a Sydney contro la .\nFece anche parte della selezione che si aggiudic\u00f2 il Tri Nations 2004; il suo apporto a tale vittoria fu riconosciuto anche dagli osservatori internazionali che lo segnalarono per il premio di Giocatore dell'Anno 2004 dell'International Rugby Board, che si aggiudic\u00f2 a fine stagione.\nLa sua carriera rischi\u00f2 un brusco arresto quando, il 17 giugno 2006, durante un \"test match\" contro la a Port Elizabeth, si procur\u00f2 la lesione di due vertebre del collo a causa dell'impatto violento della sua testa contro la schiena di un suo compagno di squadra; inizialmente asintomatico, l'infortunio manifest\u00f2 i suoi effetti sul volo verso Citt\u00e0 del Capo, procurando a Burger dolori in tutto il corpo e insensibilit\u00e0 alle braccia e alle mani; operato d'urgenza, si temette per la fine della sua attivit\u00e0, ma gi\u00e0 dopo poco pi\u00f9 di sei mesi e un intervento di consolidamento delle vertebre fu in grado di tornare in campo, e fu idoneo per la chiamata degli \"Springbok\" per la in Francia.\nIn tale rassegna scese in campo 5 volte, compresa la finale vinta 15-6 contro l' grazie alla quale il si laure\u00f2 campione del mondo.\nGi\u00e0 convocato una prima volta nei nel 2004, Burger gioc\u00f2 ancora per il club a inviti nel 2008 e 2009.\nNel 2013, a seguito di un intervento chirurgico per la rimozione di una cisti spinale, contrasse una forma di meningite batterica che lo costrinse a una lunga interruzione dell'attivit\u00e0.\nNel 2014 firm\u00f2 un contratto per due stagioni al club giapponese del Suntory Sungoliath pur mantenendo il contratto con gli Stormers e la federazione sudafricana, e quindi idoneo a giocare la alla quale la squadra giunse terza dopo la sconfitta in semifinale contro la ."}
{"id": "2312877", "revid": "1573940", "url": "https://it.wikipedia.org/wiki?curid=2312877", "title": "Psychodomorpha", "text": " \nPsychodomorpha , \u00e8 un infraordine di insetti dell'ordine dei Ditteri, sottordine Nematoceri. Nell'ambito dei Ditteri inferiori, questo raggruppamento ha un inquadramento sistematico ancora controverso a causa della difficolt\u00e0 di individuazione di criteri univoci nell'analisi filogenetica, comprendendo forme che si avvicinano, per alcuni caratteri, ai Nematoceri pi\u00f9 primitivi e, per altri, ai Nematoceri pi\u00f9 evoluti e agli stessi Brachiceri.\nControversie sull'inquadramento tassonomico.\nCaratterizzato da una morfologia eterogenea, la suddivisione tassonomica di questo infraordine \u00e8 incerta e tuttora in piena evoluzione, con inquadramenti controversi in merito ad alcuni gruppi sistematici, con particolare riferimento alla superfamiglia Anisopodoidea. La ragione di questa incertezza risiede nel carattere parafiletico di questo raggruppamento e nella complessit\u00e0 dei criteri su cui basare l'analisi filogenetica. I principali lavori che concernono la classificazione e la filogenesi dei Ditteri inferiori (Nematoceri), prodotti dagli anni settanta ad oggi, divergono anche sostanzialmente sia nell'inquadramento tassonomico e filogenetico dei Psychodomorpha, sia nella suddivisione interna.\nSecondo (1968, 1973) i Psychodomorpha si inquadravano come il ramo primitivo dei cosiddetti Oligoneura e correlato filogeneticamente al ramo Culicomorpha + Bibionomorpha + Brachycera. Il raggruppamento \"sensu Hennig\" comprendeva, oltre gli Psychodidae \"sensu lato\", anche diverse famiglie primitive (estinte nel Mesozoico o ancora esistenti) che la maggior parte degli Autori, oggi, includono in altri \"taxa\", come i Tanyderidae (Ptychopteromorpha) o l'attuale infraordine dei Blephariceromorpha. Ne erano invece escluse famiglie come i Perissommatidae, gli Scatopsidae e gli Anisopodidae, correlate agli attuali Bibionomorpha.\n \"et al.\" (1974) basarono la suddivisione tassonomica su particolari criteri evoluzionistici e morfologici che non contemplavano l'esistenza dell'infraordine dei Psychodomorpha: nei Tipulomorpha inclusero i nematoceri che fanno sostanzialmente capo alle famiglie degli Psychodidae e dei Perissommatidae. Nei Bibionomorpha inserirono invece i nematoceri che fanno capo alle famiglie Anisopodidae e Scatopsidae.\n (1974) riprende sostanzialmente l'inquadramento su base filogenetica proposto da , inquadrando per\u00f2 gli Psychodomorpha come ramo filogenetico collaterale a quello dei Blephariceromorpha. Questo \"taxon\", comprendeva gli Psychodidae \"sensu lato\" e i Tipulomorfi della famiglia Tanyderidae, mentre ne erano escluse tutte le altre famiglie incluse fra i Bibionomorpha.\nI lavori pi\u00f9 recenti, i pi\u00f9 significativi dei quali fanno capo a (1989), (1995), (1999, 2005), confermano il carattere parafiletico dei Psychodomorpha, ma prendendo in esame differenti criteri nell'analisi filogenetica, divergono negli inquadramenti tassonomici e sulla collocazione nell'albero cladistico. Tali divergenze portano, di fatto, ad interpretazioni differenti, di cui si \u00e8 detto in principio, nei diversi tentativi di riordino sistematico che si sono susseguiti dopo il 2005 e che fanno capo ai pi\u00f9 attivi ditterologi.\nIn particolare \u00e8 controversa la posizione della superfamiglia degli Anisopodoidea, secondo alcuni Autori da includere fra i Bibionomorpha, secondo altri da includere fra gli Psychodomorpha e, secondo altri, da collocare in un nuovo infraordine basato su una correlazione filogenetica con i Brachiceri. Pi\u00f9 condiviso \u00e8 invece l'inquadramento dei Perissommatidae e degli Scatopsidae nell'ambito degli Psychodomorpha, che negli anni settanta erano strettamente associati ai Bibionomorpha \"sensu stricto\". Altre divergenze, infine, riguardano la suddivisione della famiglia degli Anisopodidae che, secondo (2006) andrebbe scorporata in pi\u00f9 famiglie non riconosciute, comunque, in altri lavori.\nAspetti morfologici.\nSotto l'aspetto morfologico, \u00e8 da sottolineare la sostanziale eterogeneit\u00e0 in merito a due caratteri. La presenza o meno degli ocelli e la semplificazione pi\u00f9 o meno marcata della nervatura alare, avvicina alcune famiglie, rispettivamente, ai Bibionomorfi da un lato e ai Tipulomorfi e ai Culicomorfi da un altro.\nSistematica.\nA prescindere dal grado di incertezza ancora diffuso sulla suddivisione tassonomica degli Psychodomorpha, in questa sede si adotta l'interpretazione che include gli Anisopodoidea fra gli Psychodomorpha, secondo il seguente albero tassonomico:"}
{"id": "2312883", "revid": "1573940", "url": "https://it.wikipedia.org/wiki?curid=2312883", "title": "Heterobranchia", "text": "Heterobranchia \u00e8 una delle sei sottoclassi in cui vengono attualmente suddivisi i molluschi della classe dei Gasteropodi.\nTassonomia.\nNel 1840 John Edward Gray descrisse per primo il raggruppamento Heterobranchia, come un gruppo comprendente essenzialmente specie marine, con caratteristiche intermedie tra Opisthobranchia e Pulmonata.\nClassificazione di Ponder e Lindberg (1997).\nLa classificazione del 1997 di Ponder e Lindberg collocava il taxon Heterobranchia al rango di superordine, suddividendolo in 3 ordini e 10 sottordini:\nClassificazione di Bouchet &amp; Rocroi (2005).\nNella classificazione di Bouchet &amp; Rocroi (2005) il clade Heterobranchia comprendeva 3 gruppi informali: Allogastropoda (o Heterobranchia inferiori), Opisthobranchia e Pulmonata.\nClassificazione MolluscaBase/WoRMS (2020).\nLa classificazione attualmente accettata, frutto di una revisione del 2017 che ha portato alla reintroduzione dei tradizionali ranghi linneani al posto di cladi e gruppi informali, assegna al raggruppamento Heterobranchia il rango di sottoclasse, suddividendolo in due infraclassi: Heterobranchia inferiori e Euthyneura. L'infraclasse Euthyneura comprende taxa che in passato venivano attribuiti ai raggruppamenti degli Opisthobranchia e dei Pulmonata, ora ritenuti obsoleti, nonch\u00e9 alcune famiglie erroneamente attribuite in precedenza agli Heterobranchia inferiori (Rissoellidae, Ringiculidae, Glacidorbidae, Pyramidelloidea).\nI rapporti filogenetici all'interno della sottoclasse sono schematizzati nel seguente cladogramma:\nA questa nuova versione della classificazione si attengono attualmente (2020) i database MolluscaBase e World Register of Marine Species (WoRMS). A questa classificazione fa riferimento Wikipedia in italiano. \nN.B. La classificazione qui presentata non contempla i taxa estinti."}
{"id": "2312886", "revid": "339392", "url": "https://it.wikipedia.org/wiki?curid=2312886", "title": "Vassalli minori", "text": ""}
{"id": "2312889", "revid": "106990", "url": "https://it.wikipedia.org/wiki?curid=2312889", "title": "Questione dinastica", "text": ""}
{"id": "2312894", "revid": "131358", "url": "https://it.wikipedia.org/wiki?curid=2312894", "title": "Gil Rui Barros", "text": ""}
{"id": "2312910", "revid": "767487", "url": "https://it.wikipedia.org/wiki?curid=2312910", "title": "Laurex", "text": "Biografia.\nCresciuto nel quartiere di Ponticelli, diplomato in elettronica, prosegue gli studi all'universit\u00e0 Federico II di Napoli, facolt\u00e0 di Sociologia, ma non eserciter\u00e0 mai questa professione, puntando invece sempre pi\u00f9 decisamente sulla musica studiando piano e composizione e a comporre le prime canzoni. Si esibisce in prestigiosi locali di Napoli, Capri, Roma e altre citt\u00e0, non solo in Italia, ma per un lungo periodo anche in Germania.\nLa prima breve esperienza discografica \u00e8 in alcuni arrangiamenti di due vecchie canzoni Napoletane, Silenzio Cantatore e Luna Rossa, incise con il gruppo Salsa Piccante; molto apprezzate e ascoltate in tutta Italia attraverso le radio nazionali e libere.\nL'esperienza musicale continua con la Polydor, che gli offre un contratto discografico.\nPassato alla CBS, nel 1983 partecipa al Festivalbar con \"Giulietta e Romeo\", a cui fanno seguito altre incisioni.\nContinua comunque prevalentemente come compositore con lo pseudonimo Laurex.\nNel 1989 partecipa al Festival di Sanremo con \"Non finisce cos\u00ec\" cantata da Riccardo Fogli; torna poi l'anno successivo con \"Ma quale amore\", nuovamente interpretata da Riccardo Fogli, nel 1992 con \"Cosa far\u00e0 Dio di me\", cantata da Tosca (cantante per cui compone tutte le canzoni dell'album omonimo), nel 1995 con \"Che sar\u00e0 di me\", interpretata da Massimo Di Cataldo e nel 1996 con \"Se adesso te ne vai\", cantata ancora da Massimo Di Cataldo.\nCollabora inoltre con Lucio Dalla, con cui scrive alcune canzoni incise dal cantautore bolognese, con Ron e con Alex Baroni.\nDopo alcuni anni di pausa ritorna a Sanremo nel 2001 con \"L'eterno movimento\", interpretata da Anna Oxa.\nNel 2002 scrive per Gianni Morandi \"L'amore ci cambia la vita\", canzone che d\u00e0 il titolo all'album del cantante di Monghidoro pubblicato nello stesso anno.\nNel 2008 collabora con la cantautrice Chiara Grilli, con cui scrive \"Innamorata di chi\"."}
{"id": "2312911", "revid": "80598", "url": "https://it.wikipedia.org/wiki?curid=2312911", "title": "Bruno Laurenti", "text": ""}
{"id": "2312912", "revid": "80598", "url": "https://it.wikipedia.org/wiki?curid=2312912", "title": "Bruno Incarnato", "text": ""}
{"id": "2312916", "revid": "300067", "url": "https://it.wikipedia.org/wiki?curid=2312916", "title": "Lee Johnson (cestista 1957)", "text": ""}
{"id": "2312927", "revid": "599013", "url": "https://it.wikipedia.org/wiki?curid=2312927", "title": "Dave Newmark", "text": ""}
{"id": "2312929", "revid": "599013", "url": "https://it.wikipedia.org/wiki?curid=2312929", "title": "Don May", "text": ""}
{"id": "2312934", "revid": "486946", "url": "https://it.wikipedia.org/wiki?curid=2312934", "title": "Commentarii De bello Gallico", "text": ""}
{"id": "2312936", "revid": "300067", "url": "https://it.wikipedia.org/wiki?curid=2312936", "title": "Mike Jackson", "text": ""}
{"id": "2312942", "revid": "2068842", "url": "https://it.wikipedia.org/wiki?curid=2312942", "title": "Articolo (giornalismo)", "text": "Nel giornalismo, un articolo \u00e8 un testo destinato alla pubblicazione in un giornale, una rivista o qualsiasi altro mezzo d'informazione. Il termine, di origine latina ma proveniente in questa accezione dall'inglese, sta a indicare che \u00e8 relativamente breve e concorre insieme con altri articoli a formare un determinato numero di una pubblicazione. Ogni articolo \u00e8 quasi sempre firmato o siglato dal suo autore ed \u00e8 individuato da un titolo. Nel gergo giornalistico viene familiarmente chiamato \"pezzo\". In ambito giornalistico sono incaricati della stesura degli articoli i redattori, i quali seguono le indicazioni dei propri capiservizio, pur mantenendo autonomia di giudizio e di espressione. Spetta poi ai capiservizio trovare la giusta collocazione degli articoli in una specifica sezione (interni, esteri, cronaca, economia, ecc.), e creare un titolo per ogni articolo. Testi in forma di articolo appaiono anche in riviste specialistiche, scientifiche, professionali, o in ogni altro mezzo d'informazione, sia cartaceo che online. Altre regole ha il servizio giornalistico per la radio o la televisione: in esso il testo scritto, che viene letto dal giornalista, \u00e8 accompagnato da registrazioni audio (se il mezzo \u00e8 la radio) o filmati (televisione) che integrano e limitano il parlato. \nPrincipali tipologie di articoli.\nEsistono diversi tipi di articolo, in funzione del contenuto, dell'autore, della posizione nella pagina e della sezione del giornale alla quale il \"pezzo\" \u00e8 destinato (politica, economica, esteri, societ\u00e0, cultura, sport, ecc.). In base ai formati giornalistici esistenti si ha la seguente classificazione:\nUn articolo pu\u00f2 essere introdotto da una breve nota, scritta in corsivo o in neretto. Tale breve testo \u00e8 chiamato \"distico\".\nAltre tipologie di articoli.\nSe si tratta di un comunicato pubblicitario redatto in stile giornalistico, viene chiamato \"pubbliredazionale\". Pu\u00f2 essere anche scritto da un giornalista, ma in questo caso la sua firma non appare. \nTestina.\nMolto spesso un articolo \u00e8 accompagnato da una fotografia. Chiamata in gergo testina, essa viene utilizzata principalmente per dare immediata riconoscibilit\u00e0 alla persona che rilascia dichiarazioni o che, pi\u00f9 raramente, \u00e8 oggetto di dichiarazioni. Deve essere decontestualizzata in modo da poter essere usata ogni qualvolta lo si ritenga necessario, ed \u00e8 solitamente accompagnata da una didascalia che ne identifica il soggetto e ne riassume la dichiarazione rilasciata. Nei giornali italiani la stragrande maggioranza delle testine non \u00e8 firmata, anche se a volte nella didascalia il nome del fotografo \u00e8 indicato tra parentesi tonde.\nSuddivisione della pagina di un quotidiano in base agli articoli.\nGli spazi della pagina di un giornale sono utilizzati come segue:\nGli spazi al centro della pagina possono essere di primo, secondo o terzo taglio (pezzi con titolo su due o tre colonne che tagliano orizzontalmente la pagina): "}
{"id": "2312943", "revid": "770813", "url": "https://it.wikipedia.org/wiki?curid=2312943", "title": "Aviaci\u00f3n Naval", "text": "L'Aviaci\u00f3n Naval, o per esteso Comando de Aviaci\u00f3n Naval (COAN) ed internazionalmente nota con la designazione in lingua inglese Argentine Naval Aviation, \u00e8 la componente aerea dell'Armada de la Rep\u00fablica Argentina, la marina militare argentina, assieme alla Flota de Mar e Fuerza de Submarinos, la componente navale, e l'Infanter\u00eda de Marina, e parte integrante delle forze armate argentine.\nNell'unico impegno bellico della sua storia, durante la guerra delle Falkland, i piloti della \"Aviaci\u00f3n Naval\" diedero prova di notevole preparazione e grande coraggio e inflissero, nonostante la carenza di mezzi e le dure perdite subite, sensibili danni alla squadra navale britannica impegnata nella riconquista delle isole.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "2312948", "revid": "214509", "url": "https://it.wikipedia.org/wiki?curid=2312948", "title": "Articolo giornalistico", "text": ""}
{"id": "2312949", "revid": "214509", "url": "https://it.wikipedia.org/wiki?curid=2312949", "title": "Articolo di giornale", "text": ""}
{"id": "2312951", "revid": "599013", "url": "https://it.wikipedia.org/wiki?curid=2312951", "title": "Ennio Battistelli", "text": "Carriera.\nHa giocato nella Divisione Nazionale 1945-1946 con l'Anconitana ed in Serie A con il Bari nella stagione 1946-1947. Ha disputato inoltre cinque campionati di Serie B con le maglie di Anconitana, Lecce ed Arsenaltaranto, oltre a varie stagioni in Serie C."}
{"id": "2312957", "revid": "599013", "url": "https://it.wikipedia.org/wiki?curid=2312957", "title": "Intervista", "text": "Nel giornalismo, l'intervista \u00e8 la riproduzione scritta di un dialogo, in cui un giornalista pone delle domande al fine di ottenere delle informazioni dall'intervistato. Costituisce un genere di articolo giornalistico e si distingue per tre caratteristiche:\nStoria.\nNella carta stampata.\nIl primo giornale a pubblicare il riassunto scritto di un'intervista fu il \"Paul Pry\" di Washington nel 1831 (l'intervista fu realizzata dalla direttrice, Anne Royall, all'ex Presidente degli Stati Uniti Adams mentre faceva il bagno nel fiume Potomac). Il primo a pubblicare il testo integrale di un'intervista fu il \"New York Tribune\" nel 1859 (intervista condotta dal direttore del quotidiano, Horace Greeley).\nL'intervista prese piede nella stampa europea a partire dagli ultimi vent'anni del XIX secolo. La novit\u00e0 espressa dal genere spiazz\u00f2 le personalit\u00e0 legate al potere e li obblig\u00f2 a rivedere il loro modo di comunicare al pubblico e ad accettare anche le domande insidiose poste dall'intervistatore.\nFino agli anni cinquanta del XX secolo, cio\u00e8 prima che fosse inventato il registratore a nastro, l'intervista veniva raccolta dal giornalista sul suo taccuino. L'intervistatore doveva quindi fidarsi della seriet\u00e0 e dell'onest\u00e0 professionale del giornalista. Dalla parte del giornalista, l'intervista era una prova molto delicata poich\u00e9 chiamava in causa la sua etica professionale. Con l'avvento del registratore, si sperava che il problema della corrispondenza tra quanto dichiarato e quanto pubblicato potesse essere risolto. Ma secondo Gabriel Garc\u00eda M\u00e1rquez, Premio Nobel per la Letteratura nel 1982, scrittore e giornalista:\nIn televisione.\nIn televisione si sono diffuse due tipologie: "}
{"id": "2312958", "revid": "123640389", "url": "https://it.wikipedia.org/wiki?curid=2312958", "title": "Rivista accademica", "text": "Nell'editoria accademica, una rivista accademica \u00e8 un periodico in cui sono pubblicati contributi tecnico-scientifici di scienziati ed esperti di una disciplina accademica previa revisione paritaria (in inglese, \"peer review\"). Assieme ai testi dedicati alla divulgazione scientifica fanno parte della cosiddetta comunicazione scientifica ufficiale da parte della comunit\u00e0 scientifica.\nLe riviste accademiche servono come \"forum\" per l'introduzione e la presentazione di nuove ricerche, cos\u00ec come per la critica di ricerche esistenti. Il contenuto delle riviste prende tipicamente la forma di articoli che presentano ricerche originali, rassegne o recensioni di libri.\nLe riviste accademiche sono classificate per prestigio, competenza e affidabilit\u00e0 di revisione secondo l'indice di impact factor.\nNella terminologia anglofona, le pubblicazioni accademiche che non sono soggette a revisione paritaria prendono il nome di \"magazine\". Le pi\u00f9 famose riviste accademiche, note anche al grande pubblico, sono Nature, Science, Physical Review e Astrophysical Journal.\nMega-journal.\nIl mega-journal \u00e8 una rivista accademica sottoposta a revisione paritaria e accessibile in modalit\u00e0 open access, caratterizzata da un minore grado di selettivit\u00e0 delle pubblicazioni e da un pi\u00f9 vasto insieme di soggetti tematici coperti. Plos One \u00e8 stato il pioniere di questo genere, che si caratterizza storicamente per un modello di business particolarmente lucrativo, presto emulato da altri editori.\nI mega-journal presentano un processo di revisione pi\u00f9 celere e snello, a fronte di una compartecipazione degli autori agli oneri di tale revisione mediante le cosiddette \"article processing charges\" (APC). Tale aspetto monetario, non necessariamente limitato alla copertura dei costi, condiziona l'indipendenza e l'autorevolezza scientifica del processo di revisione paritaria. Le case editrici:\nQueste \"macroriviste accademiche\" hanno incominciato a rivoluzionare il processo di revisione paritario, tuttavia demotivando i protagonisti che dovrebbero influenzare il loro ambito di ricerca ed esporsi sui pi\u00f9 aggiornati sviluppi dello stato dell'arte, senza poter vantare in cambio nel proprio \"Curriculum Vitae\" di aver dedicato tempo e impegno al servizio di un nome prestigioso dell'editoria accademica.\nNon sono pi\u00f9 utili come strumenti di scambio fra colleghi in un particolare campo (o sottocampo) della ricerca, come invece accadeva con le riviste accademiche tradizionali. Per il futuro, \u00e8 stato prevista una concentrazione del numero di titoli pubblicati in un numero via via pi\u00f9 ristretto di macroriviste accademiche, intensificando la tendenza alla concentrazione dei centri di produzione, diffusione e fruizione della conoscenza umanistica e scientifica."}
{"id": "2312959", "revid": "543975", "url": "https://it.wikipedia.org/wiki?curid=2312959", "title": "Episodi di Friday Night Lights (terza stagione)", "text": "La terza stagione della serie televisiva Friday Night Lights \u00e8 andata in onda negli Stati Uniti dal 1\u00ba ottobre 2008 al 14 gennaio 2009 su DirecTV.\nIn Italia, la terza stagione \u00e8 andata in onda, in anteprima esclusiva, sul canale digitale terrestre a pagamento Joi dal 23 ottobre al 4 dicembre 2009 ogni venerd\u00ec alle 21.00 con un doppio episodio settimanale.\nIn chiaro la stagione \u00e8 andata in onda dal 6 febbraio al 20 marzo 2010 sul canale digitale terrestre gratuito Rai 4 ogni sabato alle 17.00 circa (poi alle 18.40) con un doppio episodio settimanale."}
{"id": "2312963", "revid": "1005847", "url": "https://it.wikipedia.org/wiki?curid=2312963", "title": "Elezioni europee del 2009 in Polonia", "text": "Le elezioni del 2009 per il Parlamento europeo si sono tenute in Polonia il 7 giugno. I seggi spettanti alla Polonia sono 50.\nIl sistema elettorale \u00e8 il metodo D'Hont con voto di preferenza e clausola di sbarramento pari al 5% dei voti validi. Ai soli fini dell'allocazione delle candidature, lo Stato \u00e8 suddiviso in 13 circoscrizioni elettorali alle quali i seggi conquistati dai singoli partiti sono deferiti con un criterio di proporzionalit\u00e0 basato sul metodo dei quozienti interi e dei pi\u00f9 alti resti."}
{"id": "2312964", "revid": "74801", "url": "https://it.wikipedia.org/wiki?curid=2312964", "title": "Disciplina (didattica)", "text": "Per disciplina o materia si intende un qualsiasi settore delle conoscenze umane organizzato in modo tale da facilitarne l'insegnamento e l'apprendimento in ambito didattico. Tali denominazioni sono perci\u00f2 comunemente usate in campo scolastico.\nSi parla invece di disciplina accademica (o, pi\u00f9 raramente, di materia accademica) quando ci si riferisce specificatamente all'ambiente universitario o a un istituto superiore di ricerca. In tal caso le discipline sono almeno in parte definite e riconosciute mediante le relative pubblicazioni accademiche, in cui si espongono i risultati dei processi di ricerca, e attraverso le varie organizzazioni (accademie, associazioni, circoli, club, deputazioni, societ\u00e0 e simili, comprese soprattutto quelle tipicamente accademiche come dipartimenti, istituti e facolt\u00e0) che le promuovono e cui appartengono studiosi e ricercatori.\nOsservazioni storiche.\nSe in ambito scolastico le materie d'insegnamento vengono normalmente determinate a livello ministeriale, non esistono invece criteri formali per definire le discipline accademiche. Esistono al contrario considerevoli differenze tra le discipline \"storiche\", quelle consolidate appunto da una storia plurisecolare e presenti un po' in tutte le universit\u00e0 del mondo, e le \"nuove\" discipline, quelle cio\u00e8 create assai pi\u00f9 di recente e diffuse solo in pochi atenei.\nSi pensi ad esempio alla medicina, una scienza che ha alle proprie spalle una storia di quasi anni e che fu certamente fra le prime discipline (se non la prima in assoluto) ad essere studiate ed insegnate in epoca medievale, cui si devono affiancare materie come la teologia, il diritto (sia quello civile che quello canonico), la logica, la filosofia e le cosiddette arti liberali. Tuttavia, la maggior parte delle attuali discipline accademiche risale alla secolarizzazione delle universit\u00e0 di fine Ottocento, quando i tradizionali programmi di studio vennero via via ampliati per comprendere nuovi tipi di linguistica e letteratura oltre a quelle dell'antichit\u00e0 classica, scienze sociali come quelle politiche, economiche, sociologia o diritto pubblico, scienze naturali e scienze applicate come fisica, chimica, biologia o ingegneria.\nNel Novecento comparvero la pedagogia e la psicologia, ma \u00e8 a partire dagli anni settanta che si assiste a una vera \"esplosione\" di nuove discipline accademiche: da scienze della comunicazione a scienze infermieristiche, da criminologia a informatica fino ai vari campi interdisciplinari della ricerca scientifica: biochimica, geofisica, neurofisiologia, per fare solo qualche esempio. Tale proliferazione ha generato non poche discussioni sulla classificazione delle nuove discipline () che tornano periodicamente d'attualit\u00e0. N\u00e9 va dimenticato l'acuirsi del problema, connesso soprattutto ma non esclusivamente con l'interdisciplinarit\u00e0, della sovrapposizione pi\u00f9 o meno parziale dei diversi campi di ricerca, dovuto all'impossibilit\u00e0 di stabilire confini precisi, chiari e non arbitrari fra i settori d'intervento di discipline affini o similari.\nTipologie.\nAl di l\u00e0 delle controversie sopra accennate, il pi\u00f9 tradizionale criterio di suddivisione delle varie discipline accademiche \u00e8 quello che le distingue in scientifiche e in umanistiche, definendo pertanto le prime come \"scienze\" (scienze applicate, scienze naturali, scienze sociali ecc.) in quanto basate sull'applicazione del metodo scientifico (osservazione sperimentale degli eventi con formulazione di ipotesi o teorie), e conservando invece la denominazione di \"discipline\" per le seconde (discipline umanistiche, discipline filosofiche, discipline storiche ecc.) in quanto studiate per lo pi\u00f9 in modo analitico e speculativo, quindi non scientifico."}
{"id": "2312966", "revid": "767487", "url": "https://it.wikipedia.org/wiki?curid=2312966", "title": "Mario Miltone", "text": "Carriera.\nFiglio di un falegname di origine meridionale, emigr\u00f2 al sud con l'amico Giulio Bobbio, esordendo in massima serie, con la maglia del Savoia il 25 gennaio 1925, contro l'Internaples. Successivamente gioc\u00f2 in Prima Divisione ed in quella che oggi \u00e8 la Serie B con il , dove ottenne buoni giudizi dai giornalisti locali; grazie a ci\u00f2 ottenne un provino con l'Ambrosiana che si concretizz\u00f2 in una stagione a Milano. Dopo un ritorno al sud dove gioca per e Messina, nel 1935 ritorna nella natia Novara, nella cui squadra, all'epoca allenata dal magiaro Beckey e con l'ambizione di una promozione in Serie A, s'infortuna gravemente. Ritorna quindi a Lecce e dopo il ritiro si stabilisce a Novara, aprendo un negozio di abbigliamento in Corso Rosselli."}
{"id": "2312970", "revid": "697352", "url": "https://it.wikipedia.org/wiki?curid=2312970", "title": "Il pane nudo", "text": "Il pane nudo \u00e8 un romanzo di Mohamed Choukri. Il titolo originale in arabo \u00e8 \ufe8d\ufedf\ufea8\ufe92\ufeb0 \ufe8d\ufedf\ufea4\ufed4\ufef2 . \ufeb3\ufef4\ufeae\u0629 \ufeab\ufe8d\ufe97\ufef4\u0640\u0629 \ufead\ufeed\ufe8d\u0621\ufef3\u0640\u0629 \"al-khubz al-hafi. Sira dhatiyya riwa'iyya\" (letteralmente \"Il pane nudo. Autobiografia in forma di romanzo\"). \u00c8 una delle opere pi\u00f9 importanti della letteratura marocchina contemporanea.\nTrama.\nSi tratta del racconto dell'infanzia e dell'adolescenza di un giovane, Mohamed, nato in un povero villaggio berbero del Rif, tra i monti a nord del Marocco, trasferitosi con la sua famiglia negli anni quaranta, in seguito ad una grave carestia, dapprima a Tangeri, poi a T\u00e9touan, con una breve parentesi a Orano (in Algeria), ed infine nuovamente a Tangeri. Il ragazzo conoscer\u00e0 ogni genere di esperienza, vivendo perlopi\u00f9 in strada, per via dell'insostenibile situazione famigliare, con un padre alcolizzato ed estremamente violento ed una madre sottomessa e incapace di difendere i propri figli, uno dei quali viene addirittura ucciso, da piccolo, ad opera del padre stesso all'inizio del libro.\nAmbientato negli ultimi anni della colonizzazione franco-spagnola del Marocco, il libro si conclude nel 1956, quando il giovane, ormai ventenne, decide di frequentare una scuola per imparare a leggere e scrivere, nello stesso momento in cui il Marocco accede all'indipendenza.\nIl romanzo \u00e8 in gran parte autobiografico. Il protagonista ha lo stesso nome e gli stessi dati anagrafici dell'autore, che come lui rimase analfabeta fino a vent'anni. Esso costituisce la prima parte di un'ideale trilogia autobiografica, cui faranno seguito i due romanzi \"Il tempo degli errori\" (\"Zaman Al-Akhta\u00e2\", 1992) e \"Facce\" (\"Wujuh\", 2000).\nIl libro fu scritto dall'autore su impulso dello scrittore statunitense Paul Bowles, che, sentendo Choukri parlare del racconto della propria vita, gli propose di tradurlo in inglese. Choukri, al momento di accettare, pare non avesse in realt\u00e0 scritto una sola riga, e la genesi del romanzo fu estremamente rapida. La traduzione in inglese (\"For Bread Alone\", 1973), venne condotta sul manoscritto (ancora inedito) in arabo, in collaborazione con l'autore, che spiegava a Bowles il testo servendosi di un \"mix\" di francese, arabo dialettale marocchino e spagnolo.\nIl titolo doveva originariamente essere \"Solo per il pane\" (\"Min ajli al-khubz wahdah\"), alludendo all'espressione evangelica \"Non di solo pane vive l'uomo\", ed \u00e8 stato riprodotto cos\u00ec nella traduzione inglese. Il mutamento del titolo sarebbe stato suggerito dal connazionale Tahar Ben Jelloun al momento della traduzione in francese. La prima edizione in arabo venne pubblicata solo dopo il successo ottenuto dalle versioni inglese e francese. Per l'estrema scabrosit\u00e0 del contenuto, sub\u00ec in diversi paesi arabi, tra cui lo stesso Marocco, una censura che si mantenne fino al 2000.\nUn adattamento per il teatro \u00e8 stato realizzato, in Marocco, da Bouchra Ijork nel 1998, con Mohammed Marouazi come interprete principale.\nDal romanzo \u00e8 stato inoltre tratto, nel 2005, un film di coproduzione marocco-algero-italo-francese, \"Il pane nudo\", diretto dal regista algerino Rachid Benhadj."}
{"id": "2312976", "revid": "287204", "url": "https://it.wikipedia.org/wiki?curid=2312976", "title": "Colors (rivista)", "text": "Colors (reso anche come \"COLORS\") \u00e8 stata una rivista trimestrale monografica fondata nel 1991 da Tibor Kalman e Oliviero Toscani e pubblicata per 90 numeri fino al 2014, anno in cui ha cessato le pubblicazioni.\nOgni numero era dedicato ad uno specifico argomento di attualit\u00e0 che veniva sviluppato soprattutto attraverso un ricchissimo apparato iconografico, che era la principale caratteristica del magazine. \nDettagli.\nEdito da Fabrica, centro di ricerca sulla comunicazione fondato da Luciano Benetton e Oliviero Toscani, ha avuto la sua redazione dapprima a New York, poi a Roma, a Parigi ed infine a Treviso, all'interno del complesso di \"Fabrica\" progettato da Tadao Ando. A partire dall'anno 2000, dopo la separazione fra Toscani e Benetton, la gestione di \"Colors\" \u00e8 passata nelle mani di due fotografi sudafricani, Adam Broomberg and Oliver Chanarin, e all' art director Fernando Guti\u00e9rrez, che hanno privilegiato per la rivista un approccio pi\u00f9 simile a quello del \"photographic journalism\".\nLo slogan era \"Una rivista che parla del resto del mondo\"; l'idea che stava alla base del magazine era la convinzione che le \"differenze sono positive e tutte le culture hanno lo stesso valore\", e che l'uso delle immagini sia un linguaggio universale, ideale per raggiungere il maggior numero di persone con un impatto forte e immediato. I temi di \"Colors\" oscillavano tra quelli di forte impegno e legati all'attualit\u00e0 di quel periodo, come l\u2019ambiente, i conflitti del mondo, la povert\u00e0, la lotta all\u2019Aids, e altri pi\u00f9 leggeri, come lo shopping, la moda, i giocattoli, il collezionismo. Le immagini erano spesso molto forti e d'impatto, a tutta pagina, oppure ironiche ed irriverenti. Per questo approccio eminentemente visivo, globale e trasversale, \u00e8 stata definita \"la rivista della generazione MTV\".\nIl magazine era pubblicato in sei edizioni bilingue (inglese+italiano, francese, spagnolo, coreano e cinese) e distribuito in 60 paesi.. Nel 2002, dopo l'abbandono di Toscani, aveva una tiratura di 250.000 copie.\nLa rivista \u00e8 stata presente nella mostra \"25/25\" del \"Design Museum di Londra\", (25 oggetti importanti degli ultimi 25 anni), tenutasi dal 29 marzo al 22 giugno 2007.\nFra i riconoscimenti ricevuti quello da \"Good Magazine\" e dalla rivista spagnola La Vanguardia, inoltre \u00e8 stato girato anche un documentario che ne parla intitolato \"Inside the great magazines\", una trilogia prodotta in Canada.\nDopo la chiusura nel 2014, Colors \u00e8 riapparso sotto forma di esperimento editoriale su Instagram."}
{"id": "2312979", "revid": "767487", "url": "https://it.wikipedia.org/wiki?curid=2312979", "title": "Death Race (film)", "text": "Death Race \u00e8 un film del 2008 co-prodotto, scritto e diretto da Paul W. S. Anderson e interpretato da Jason Statham, Tyrese Gibson, Natalie Martinez, Joan Allen e Ian McShane.\nIl film \u00e8 un remake di \"Anno 2000 - La corsa della morte\" del 1975, diretto da Paul Bartel e prodotto da Roger Corman, con David Carradine e Sylvester Stallone.\nTrama.\nNel 2012 tutte le nazioni vanno in crisi, con disoccupazione e criminalit\u00e0 che salgono ai massimi livelli. Il sistema carcerario collassa, e il governo statunitense lo affida a delle corporazioni private, che tentano di ricavarne il massimo profitto trasmettendo via web a pagamento delle gare mortali tra carcerati. La pi\u00f9 famosa \u00e8 la Death Race, consistente in una gara a bordo di auto corazzate, modificate per trasportare armi di vario tipo che si attivano tramite l'uso di tre specifiche pedane (in un sistema molto simile ai videogiochi). Il pi\u00f9 famoso dei piloti, Frankenstein, la cui identit\u00e0 \u00e8 celata in una maschera di metallo, muore mentre finisce una corsa, ottenendo, comunque, la sua quarta vittoria (dopo cinque vittorie il condannato \u00e8 libero).\nJensen Ames, ex-campione NASCAR ora ridotto a modesto operaio di una fonderia, si ritrova vittima della chiusura del suo posto di lavoro insieme a centinaia di altri operai. Dopo il suo ritorno a casa, un uomo mascherato irrompe in casa sua uccidendo sua moglie e lo incastra mettendogli il coltello in mano dopo averlo tramortito. Jensen viene cos\u00ec condannato per l'omicidio della moglie e incarcerato a Terminal Island, sede della Death Race, dove viene obbligato dalla direttrice Hennessey a prendere il posto di Frankenstein (morto all'insaputa del pubblico), sapendo che Jensen era stato un pilota a suo tempo a patto che nessuno, a eccezione del team Frankenstein, delle guardie e della stessa donna, conosca il suo segreto.\nJensen conosce i meccanici dell'ex-Frankenstein (Coach, Lists e Gunner) e il navigatore, la bella Elizabeth Case, ma capisce subito che qualcosa non va e che le circostanze gli sono stranamente avverse. Il primo giorno conosce i vari suoi avversari: Machine Gun Joe (rivale di Frankenstein che ha raggiunto 3 vittorie), Pachenko, il cinese 14K, Hector Grimm, Riggins, Carson, Travis Colt e Said. Dopo una prima giornata andata male, Ames vede Pachenko fargli lo stesso gesto fatto dall'uomo mascherato dopo avergli ucciso la moglie e capisce che \u00e8 il suo assassino, mandato apposta per farlo incastrare per la gara.\nIl secondo giorno, durante la corsa, Ames interroga Elizabeth e capisce che \u00e8 stata lei a sabotare la macchina per uccidere il suo predecessore: la ragazza confessa, spiegando che la Hennessey l'avrebbe fatta uscire, promessa poi da lei non mantenuta. Ames distrugge l'auto di Pachenko, poi lo raggiunge e gli spezza il collo. Collabora poi con Machine Gun Joe per distruggere il Dreadnought, un'autocisterna corazzata armata di torrette e lanciafiamme fatta costruire appositamente da Hennessey per aumentare lo share del programma.\nIl giorno dopo, durante un discorso della direttrice, Ames capisce che la donna vuole assicurarsi che nessuno vinca per far continuare la gara (Frankenstein sarebbe il primo detenuto a uscire per le cinque vittorie)\nLa sera dell'ultima gara, Ames e Joe riescono a scappare nel mezzo della gara, con l'aiuto di Coach e degli altri che hanno infatti sabotato una telecamera. I due fuggitivi riescono poi a raggiungere un treno mentre Elizabeth si maschera da Frankenstein. La direttrice, convinta di aver vinto, riceve un pacco che si riveler\u00e0 essere la bomba che aveva fatto installare sull'auto di Ames ma che Coach, accortosi del trucco, ha sostituito e fa esplodere in quel momento uccidendo la donna e il capo della sicurezza. Jensen riuscir\u00e0 poi anche a riprendersi sua figlia, e decider\u00e0 di seguire Joe che ha intenzione di trasferirsi in Florida a Miami. Tuttavia, per ottenere i soldi per trasferirsi in Florida, i due si ritroveranno a lavorare da uno sfasciacarrozze a Santa Rosalia, in Messico, dove verranno raggiunti da Elizabeth.\nProduzione.\nIl film \u00e8 stato prodotto dalle societ\u00e0 Universal Pictures, Relativity Media, Impact Pictures Cruise/Wagner Productions (utilizzando il diminutivo di C/W), H2S2 Filmproduktionsgesellschaft in associazione con Scion Films.\nPer riuscire a riprodurre un'ambientazione carceraria il pi\u00f9 possibile realistica, Paul W. S. Anderson e Jason Statham hanno condotto ricerche preparatorie nel penitenziario di Corcoran, il pi\u00f9 duro istituto di correzione della California.\nAd eccezione per il ponte di arrivo e partenza, l'intero complesso carcerario \u00e8 stato girato in un'ex fabbrica dismessa di treni della Alstom situato a Montr\u00e9al.\nCast.\nInizialmente Roger Corman, produttore del progetto originario con la Paramount Pictures, avrebbe voluto Tom Cruise nel ruolo di protagonista. Ma Cruise non approv\u00f2 le prime tre versioni della sceneggiatura che gli furono sottoposte e successivamente litig\u00f2 con i produttori della Paramount. Il progetto fu quindi abbandonato dalla Paramount e acquisito dalla Universal. Tom Cruise ritorn\u00f2 nel ruolo di produttore con Paula Wagner e la sceneggiatura venne completamente riscritta da Paul W. S. Anderson, mentre il ruolo di protagonista fu affidato a Jason Statham.\nPer raggiungere una forma fisica adeguata al ruolo che doveva svolgere nel film \"Death Race\", Statham si \u00e8 allenato per mesi, con l'ex-Navy SEAL che aveva curato la preparazione degli Spartani del film \"300\", cos\u00ec duramente che \u00e8 passato dal 20% di grasso corporeo al 6% in tre mesi.\nSceneggiatura.\nPer la sceneggiatura Anderson si \u00e8 ispirato in realt\u00e0 anche a \"Rollerball\", altro film del 1975: la societ\u00e0 distrutta e uno sport di intrattenimento popolare estremamente violento all'interno di un'arena.\nInizialmente la sceneggiatura doveva raccontare una cruenta corsa automobilistica transcontinentale, come nel film \"Anno 2000 - La corsa della morte\" del 1975, con auto ancora pi\u00f9 futuristiche, che potevano diventare invisibili, dotate di armi, missili e campi di forza e capaci di trasformarsi come i \"Transformers\", ma dovette essere riscritta a causa dei costi di produzione.\nIl risultato finale \u00e8 una sceneggiatura dura e violenta che si discosta completamente, anche nei toni, dal film originale. La parodistica corsa automobilistica transcontinentale del film originale, che veniva vinta da chi travolgeva e uccideva pi\u00f9 passanti, meglio se anziani e bambini, viene sostituita da una mortale gara fra detenuti alla guida di auto corazzate, svolta in un'arena chiusa ricavata all'interno del penitenziario di Terminal Island, dove vince chi sopravvive.\nBudget.\nIl budget del film \u00e8 stato di circa 45 milioni di dollari.\nAccoglienza.\nIncassi.\nIl film ha incassato un totale di 36.316.032 dollari negli USA\ne 39.361.483 negli altri paesi, per un totale di 75.677.515 dollari.\nPrequel e seguiti.\n\u00c8 stato girato un prequel che spiega come \u00e8 nata la Death Race e come il primo pilota era diventato Frankenstein. Il prequel si intitola\" Death Race 2\" ed \u00e8 diretto da Roel Rein\u00e9, come il capitolo successivo \"\", ambedue prodotti da Paul W.S. Anderson.\nNel 2018 viene pubblicato un seguito del film intitolato \"Death Race - Anarchia\" sotto la direzione di Don Michael Paul."}
{"id": "2312980", "revid": "79968", "url": "https://it.wikipedia.org/wiki?curid=2312980", "title": "Agente immobiliare", "text": "L'agente immobiliare \u00e8 un operatore del mercato immobiliare che, alle dipendenze di un'agenzia immobiliare o in proprio, fornisce un servizio volto a favorire la conclusione di contratti di compravendita o di locazione immobiliare. L'attivit\u00e0 di agente immobiliare in Italia non \u00e8 libera, ma \u00e8 soggetta a una serie di requisiti, previsti dalla legge n.39 del 1989 e successive modifiche nonch\u00e9 dal decreto legislativo n. 59 del 2010, attuato dal Decreto Ministeriale 26 ottobre 2011.\nDurante la compravendita di un immobile l'agente ha il compito di fornire un'adeguata informazione sul valore del bene immobiliare e di pubblicizzare l'immobile, intermediando in modo imparziale tra acquirente e venditore e assistendo le parti in tutte le fasi della compravendita (es. contrattazione del prezzo di compravendita tra le due parti): se la trattativa va in porto si procede con il cosiddetto contratto preliminare di acquisto (detto anche compromesso) prima di arrivare a un rogito finale. Con la stipula del preliminare, l'agenzia come controparte per il suo lavoro richiede una quota percentuale sul prezzo di vendita dell'immobile, di solito in parte dall'acquirente e in parte dal venditore, salvo il caso che l'agente abbia agito su mandato di una sola parte (agente con mandato a titolo oneroso). \nSpesso la vendita dell'immobile \u00e8 condizionata anche da un altro soggetto ovvero una banca che provvede alla concessione di un mutuo all'acquirente che copra parzialmente o interamente l'immobile, chiedendo in cambio garanzie sul mutuo stesso come ad esempio l'ipoteca.\nUn Agente in mediazione immobiliare in regola deve essere iscritto al Registro delle imprese con un apposito Codice provinciale \"REA\" (Repertorio Economico Amministrativo) rilasciato dalle Camere di commercio (Cciaa). Il Codice dell'attivit\u00e0 dell'impresa o \"Codice Ateco\" deve essere il \"68.31\". \u00c8 possibile controllare gratuitamente i dati di iscrizione dell'agente-imprenditore nel sito www.registroimprese.it, con la funzione \"Cerca un'impresa\".\nA seguito dell'abolizione del Ruolo abilitante avvenuta con il D.lgs 59/2010, solo l'essere elencati nei registri delle Camere di commercio come imprese di mediazione con REA attivo e codice Ateco 68.31 identifica quell'attivit\u00e0 come quella di un mediatore abilitato, in possesso dei requisiti e nel pieno rispetto delle norme di legge. Almeno una volta ogni quattro anni le Camere di commercio effettuano la revisione dei requisiti morali e professionali dei mediatori iscritti ai sensi del DM 26 ottobre 2011.\nItalia.\nFunzioni.\nIn Italia, l'agente immobiliare \u00e8 l'espressione verbale, ormai prevalente, soprattutto nel linguaggio comune e in quello commerciale, con la quale si indicano due diverse figure accomunate dalla circostanza di operare nel mercato immobiliare: il mediatore e il mandatario a titolo oneroso. Presso le Camere di commercio (Ente preposto a verificare e abilitate queste figure) il termine identificativo unico per entrambe le figure \u00e8 \"Agente d'affari in mediazione immobiliare\". Sia il mediatore che il mandatario a titolo oneroso devono soddisfare i medesimi requisiti per poter esercitare la professione.\nSecondo la prassi, l'agente immobiliare, ricevuto dal proprietario dell'immobile l'incarico a vendere, verifica la consistenza (tecnica, amministrativa e legale) del bene, ricerca o riceve un potenziale acquirente, lo invita a formulare un'offerta d'acquisto e - ove questa sia accettata - guida le parti nella stipulazione di un contratto preliminare di compravendita. Successivamente, la parte acquirente provvede a incaricare un notaio per rogare la compravendita.\nLa differenza fondamentale tra mediatore e mandatario a titolo oneroso \u00e8 che il \"mediatore\" tutela gli interessi di entrambe le parti, venditore e acquirente, deve garantire la conclusione di un affare corretto per entrambi, pertanto riceve la provvigione da entrambe le parti; invece il \"mandatario\" a titolo oneroso riceve l'incarico da una sola parte, solo di questa tutela gli interessi e solo da questa riceve il compenso. Tuttavia, una delle sezioni del Ruolo degli Agenti d'Affari in Mediazione era riservata agli agenti immobiliari, e una ai mandatari a titolo oneroso, poich\u00e9 non solo nella prassi il mediatore immobiliare pu\u00f2 trovarsi a operare con mandato per necessaria semplificazione operativa (si pensi ad esempio all'agenzia che cura le vendite in cantiere per conto di un costruttore), ma perch\u00e9 anche un negoziato aperto dal mandatario spesso va a sconfinare in una vera e propria mediazione imparziale per sopravvenute considerazioni delle parti.\nLa giurisprudenza di legittimit\u00e0 ha del resto osservato come spesso avvenga, nella prassi, che anche il mediatore agisca, in realt\u00e0, in virt\u00f9 di un incarico inizialmente ricevuto da una o pi\u00f9 parti ai fini della conclusione dell'affare. In questo caso, all'apparente mediatore (che, in realt\u00e0, non \u00e8 pi\u00f9 un mediatore ma un mandatario) non spettano i diritti che la legge riconosce al mediatore, primo fra tutti il diritto alla provvigione da entrambe le parti, bens\u00ec \u2013 e ovviamente - solo da parte del mandante che gli ha conferito l'incarico. Per contro, il comune incarico di mediazione tipicamente esprime unilateralmente la volont\u00e0 di una parte di richiedere al mediatore di adoperarsi per trovare controparti.\nDisciplina dell'esercizio della professione.\nLa disciplina di riferimento della professione di agente immobiliare \u00e8 posta dalla legge 3 febbraio 1989, n. 39, dal decreto ministeriale 21 dicembre 1990, n. 452, dai decreti ministeriali 26 ottobre 2011 e dalla Circolare esplicativa 3648/C.\nL'agente immobiliare, come ogni altro mediatore, \u00e8 tenuto alla iscrizione nel registro delle imprese e nel Repertorio economico amministrativo (REA), istituito presso le Camere di commercio, industria, artigianato e agricoltura. Non pu\u00f2 svolgere contemporaneamente alla mediazione attivit\u00e0 professionali o d'impresa incompatibili o in conflitto di interessi.\nIl mediatore \u00e8 obbligato alla stipula di una idonea polizza di assicurazione della responsabilit\u00e0 civile a copertura dei danni che possa cagionare alle parti e ai terzi per negligenze o errori professionali, che copre anche i suoi dipendenti e tutti coloro che a qualsiasi titolo svolgono l'attivit\u00e0 di mediazione per conto dell'impresa.\nIl mediatore (e, quindi, anche l'agente immobiliare), oltre agli usuali requisiti morali (assenza di condanne per determinati reati e di misure di prevenzione contro la delinquenza mafiosa), deve obbligatoriamente possedere i seguenti requisiti professionali:\nIl mediatore immobiliare \u00e8 una figura regolamentata in maniera molto puntuale in Italia, con particolari requisiti e specifiche incompatibilit\u00e0, mentre negli altri paesi dell'unione europea vigono disciplina diverse, pi\u00f9 o meno stringenti.\nValore normale dei fabbricati.\nUna delle pi\u00f9 importanti e delicate funzioni che l'agente immobiliare \u00e8 chiamato a svolgere \u00e8 la valutazione (stima) dell'immobile. Si tratta di un'attivit\u00e0 il cui esito dipende dalle capacit\u00e0, dalla seriet\u00e0 e dalla imparzialit\u00e0 dell'agente immobiliare, perch\u00e9:\n\u00c8 tuttavia possibile effettuare una stima orientativa dell'immobile che possa aiutare le parti (soprattutto la parte acquirente) a controllare che la valutazione effettuata dall'agente immobiliare non sia sproporzionata in difetto o in eccesso, sulla base dei criteri definiti dall'Agenzia delle Entrate con provvedimento direttoriale 2007/120811 del 27 luglio 2007 per il calcolo del valore normale dell'immobile.\nIl valore normale dell'immobile \u00e8, dunque, il prodotto di tre elementi:\nI primi due sono dati obiettivi certi. Ed \u00e8 diritto dell'acquirente ricevere copia del certificato catastale, prima di procedere all'acquisto dell'immobile. \u00c8 anzi opportuno diffidare dai venditori o dagli agenti immobiliari che tardino o rifiutino di rilasciare copia del certificato catastale. Il valore unitario \u00e8 agevolmente reperibile sul sito ufficiale dell'Agenzia delle Entrate.\nIl coefficiente di merito, invece, \u00e8 un dato variabile in dipendenza di vari fattori, come l'ubicazione dell'immobile e le sue caratteristiche intrinseche, calcolabili secondo la formula dettata dall'allegato al citato provvedimento dell'Agenzia delle Entrate.\nLa difficolt\u00e0 tecnica del calcolo, non alla portata di tutti, suggerisce di richiedere all'agente immobiliare, sempre prima di effettuare l'acquisto, di fornire copia sottoscritta della Scheda di valutazione dell'immobile, tenendo per\u00f2 conto che l'agente immobiliare di regola applica criteri di valutazione \"commerciale\" dell'immobile, spesso codificati da organizzazioni private del settore e senza pretesa di valore legale.\nVigilanza e sanzioni.\nLe camere di commercio hanno potere di vigilanza sul mercato e possono emettere sanzione disciplinari e amministrative nei confronti dei mediatori. le Camere possono agire d'ufficio a seguito di controlli periodici (revisioni) o in seguito a segnalazione o esposto di un privato. In particolare, nel caso in cui un privato voglia segnalare il comportamento scorretto di un mediatore (o di una societ\u00e0 che svolge l'attivit\u00e0 di mediazione), pu\u00f2 presentare un esposto scritto alla camera di commercio competente territorialmente, indicando sinteticamente i fatti inerenti alla trattativa, ai dati identificativi dei soggetti che hanno condotto la mediazione, nonch\u00e9 fornendo copia della documentazione utilizzata (per esempio: copia della proposta di acquisto/locazione, copia del conferimento dell'incarico di mediazione, copia di biglietti da visita, pubblicit\u00e0 su internet e/o quotidiani, ecc.).\nPervenuto l'esposto viene avviata l'istruttoria con instaurazione di un contraddittorio scritto tra le parti e compimento di tutti gli accertamenti d'ufficio, anche con l'ausilio della polizia amministrativa. \nIl procedimento si pu\u00f2 concludere con: sanzioni amministrative a carico di soggetti abusivi; denuncia alla Procura della Repubblica; sanzioni amministrative per utilizzo di modulistica difforme e/o non depositata in camera di commercio; sanzioni disciplinari a carico del soggetto iscritto laddove si riscontrino comportamenti non conformi alla deontologia professionale; e archiviazione, nel caso di infondatezza dell'esposto.\nL'Esercizio abusivo di attivit\u00e0 di mediazione immobiliare, che nell'ordinamento italiano comprende attivit\u00e0 di mediazioni e di mandato a titolo oneroso, viene punito in via amministrativa con una sanzione da 7.500 a 15.00 euro; dopo la seconda sanzione amministrativa \u00e8 soggetto anche a denuncia penale con una pena di reclusione da sei mesi a tre anni e con la multa da 10.000 a 50.000 euro oltre all'obbligo di rimborsare tutti i compensi provvigionali indebitamente riscossi sino ad allora.\nProcacciatore immobiliare.\nIl procacciatore immobiliare (nel mondo anglosassone \"flat hunter\", anche noto come \"home hunter\" o \"property finder\") \u00e8 un professionista che agisce esclusivamente per conto dell'acquirente e assiste il proprio cliente durante l'intero processo di acquisto, dalla ricerca degli immobili che corrispondono ai criteri del cliente, alla negoziazione del prezzo e delle condizioni di vendita e infine al completamento del processo legale necessario a portare a termine l'acquisto. Negli Stati Uniti come figura professionale nasce negli anni novanta col \"buyer brokerage\" o \"exclusive buyer agent\", in seguito si afferma nel Regno Unito col \"property finder\", in Canada e nell'Europa continentale, soprattutto in Francia con gli \"chasseur d'appartements\".\nIn Italia l'attivit\u00e0 di procacciatore immobiliare \u00e8 parificata a quella dell'agente immobiliare. In alcune nazioni europee, come il Regno Unito, i procacciatori immobiliari non devono superare nessun esame specifico o ottenere alcuna certificazione per poter praticare la professione, mentre in altre nazioni - come Italia, Francia e Spagna - essi devono ottenere la qualifica di agenti immobiliari e sono soggetti alle specifiche normative."}
{"id": "2312990", "revid": "729019", "url": "https://it.wikipedia.org/wiki?curid=2312990", "title": "Sterling SAR-87", "text": "Il SAR-87 Sterling era un fucile di assalto militare del tardo ventesimo secolo.\nStoria.\nIl fucile d'assalto Sterling (Sterling Assault Rifle, SAR) \u00e8 stato costruito insieme dagli Sterling Armaments Company e Chartered Industries di Singapore all'inizio degli anni '80 come una versione avanzata dell'AR-18 per l'esportazione. Inoltre \u00e8 stato proposto alle forze armate britanniche britanniche, che lo hanno rifiutato perch\u00e9 stavano gi\u00e0 adottando il SA80,prodotta dal Royal Ordnance Factory. Il SAR-87 era un'arma robusta basata sul ben provato AR-18 unito alla versatilit\u00e0 del fucile M16. Potrebbe anche essere convertito da 5,56 \u00d7 45 mm NATO in 9 x 19 mm Luger cambiando la canna e l'otturatore, per fornire un mitra alle forze di polizia. Ancora una volta, gli Sterling Armaments Company hanno provato a vendere il fucile, cambiato nome a SAR-87, per un po' di anni, ma alla fine degli anni '80, \u00e8 stata comprata dalla British Aerospace/Royal Ordnance e il progetto fu chiuso. Meno di 100 fucili SAR-87 sono stati prodotti."}
{"id": "2312991", "revid": "109306415", "url": "https://it.wikipedia.org/wiki?curid=2312991", "title": "Saprolegnosi", "text": "La Saprolegnosi \u00e8 una malattia parassitaria, che colpisce non solo i pesci d'acquario, ma anche i pesci d'acqua dolce; questa micosi infatti non \u00e8 presente laddove le acque presentano concentrazioni saline superiori al 2,8.\nEziologia.\nPu\u00f2 aggiungersi, inoltre, che la Saprolegnosi viene considerata una malattia alla quale i pesci d'acquario si mostrano particolarmente sensibili, anche perch\u00e9 spesso complica altre forme morbose; in questo modo, proprio in considerazione dell'influenza dei fattori esterni sull'organismo dei pesci interessati, questi parassiti vengono pure classificati come patogeni condizionati. Peraltro molti ricercatori hanno parlato di saprolegnosi secondarie susseguenti alla cattura o a manipolazioni dei pesci d'allevamento, compresi gli stessi pesci d'acquario, o ancora a trasporti inidonei e, comunque, a qualsiasi tipo di trauma alla cute. I funghi in argomento sono forniti di un micelio pluriramificato, il quale nell'acqua simula un piccolo ciuffo d'ovatta; le varie ife, costituite da cellulosa, si distinguono in somatiche e riproduttive. La riproduzione asessuata viene realizzata da zoospore biflagellate.\nCiclo biologico.\nI Oomycota in argomento presentano un ciclo di riproduzione che dura un paio di giorni, al termine dei quali vengono prodotte le zoospore; dette spore sono molto diffuse in tutti gli ambienti acquei in cui vi sia la presenza di sostanze organiche putrescibili, indipendentemente dal periodo dell'anno. Di conseguenza le possibilit\u00e0 del contagio sono elevate, a condizione, tuttavia, che la cute del pesce appaia in qualche modo interessata e, perci\u00f2, nei punti corrispondenti risulti priva di muco (2).\nPatogenesi.\n\u00c8 stato gi\u00e0 segnalato sopra che nella patogenesi di questa malattia possono intervenire fattori secondari susseguenti in particolare a lesioni traumatiche alla cute; sono molti, tuttavia, gli studiosi a ritenere che questa sia un'infezione ne che possa presentarsi non solo nei casi di lesioni alla pelle, bens\u00ec anche agli occhi, alle pinne, alle branchie o alla bocca. Qualora vengano colpite pure le branchie possono verificarsi conseguenze mortali anche rapide. Alcuni ricercatori hanno segnalato lesioni specifiche localizzate agli organi interni. Le infestioni di quest'ultimo tipo si verificano, in ogni modo, ad opera delle originarie lesioni dell'epidermide oppure per ingestione di materiale infestato e non gi\u00e0 attraverso i vasi sanguigni.\nSintomatologia.\nI pesci d'acquario colpiti dalla saprolegnosi manifestano sintomi generali comuni a vari altri stati morbosi, cos\u00ec, per esempio, nuotano in superficie oppure nuotano seguendo i bordi della vasca. Possono notarsi, peraltro, varie macchie di colore biancastro, pi\u00f9 o meno numerose, disseminate qua e l\u00e0 sul corpo, mentre nell'acqua si osservano ciuffetti anch'essi bianchi paragonabili ai gi\u00e0 citati ciuffi di ovatta. Con il progredire della malattia le macchie biancastre presenti sul corpo assumono via via una colorazione scura a motivo dell'adesione della sporcizia della vasca sui piccoli ciuffetti aderenti alla cute. Il quadro clinico pu\u00f2 risultare complicato da sintomi dovuti ad altri agenti morbosi in vasche di pesci colpiti dalla saprolegnosi solo successivamente. Limitatamente al decorso dello stato morboso, va specificato che esso pu\u00f2 variare pi\u00f9 o meno sensibilmente in rapporto a varie cause; rimane, tuttavia, fermo il fatto che i pesci colpiti possono morire anche nel giro di pochissimi giorni.\nDiagnosi clinica.\nLa diagnosi clinica, a parte la genericit\u00e0 dei segni propri di varie altre malattie, pu\u00f2 effettuarsi con facilit\u00e0 nei casi in cui appaiono sul corpo dell'animale i tipici confetti d'ovatta pi\u00f9 volte ricordati. Va, in ogni caso, ricordato che la saprolegnosi pu\u00f2 essere conseguente ad altri stati morbosi e che, di conseguenza, il quadro clinico apparirebbe complicato.\nDiagnosi di laboratorio.\nLa diagnosi di laboratorio pu\u00f2 risultare utile nei casi in cui si voglia procedere all'identificazione del micete; la coltura di questo fungo pu\u00f2 ottenersi avvalendosi di terreni all'agar contenenti sostanze inibenti lo sviluppo di germi inquinanti. Fra i terreni pi\u00f9 utilizzati si ricorda quello al glucosio-glutammato di Seymour oppure quello all'agar con farina di mais o, ancora, all'agar YpS 5-tellurito suggeriti pi\u00f9 recentemente. Qualora si volessero evidenziare le ife, pu\u00f2 accessoriamente ricorrersi all'esame istologico.\nAttivit\u00e0 di prevenzione.\nLa migliore prevenzione consiste nell'acquistare i pesci d'acquario presso i rivenditori che offrano le dovute garanzie sanitarie; anche in questa malattia, ovviamente, assume importanza determinante l'eventuale quarantena.\nTerapia.\nIl ricorso alla terapia in genere d\u00e0 risultati aleatori e l'eventuale cura \u00e8 in ogni caso complicata dal fatto che questa parassitosi colpisce pure le uova; inizialmente la saprolegnosi attecchisce sulle uova morte e, poi, il contagio per contiguit\u00e0 si propaga alle uova vive in incubazione. Alcuni ricercatori, per\u00f2, ritengono che l'infestione potrebbe interessare le uova vive sin dall'inizio.\nFino a qualche anno fa, quando cio\u00e8 era consentito l'uso del verde malachite anche in ittiopatologia, tale sostanza ha trovato larghissimo uso come micostatico e ci\u00f2 sia per prevenire la malattia nei pesci, sia per combattere l'infestione delle uova. I dosaggi riguardavano, nel caso dei pesci una diluizione pari a 1:200.000 e nel caso delle uova una diluizione di 1:180.000 da usare ogni tre giorni per un'ora, oppure come massimo 2 mg per litro, anche in questo caso per la durata di un'ora o, ancora alla dose di 0,15 mg per litro tramite bagno. Dosaggi similari sono stati usati in passato anche per la prevenzione della malattia, valutando tuttavia, caso per caso, i caratteri dell'acqua e la taglia o l'et\u00e0 dei pesci da trattare."}
{"id": "2312993", "revid": "287204", "url": "https://it.wikipedia.org/wiki?curid=2312993", "title": "Clube Acad\u00e9mico de Mogadouro", "text": "Il Clube Acad\u00e9mico de Mogadouro, conosciuto semplicemente come Mogadouro, \u00e8 una squadra portoghese di calcio a 5 con sede a Mogadouro. Nella stagione 2007/2008 ha guadagnato la promozione al Campeonato Nacional de Futsal."}
{"id": "2313002", "revid": "1543377", "url": "https://it.wikipedia.org/wiki?curid=2313002", "title": "Walter Damrosch", "text": "Notizie biografiche.\nNacque in Slesia, figlio della cantante lirica Helene von Heimburg e del direttore d'orchestra Leopold Damrosch.\nI suoi genitori erano luterani, invece il nonno paterno era di religione ebraica. \nStudi\u00f2 al Conservatorio di Dresda con Felix Draeseke e nel 1871 emigr\u00f2 negli Stati Uniti a New York con la famiglia.\nSuccesse al padre nell'incarico di direttore del Metropolitan Opera di New York debuttando l'11 febbraio 1885 con Tannh\u00e4user (opera) e successivamente fond\u00f2 la Societ\u00e0 dei Concerti sinfonici newyorkese.\nAl Metropolitan diriger\u00e0 fino al 1937 in trecentoventitre recite.\nIl 17 maggio 1890 spos\u00f2 Margaret Blaine (1867-1949), figlia del politico americano e candidato alla presidenza James Blaine, con la quale ebbero quattro figlie: Alice, Margaret (conosciuta come Gretchen), Leopoldine e Anita.\nNel 1895 istitu\u00ec la \"Damrosch Opera\" per organizzare e realizzare tourn\u00e9e, soprattutto inerenti al repertorio wagneriano. Difatti uno dei suoi principali successi fu la direzione del Parsifal, realizzato per la prima volta negli Stati Uniti, nel marzo 1886.\nNell'aprile del 1905 Damrosch and\u00f2 in Francia e in Belgio alla ricerca di musicisti per la \"New York Symphony Orchestra\", che diresse dal 1885 al 1928. Durante il suo soggiorno europeo, coinvolse cinque musicisti: l'oboista Marcel Tabuteau, il flautista Georges Barr\u00e8re, il fagottista Auguste Mesnard e il clarinettista Leon Leroy dalla Francia e il trombettista Adolphe Dubois dal Belgio. \nFu un precursore delle performance di musica alla radio e un appassionato di musica tecnologica.\nTra le sue opere principali vanno annoverate opere teatrali sinfoniche e musica da camera. \nHa diretto il famoso arpista Vincent Fanelli dal 1908 al 1911. \nSu richiesta del generale Pershing ha riorganizzato le bande dell'A.E.F. nel 1918.\nNel 1925 diresse con successo la prima assoluta del Concerto in fa di Gershwin nella Carnegie Hall di New York, dove nel 1928 diresse la prima assoluta di \"Un americano a Parigi\", sempre di Gershwin.\nSebbene Damrosch si interessasse alle tecnologie musicali, registr\u00f2 sporadicamente. La sua prima registrazione, il preludio alla Carmen di Bizet, apparve nel 1903 (Columbia)."}
{"id": "2313003", "revid": "765341", "url": "https://it.wikipedia.org/wiki?curid=2313003", "title": "Vincenzo Davico", "text": "Biografia.\nNacque a Monaco da Giuseppe Davico e da Maria Accomasso. \nIl suo percorso di studi incominci\u00f2 a Torino sotto la guida di Giovanni Cravero e fu ultimato al Conservatorio di Lipsia con il maestro Max Reger nel 1911. \nNello stesso anno, vinse il concorso per giovani musicisti organizzato dal Teatro Augusteo di Roma, con una composizione per orchestra, \"La principessa lontana\".\nDue anni dopo vinse il premio per l'Accademia di S. Cecilia, con la composizione \"Poema erotico\", di tendenze impressioniste. \nLe sue musiche si ispirarono a Debussy, a Ravel, a Matisse e a Val\u00e9ry.\nImportanti furono le sue composizioni per orchestra, anche se Davico si impegn\u00f2 soprattutto alla produzione cameristica. \nNegli anni dieci del Novecento compose opere caratterizzate da misticismo e sensualit\u00e0, come i \"Trois chants d'amour\", dopodich\u00e9 nel ventennio successivo fu influenzato dall'impressionismo francese.\nTra le sue opere musicali, si ricordano quelle teatrali \"La dogaressa\", \"La principessa prigioniera\"; le suite sinfoniche \"La principessa lontana\", \"Impressioni pagane, Impressioni romane\", \"Polifemo\"; un nutrito repertorio di musica da camera \"Trio fa minore\", \"Sonatina rustica\", Variazioni carnevalesche.\nDavico fu anche critico musicale e direttore d'orchestra, attivit\u00e0 che effettu\u00f2 in Francia, Svizzera, Belgio, Principato di Monaco, diffondendo la musica italiana in Europa.\nSi distinse per l'opera da concerto \"La Tentation de Saint Antoine\", su testo di Flaubert, per due soprani, baritono, coro e orchestra, scritta nel 1914 ed eseguita a Montecarlo dieci anni dopo.\nHa collaborato lungamente con la radio italiana."}
{"id": "2313004", "revid": "1305772", "url": "https://it.wikipedia.org/wiki?curid=2313004", "title": "Joseph D'Appolito", "text": "\u00c8 diventato famoso per aver creato negli anni 1980 la configurazione D'Appolito, una configurazione di altoparlanti e cassa acustica che prevede l'inserimento in linea verticale di un tweeter tra due woofer o due midrange, ed un filtro crossover del terzo ordine (18db/oct). consentendo al diffusore di avere una dispersione verticale priva di lobi, di alterazioni, con conseguente assenza di qualsiasi cambiamento improvviso in direttivit\u00e0 con la frequenza. La configurazione di altoparlanti \u00e8 conosciuto anche come una configurazione di midwoofer-tweeter-midwoofer (MTM).\nNel 1998 pubblica in inglese il libro \"Testing loudspeakers\", che viene pubblicato nel 2011 in Italia col nome \"Misurare gli altoparlanti\".\nD'Appolito \u00e8 anche un redattore della rivista \"AudioXpress\". \u00c8 anche il proprietario di una societ\u00e0 di consulenza, Audio and Acoustic Ltd., tra i cui clienti vi sono Snell Acoustics, HECO/Recoton GmbH e Usher Audio Technology."}
{"id": "2313005", "revid": "767487", "url": "https://it.wikipedia.org/wiki?curid=2313005", "title": "Nicola D'Arienzo", "text": "Biografia.\nFiglio del notaio Gaetano e di Maddalena Santelia.\nCon l'aiuto dello zio, il librettista Marco D'Arienzo, studi\u00f2 dapprima il pianoforte sotto la guida di Pietro Labriola e di Michelangelo Russo, successivamente armonia e contrappunto con Vincenzo Fioravanti, infine strumentazione con Giovanni Moretti.\nEsord\u00ec con successo nel 1860 con l'opera buffa \"Monz\u00f9 Gnazio o La fidanzata del parrucchiere\" (libretto di A. Passaro).\nHa insegnato musica, storia ed estetica al Conservatorio di Napoli. \nTra i suoi allievi si annoverano van Westerhout, De Nardis, Gianturco, Denza, La Rotella, Napolitano, Savasta, Scaramuzza.\nTra le sue opere principali vanno annoverate durante la giovinezza alcune opere comiche caratterizzate dal buon gusto, dalla forza drammatica, dall'originalit\u00e0 delle idee melodiche, dalla brillante e raffinata strumentazione.\nIn seguito ha composto musica operistica nella tradizione rossiniana, musica vocale con romanze e canzoni napoletane, strumentale, religiosa e da camera, tra cui annoveriamo un \"Quintetto\" per pianoforte e archi, una \"Sonata\" per violoncello e pianoforte, due \"Concerti\" per violino e pianoforte, un \"Concerto\" per corno da caccia, ispirati dal romanticismo tedesco.\nD'Arienzo fu un importante teorico e studioso soprattutto con l'approfondimento del sistema tetracordale nella musica moderna, grazie all'allargamento dell'armonia moderna e l'introduzione della scala con seconda minore.\nTra le pubblicazioni si annoverano: \"Il sistema tetracordale nella musica moderna\" (1878), \"Scuola di composizione musicale\" (1899), \"Un predecessore di Alessandro Scarlatti\" (1891), \"Il melodramma dalle origini al sec. XVIII\" (1902), \"La musica in Napoli\" (1900)."}
{"id": "2313006", "revid": "484362", "url": "https://it.wikipedia.org/wiki?curid=2313006", "title": "Nicola Costarella", "text": "Biografia.\nCostarella si diplom\u00f2 al conservatorio di Roma nel 1935 in composizione, studiando con Bonaventura Barattelli, Alessandro Bustini e Cesare Dobici; segu\u00ec quindi ulteriori corsi a Roma con Ottorino Respighi, Ildebrando Pizzetti e Bernardino Molinari e a Siena con Alfredo Casella.\nIntraprese la carriera di insegnante presso l'accademia nazionale di danza a Roma come docente di solfeggio, fu operatore per la Rai, direttore del conservatorio di musica dell'Aquila e presidente della Societ\u00e0 Aquilana dei Concerti. Ebbe anche ruoli di rilievo nel Sindacato Musicisti Italiani.\nHa collaborato con artistiche e di critica musicale.\nOpere.\nTra le sue opere principali vanno annoverati la fiaba musicale \"Lo Schiaccianoci\" (1968), musiche di scena per l\"'Orfeo\" di Poliziano (1946), le composizioni orchestrali \"Ouverture\" (1935), \"Variazioni\" (1931) e \"Alba coro\" (1936), "}
{"id": "2313007", "revid": "1951004", "url": "https://it.wikipedia.org/wiki?curid=2313007", "title": "Lionel Dauriac", "text": "Biografia.\nFiglio di un ammiraglio, studi\u00f2 dapprima all'\u00c9cole normale sup\u00e9rieure di Parigi e successivamente filosofia nel 1872. Frequent\u00f2 la Sorbona a Parigi, presso la quale si laure\u00f2 nel 1878 in Lettere con una tesi su Eraclito e una tesi di dottorato sui concetti di materia e forza nel campo delle scienze naturali.\nInsegn\u00f2, nel 1879, filosofia all'Universit\u00e0 di Lione, poi in quella di Tolosa nel 1881 e a Montpellier l'anno seguente; una volta rientrato nella Capitale transalpina, ottenne la cattedra di estetica e psicologia musicale. Nel 1890 propose all'ateneo di Montpellier un corso di filosofia della musica e di psicologia del musicista: il corso era innovativo nell'ambito del sistema educativo dell'epoca.\nNel 1895 fece un viaggio in Germania per studiare lo stato degli studi estetici musicali nelle universit\u00e0 del mondo germanico. L'anno seguente Dauriac svilupp\u00f2 questo insegnamento presso l'Universit\u00e0 Sorbona di Parigi, che proseguir\u00e0 fino al 1903. Poi, si ritir\u00f2 prematuramente dall'insegnamento e divenne curatore della biblioteca \"Victor-Cousin\" della Sorbona, dove sono attualmente conservati i suoi testi. \nEgli pubblic\u00f2 anche il suo corso sulla evoluzione della musica e dei gusti musicali in Francia, nel 1897, con il titolo di \"La psychologie dans l'op\u00e9ra fran\u00e7ais\". Ha pubblicato numerosi libri di psicologia musicale, studi sui compositori Gioachino Rossini (1904), Richard Wagner (1908) e Giacomo Meyerbeer (1913), oltre a studi sul razionalismo filosofico.\nTra gli scritti inerenti alla musica, si ricordano \"Introduction \u00e0 la psychologie du musicien\" (1891), \"La psychologie dans l'op\u00e9ra fran\u00e7ais\" (1897), \"Essai sur l'esprit musical\" (1904), \"Le musicien po\u00e8te\" (1905).\nSua figlia Fernande Dauriac (1877-1954) spos\u00f2 in prime nozze Julien Luchaire, il fondatore dell'Istituto Francese di Firenze, dal quale ebbe due figli (Jean e Marguerite). Dopo il divorzio, nel 1916, Fernande si spos\u00f2 con lo storico italiano Gaetano Salvemini."}
{"id": "2313008", "revid": "602919", "url": "https://it.wikipedia.org/wiki?curid=2313008", "title": "Leopold Damrosch", "text": "Biografia.\nNacque in Prussia, figlio di padre ebreo (Heinrich Damrosch) e di madre luterana.\nLeopold Damrosch fu battezzato luterano quando spos\u00f2 sua moglie, l'ex cantante d'opera Helene von Heimburg.\nIncominci\u00f2 la sua educazione musicale alla et\u00e0 di nove anni, imparando a suonare il violino. Su consiglio dei suoi genitori entr\u00f2 alla Humboldt Universit\u00e4t di Berlino dove si laure\u00f2 in medicina. \nNel tempo libero continu\u00f2 a studiare violino con Hubert Ries e composizione con Siegfried Wilhelm Dehn.\nAmico di Liszt, divenne solista dell'orchestra Granducale di Weimar.\nSuccessivamente ottenne la nomina di direttore a Breslavia, e nel 1871 emigr\u00f2 negli Stati Uniti dove istitu\u00ec la \"Symphony Society\" a New York; nel 1874 diresse Sansone (H\u00e4ndel), Messiah e nel 1880 La damnation de Faust.\nDebutt\u00f2 al Metropolitan Opera House di New York il 17 novembre 1884 nella serata d'apertura della stagione dirigendo Tannh\u00e4user (opera); diresse il Met fino al 9 febbraio 1885.\nAnche i figli Walter Johannis e Frank sono stati apprezzati compositori e direttori d'orchestra.\nTra le sue opere principali vanno annoverate cantate, sinfonie, concerti."}
{"id": "2313009", "revid": "767487", "url": "https://it.wikipedia.org/wiki?curid=2313009", "title": "Configurazione D'Appolito", "text": "La configurazione D'Appolito \u00e8 una configurazione di altoparlanti in cassa acustica che prende il nome dal progettista che l'ha realizzata (Joseph D'Appolito) che prevede l'inserimento in linea verticale di un tweeter tra due woofer o due midrange (da cui deriva anche la seconda denominazione di \"geometria MTM: midrange, tweeter, midrange), ed un filtro \"crossover\" del terzo ordine (18db/oct). Lo scopo del progetto \u00e8 di rendere la dispersione verticale il pi\u00f9 uniforme possibile. In tale configurazione i due altoparlanti midrange, in linea verticale, sono pilotati dallo stesso segnale (in fase), conferendo simmetricit\u00e0 sul piano verticale. Su tale piano la dispersione sonora \u00e8 assimilabile, in un diagramma polare, alla sezione di un altoparlante coassiale midrange-tweeter. Il filtro di crossover \u00e8 disegnato in modo tale da rispettare il pi\u00f9 fedelmente possibile la fase dei due midrange. \u00c8 vantaggioso scegliere una frequenza di crossover pi\u00f9 bassa rispetto ad un diffusore classico a due vie, data l'altezza da terra dei tre altoparlanti. L'ampiezza sul piano verticale della diffusione sonora sar\u00e0 comunque pi\u00f9 stretta di un tre-vie classico con tweeter alla sommit\u00e0 del diffusore. La direttivit\u00e0 sul piano orizzontale \u00e8 controllata dalla larghezza del diffusore. Ad esempio un diffusore di 22cm di larghezza pu\u00f2 ospitare due midrange di 17cm e un tweeter di 25mm con chassis di 10cm. L'altezza del punto di diffusione da terra \u00e8 di circa 45cm. Da notare che la lunghezza d'onda alla frequenza di crossover di 3kHz, \u00e8 di circa 10cm e di conseguenza la direttivit\u00e0 sul piano verticale sar\u00e0 pi\u00f9 stretta. Alcune irregolarit\u00e0 possono essere presenti nella risposta in frequenza del tweeter, data la vicinanza dei coni dei due midrange; si pu\u00f2 ovviare a questo utilizzando degli altoparlanti con membrana \"flat\".\nEsempio di dimensionamento.\nLunghezza d'onda:\nformula_1\nformula_2 in metri, c \u2013 Velocit\u00e0 del suono in aria ca. 340 m/s, f \u2013 Frequenza in Hertz.\nPrincipio della configurazione D'Appolito data dalla formula\nformula_3\ndove d = Distanza dal centro del midrange.\nGiace a (d) dal centro del midrange di 21,5\u00a0cm (0,215\u00a0m)(corrisponde alla distanza risultante di 2 4\" Chassis e un tweeter con baffle di 9\u00a0cm) , si calcola:\nformula_4 (approssimato).\nLa frequenza di crossover tra il midrange e il tweeter cade a ca. 1050 Hz, un valore inconsueto in quanto solitamente la frequenza di crossover va oltre i 2000\u00a0Hz.\nLa configurazione viene usata anche in sistemi home-theater."}
{"id": "2313010", "revid": "762947", "url": "https://it.wikipedia.org/wiki?curid=2313010", "title": "Karl Jul'evi\u010d Davydov", "text": "Biografia.\nDavydov era figlio di un medico. Suo fratello maggiore, August Davydov, era un noto matematico ed educatore; suo nipote, Alexej Davydov, divenne anche violoncellista e compositore.\nImpar\u00f2 a suonare il pianoforte all'et\u00e0 di cinque anni e il violoncello a 12 anni sotto la guida del maestro Heinrich Schmidt, poi primo violoncello del teatro di Mosca.\nDopo aver studiato matematica all'Universit\u00e0 di San Pietroburgo, approfond\u00ec le conoscenze musicali iscrivendosi al Conservatorio di Lipsia dove studi\u00f2 sotto Moritz Hauptmann.\nEbbe successo giovanissimo, come violoncellista.\nInsegn\u00f2 al Conservatorio di Lipsia, prima di trasferirsi a San Pietroburgo con lo stesso incarico oltrech\u00e9 con il ruolo di direttore della Societ\u00e0 musicale russa. \nTra i suoi allievi si annoverano Aleksandr Ver\u017ebilovi\u010d, Carl Fuchs, Leo Stern, Hanu\u0161 Wihan e Julius Klengel.\nTra le sue opere vanno annoverate il poema sinfonico \"Die Gaben des Terek\", suite orchestrali, \"Fantasia russa\".\nDavydov era dell'opinione che la tecnica del violoncello dovesse essere ispirata a quella del violino e consigliava ai suoi studenti di osservare i migliori violinisti con attenzione.\nApport\u00f2 miglioramenti alla tecnica del violoncello e, sotto l'influenza di Hauptmann, \u00e8 stato uno dei primi violoncellisti a prendere in considerazione gli aspetti anatomici e fisiologici della performance.\nDa lui ha preso il nome lo Stradivari Davidov, un famoso violoncello suonato in passato da Jacqueline du Pr\u00e9 e tuttora da Yo-Yo Ma."}
{"id": "2313011", "revid": "277947", "url": "https://it.wikipedia.org/wiki?curid=2313011", "title": "Felicien Cesar David", "text": ""}
{"id": "2313012", "revid": "118856746", "url": "https://it.wikipedia.org/wiki?curid=2313012", "title": "Aleksandr Sergeevi\u010d Dargomy\u017eskij", "text": "Biografia.\nAutodidatta, pur ricevendo insegnamenti privati, fu solamente grazie alla frequentazione di Glinka, avvenuta intorno ai 20 anni, che la sua formazione artistica acquist\u00f2 una certa consistenza, grazie agli esercizi di basso continuo e di contrappunto, oltrech\u00e9 agli studi delle sinfonie di Beethoven e delle ouverture di Mendelssohn. \nNel 1835 si trasfer\u00ec a San Pietroburgo. Qui si manteneva lavorando come impiegato del demanio pubblico, e durante le sere radunava attorno a s\u00e9 alcuni suonatori dilettanti per provare le sue composizioni che realizzava nelle ore libere che gli rimanevano dal lavoro. Dopo alcune esecuzioni non particolarmente fortunate, ottenne la nomina a direttore dell'Associazione musicale. Nel 1844 viaggi\u00f2 e soggiorn\u00f2 in Belgio, a Bruxelles, ed in Francia, a Parigi.\nTra le sue opere principali vanno annoverate la sua prima intitolata \"Esmeralda\", composta tra il 1838 ed il 1842, \"Rusalka\" del 1855, \"Il convitato di pietra\" del 1869 su testo di Puskin. Inoltre compose romanze, il balletto \"Bacchusfest\", del 1845, una \"Tarantella slava\" per pianoforte, una \"Fantasia finlandese\" per orchestra, una \"Danza cosacca\".\n\"Il convitato di pietra\" esercit\u00f2 una grande influenza sul giovane Musorgskij per la continua ricerca di slanci drammatici."}
{"id": "2313013", "revid": "121098771", "url": "https://it.wikipedia.org/wiki?curid=2313013", "title": "Adelmo Damerini", "text": "Biografia.\nNacque da Guido e da Clotilde Mugnai. \nLaureatosi in Lettere e filosofia nel 1917, si trasfer\u00ec quindi a Bologna per specializzarsi nello stesso anno in composizione presso il Liceo musicale. Contemporaneamente collabora come musicologo con riviste culturali come \"La Tempra\" e l\"'Amico dei musicisti\" di Perugia.\n\u00c8 stato insegnante all'Accademia Nazionale di Santa Cecilia a Roma, professore di letteratura poetica e drammatica a Palermo, docente di storia della musica a Parma, dove, ottenne l'incarico di direttore del Dipartimento Musicale della Biblioteca Palatina; infine dal 1932 al 1962 insegn\u00f2 storia della musica al conservatorio Luigi Cherubini di Firenze, di cui diresse anche la biblioteca. \nFece parte del gruppo rinnovatore che negli anni venti fu guidato da Casella e Malipiero.\nMembro dell'Associazione internazionale delle biblioteche musicali, ne assunse la direzione della sezione italiana dal 1960.\nTra le sue composizioni principali vanno annoverate una Messa a due voci con accompagnamento di archi e organo (1909), una \"Humoresque\" per orchestra (1912) e varia musica sacra e da camera, liriche per canto e pianoforte, tra cui spicca \"Tanka\" (pubblicata da Casa Ricordi), sugli antichi, omonimi componimenti poetici giapponesi.\nHa collaborato con varie riviste musicologiche, tra cui \"La Nuova Musica\" di Firenze e \"La Prora\", ed \u00e8 stato critico musicale del periodico \"La Tempra\", dei quotidiani \"Il Tempo\" di Roma, \"L'Ora\" di Palermo (1923-26), il \"Corriere emiliano\" di Parma (1926-31), \"Il Telegrafo\" di Livorno (1933-37), \"Avanti!\" di Firenze (1947-52), \"La Nazione\" di Firenze (1956-64)."}
{"id": "2313015", "revid": "339392", "url": "https://it.wikipedia.org/wiki?curid=2313015", "title": "Catanzaro Marina", "text": ""}
{"id": "2313017", "revid": "155118", "url": "https://it.wikipedia.org/wiki?curid=2313017", "title": "Spedizione allo Stretto di Torres", "text": ""}
{"id": "2313018", "revid": "37401", "url": "https://it.wikipedia.org/wiki?curid=2313018", "title": "Ritratto del conte-duca di Olivares", "text": ""}
{"id": "2313020", "revid": "37401", "url": "https://it.wikipedia.org/wiki?curid=2313020", "title": "Ritratto del conte-duca di Olivares a cavallo", "text": ""}
{"id": "2313028", "revid": "88812", "url": "https://it.wikipedia.org/wiki?curid=2313028", "title": "Signori Professori", "text": ""}
{"id": "2313037", "revid": "343261", "url": "https://it.wikipedia.org/wiki?curid=2313037", "title": "Accademia Ercolanense", "text": ""}
{"id": "2313038", "revid": "343261", "url": "https://it.wikipedia.org/wiki?curid=2313038", "title": "Accademia ercolanese", "text": ""}
{"id": "2313040", "revid": "23154171", "url": "https://it.wikipedia.org/wiki?curid=2313040", "title": "Coltura estensiva", "text": ""}
{"id": "2313044", "revid": "729019", "url": "https://it.wikipedia.org/wiki?curid=2313044", "title": "Eugen Dollmann", "text": "Laureato in filosofia all'Universit\u00e0 di Monaco, ottimo conoscitore della lingua italiana, colonnello delle SS, fu interprete di Hitler e dei pi\u00f9 importanti personaggi tedeschi ed italiani dal 1933 al 1945. Fu \u00abcapo dei servizi segreti nazisti in Italia, poi informatore del servizio americano OSS e dopo la guerra agente della CIA\u00bb.\nLa sua vita intricata risulta meno misteriosa, tutto sommato, della sua morte. Non si sa infatti n\u00e9 come, n\u00e9 dove sia morto. Probabilmente deceduto per cause naturali a Monaco di Baviera, \u00e8 ignoto il cimitero dove \u00e8 stato sepolto senza nome secondo la sua volont\u00e0.\nBiografia.\nL'amicizia con Himmler.\nIntorno alla met\u00e0 degli anni venti, Dollmann era venuto a Roma per completare la sua formazione di cultore di storia e di arte italiana, in particolare interessato alla storia dei Farnese e del cardinale Alessandro.\nAnd\u00f2 ad abitare in Piazza di Spagna e, poich\u00e9 gli capitava di fare l'interprete per qualche suo connazionale, fu in questa funzione che incontr\u00f2 Himmler, che vide le potenzialit\u00e0 di quel raffinato tedesco, ben introdotto nei salotti romani, che allora facevano a gara nel ricevere i nazisti pi\u00f9 importanti e influenti a Roma, come il generale Karl Wolff, noto per le sue frequentazioni mondane.\nDollmann non era un millantatore, ma aveva autentiche amicizie personali tra la nobilt\u00e0 romana e in particolare con alti prelati in Vaticano, legami che ne facevano un personaggio molto utile per l\"'intelligence\" tedesca.\nAnche Hitler si serv\u00ec di Dollmann come interprete, poich\u00e9, come si diceva in un pettegolezzo, gliene aveva parlato bene Eva Braun, che l'aveva conosciuto a Firenze e ne era rimasta affascinata. Fatto sta che Hitler, nel 1938, lo nomin\u00f2, \u00ab...per [la] simpatia\u00bb, come racconta lo stesso Dollmann, che gli mostrava Himmler, \"SS-Standartenf\u00fchrer\", \"colonnello onorario\" delle SS, lui che non era mai stato nazista e non aveva prestato servizio militare.\nDa quella data, a ogni incontro tra Hitler e Mussolini, partecip\u00f2 l'interprete Dollmann, che privatamente metteva ironicamente in risalto la supponenza del Duce di conoscere bene il tedesco.\nDollmann a Roma.\nTra il 1938 e il 1944 Dollmann divenne un punto di riferimento per i rapporti tra i tedeschi in Roma e i dirigenti fascisti. Egli era di casa all'ambasciata di Eberhard von Mackensen e di Rudolf Rahn, presso la sede del comando supremo di Albert Kesselring e nella villa gardesana di Karl Wolff. Si trovano tracce di queste sue discrete amicizie nei diari (19 maggio del 1942) di Ciano, che lo chiama erroneamente \"capitano\".\nL'affascinante colonnello nella sua divisa nera era amico di Ciano, del capo della polizia italiana Arturo Bocchini, della principessa Isabella Colonna, di Guido Buffarini Guidi, e con lui si sfogava Donna Rachele sulle malefatte del genero Ciano.\nLa notoriet\u00e0 di Dollmann si estese al grosso pubblico, quando si seppe che era stato lui ad ideare il piano di Otto Skorzeny per far fuggire Mussolini dal Gran Sasso e a far rifugiare in Germania la famiglia Ciano.\nLe Fosse Ardeatine: due versioni.\nL'inconveniente che gli procur\u00f2 grosse difficolt\u00e0 nel dopoguerra fu la sua presenza nei momenti successivi dell'attentato di via Rasella, fatto per il quale fu accusato dagli antifascisti di essere stato il principale autore dell'eccidio delle Fosse Ardeatine.\nIl colonnello delle SS racconta che Hitler \u00ab...pareva impazzito, voleva che venisse distrutto un intero quartiere di Roma con tutti i suoi abitanti e che per ogni soldato tedesco morto si fucilassero trenta o cinquanta ostaggi italiani.\u00bb I militari tedeschi erano d'accordo che vi dovesse essere una dura punizione per l'attentato, ma non concordavano sulle proporzioni di questa reazione, che avrebbe potuto innescare conseguenze negative per il Reich.\nFu Dollmann che, seguendo questa linea morbida, chiese, nel pomeriggio del 23 marzo 1944, l'intervento di padre Pancrazio Pfeiffer; questi era l'intermediario di papa Pio XII con i tedeschi e compagno di scuola del generale Kurt M\u00e4lzer, comandante della Wehrmacht nella capitale, detto \"il Re di Roma\". Il generale, anche lui presente in via Rasella, urlava che \u00ab...si sarebbero dovuti fucilare sul posto individui arrestati nelle vicinanze e far saltare, con tutti i suoi abitanti, il blocco di immobili davanti al quale era avvenuto l'attentato\u00bb.\nPio XII si mise in contatto con l'ambasciata tedesca per capire quali fossero le reali intenzioni tedesche, ma ricevette solo risposte molto evasive. Dollmann, quindi, non fu pi\u00f9 in grado di modificare gli eventi, che si conclusero, nel giro di meno di ventiquattro ore, con l'eccidio.\nLa versione dei fatti di Dollmann \u00e8 contraddetta dallo storico Richard Breitman, che basandosi sui documenti declassificati degli Archivi nazionali, accusa Dollmann di essere stato complice sia della deportazione degli ebrei del ghetto romano sia della strage delle Fosse Ardeatine.\nDollmann mediatore.\nSecondo il giornalista Paolo Mieli, invece Dollmann non ebbe a che fare con gli episodi di cui lo si accusa, ma anzi egli si adoper\u00f2 perch\u00e9 si evitassero il pi\u00f9 possibile atti di forza cruenti.\nFu lui ad aiutare a fuggire Virginia Agnelli, imprigionata nella villa di San Gregorio al Celio, e, proprio con la mediazione di questa, nel maggio del '44, riusc\u00ec a organizzare un incontro segreto tra il generale delle SS Wolff e papa Pio XII, per trattare l'evacuazione pacifica dei tedeschi dalla capitale.\nDopo l'arrivo degli statunitensi a Roma (giugno 1944), Dollmann si trasfer\u00ec a nord, nella Repubblica di Sal\u00f2.\nAnche qui, Dollmann mise in atto le sue capacit\u00e0 d'intessere accordi segreti, usando la mediazione del cardinale Schuster e in seguito trattando direttamente con l\"'intelligence\" alleata, con la quale organizz\u00f2, nel marzo del 1945 a Lugano, la resa tedesca.\nSpia internazionale.\nInternato alla fine della guerra, fu protetto da una branca dei servizi segreti italiani e dall'arcivescovo di Milano, cardinale Ildefonso Schuster, \u00ab...che volevano rivendicare tramite suo il merito della resa tedesca\u00bb, che lo nascosero in un manicomio.\nTornato a Roma nel 1946, fu riconosciuto in un cinema ed arrestato, ma gli statunitensi lo fecero subito liberare e un loro agente, James Angleton, lo fece trasferire in Svizzera. Nelle sue memorie, pubblicate nel 1949, si disse \u00ab...convinto che dal 1938 al '45 non aspirai che a far del bene, sempre lusingandomi di avere evitato il male\u00bb.\nVisse in Svizzera sotto falsa identit\u00e0 come agente dello spionaggio fino al 1952, quando ne fu espulso per un presunto rapporto omosessuale con un funzionario svizzero.\nPass\u00f2 quindi dall'Italia, dov'era tornato, in Spagna con l'aiuto di un certo padre Parini. L\u00ec visse protetto da Otto Skorzeny, il liberatore di Mussolini dal Gran Sasso.\nIl ritiro.\nSecondo gli Archivi statunitensi, il colonnello Eugen Dollmann, nel 1952 ebbe, dai servizi segreti italiani, un passaporto falso con cui pot\u00e9 ritornare in Germania per alterare i processi di denazificazione che si stavano tenendo in quel periodo.\nScoperto nella sua vera identit\u00e0, Dollmann confess\u00f2 che il falso documento gli era stato fornito da un certo \"Rocchi\" identificato successivamente con Carlo Rocchi, capo della CIA a Milano.\nFu arrestato in Germania e imprigionato per un mese per falsificazione di documenti.\nUscito di prigione, si ritir\u00f2 ad abitare nella pensione \"Das Blaue Haus\", a Monaco, dove pass\u00f2 gli ultimi trent'anni della sua vita.\nSi manteneva con un lavoro di traduttore dall'italiano al tedesco. Si deve a lui la traduzione in tedesco della sceneggiatura del film \"La dolce vita\" di Federico Fellini.\nMor\u00ec il 17 maggio del 1985. L'unico documento che prova il suo decesso \u00e8 un biglietto fatto arrivare, tramite il suo esecutore testamentario, allo storico italiano Gianfranco Bianchi, con la data di nascita e di morte e alcuni versi di Francesco Petrarca:"}
{"id": "2313051", "revid": "122300154", "url": "https://it.wikipedia.org/wiki?curid=2313051", "title": "Love and the Russian Winter", "text": "Love and the Russian Winter \u00e8 il settimo album in studio del gruppo musicale britannico Simply Red, pubblicato il 2 novembre 1999.\nDescrizione.\nIl disco segna un distinto stacco rispetto ai precedenti lavori del gruppo, in quanto presenta un sound pi\u00f9 cupo e generato in gran parte al computer. Venne pubblicato a causa delle pressioni della casa discografica e per concludere il contratto in scadenza del gruppo, che da l\u00ec in poi comincer\u00e0 a distribuire in maniera autonoma le proprie uscite."}
{"id": "2313074", "revid": "1543377", "url": "https://it.wikipedia.org/wiki?curid=2313074", "title": "Ombra pluviometrica", "text": "L'ombra pluviometrica (o effetto rainshadow o anche zona a scarse precipitazioni) \u00e8 un fenomeno meteorologico che si manifesta sul versante delle montagne o di altri ostacoli geografici, opposto ai venti prevalenti. Le montagne ostruiscono il passaggio dei sistemi nuvolosi che determinano le precipitazioni, impedendo che le stesse si verifichino sul versante opposto.\nDescrizione.\nLe barriere topografiche, sbarrando il percorso alle correnti orizzontali, inducono le grandi masse d'aria a risalire i versanti. L'aria calda ed umida, risalendo il pendio (sollevamento orografico), di un ostacolo geografico o di una grande montagna, si espande e si raffredda fino al raggiungimento del punto di rugiada. Al punto di rugiada, l'umidit\u00e0 condensa sulla montagna e d\u00e0 luogo alle precipitazioni sul versante sopravento ed in cima alla montagna stessa. Dopo la pioggia, l'aria continua la risalita del pendio, avanza sulla cima della montagna e discende nella valle. L'aria discendente si scalda, ed aumentando il valore del punto di condensazione, l'aria assorbe l'umidit\u00e0 disponibile (vedi venti di F\u00f6hn) dal versante sottovento della montagna, generando una regione arida.\nRegioni in ombra pluviometrica.\nCi sono modelli normali di venti dominanti intorno alle regioni equatoriali della Terra. La zona degli alisei \u00e8 la zona fra i 30\u00b0 N e 30\u00b0 S circa; questi venti si originano principalmente a nord-est nell'emisfero nord e a sud-est nell'emisfero sud. Quelli dominanti alle latitudini centrali sono i venti occidentali, fra 30 e 60 gradi, a sud-ovest nell'emisfero nord e a nord-ovest nell'emisfero sud. I pi\u00f9 forti venti da ovest nelle latitudini centrali, definiti i \"quaranta ruggenti\" e i \"cinquanta urlanti\", si sviluppano fra i 30 e i 50 gradi di latitudine."}
{"id": "2313090", "revid": "599013", "url": "https://it.wikipedia.org/wiki?curid=2313090", "title": "Nade\u017eda Patrakeeva-Andreeva", "text": "Biografia.\nStagioni 1979-1980.\nSpecialista delle prove tecniche, Nade\u017eda Patrakeeva-Andreeva ottenne il suo primo risultato di rilievo in Coppa del Mondo il 26 gennaio 1979 sulle nevi di Schruns, in Austria, giungendo 10\u00aa in combinata.\nIl 29 febbraio 1980 conquist\u00f2 il primo podio di carriera piazzandosi seconda in slalom speciale a Waterville Valley, negli Stati Uniti, dietro alla francese Perrine Pelen. Pochi giorni dopo partecip\u00f2 ai XIII Giochi olimpici invernali di , dove concluse 12\u00aa nello slalom gigante e 6\u00aa nello slalom speciale.\nStagioni 1981-1984.\nIl 21 dicembre 1980 sal\u00ec per la seconda e ultima volta sul podio in Coppa del Mondo, ancora con un secondo posto alle spalle della Pelen, sulle nevi italiane di Bormio. Nel 1982 venne convocata per i Mondiali disputati a Schladming (Austria), classificandosi 11\u00aa nello slalom gigante.\nConcluse l'attivit\u00e0 agonistica ai XIV Giochi olimpici invernali di , in Jugoslavia (ora Bosnia ed Erzegovina), classificandosi 29\u00aa nello slalom gigante e 14\u00aa nello slalom speciale."}
{"id": "2313091", "revid": "339392", "url": "https://it.wikipedia.org/wiki?curid=2313091", "title": "Catanzaro marina", "text": ""}
{"id": "2313092", "revid": "709565", "url": "https://it.wikipedia.org/wiki?curid=2313092", "title": "Wheelie (serie animata Hanna &amp; Barbera)", "text": "Wheelie (\"Wheelie and the Chopper Bunch\") \u00e8 una serie animata prodotta da Hanna-Barbera trasmessa per la prima volta sulla NBC dal 7 settembre 1974 al 30 novembre 1974. In Italia venne spesso affiancata ad altri due cartoni animati di Hanna-Barbera come \"Speed Buggy\" (1973) e \"Wonder Wheels\" (1977-78), accomunate dalla similitudine di storie e protagonisti.\nIdea della serie.\nLa serie \u00e8 ambientata in un mondo abitato da automobili senzienti ed \u00e8 incentrata sulle vicende del Maggiolino Volkswagen umanizzato di nome Wheelie e della sua fidanzata Rota Ree alle prese con una banda di motociclette cattive, la \"Chopper Bunch\". Uno scrittore della rivista \"Cycle World\" descrisse cos\u00ec l'idea della serie: \"Wheelie, un'automobile pulita e all-America, \u00e8 l'eroe mentre i cattivi sono una banda di chopper che fanno di tutto per catturarlo.\" Quasi tutti gli episodi della serie sono incentrati sui tentativi della Chopper Bunch di fregare Wheelie, nonostante i continui fallimenti. Lo show dava un'immagine negativa delle motociclette e dei motociclisti, e spesso infatti le azioni della Chopper Bunch venivano sanzionate dalla polizia.\nPersonaggi.\nSono sei i personaggi principali della serie:\nProduzione.\n\"Wheelie and the Chopper Bunch\" usc\u00ec nel 1973, quasi un anno dopo il debutto di \"Speedy Buggy\". La serie fu prodotta da Iwao Takamoto, i produttori esecutivi erano William Hanna e Joseph Barbera ed il regista Charles A. Nichols. Tra gli scrittori che collaborarono alla serie si possono annoverare Lars Bourne, Len Janson, Chuck Menville, Robert Ogle e Dalton Sandifer. La sigla fu composta da Hoyt Curtin, Barbera ed Hanna, Curtin compose anche le musiche della serie.\n\"Wheelie and the Chopper Bunch\" fu prodotta per un totale di 13 episodi, ognuno composto da tre segmenti.\nEpisodi.\nSerie a fumetti.\nNel 1975 venne commissionato al fumettista John Byrne la realizzazione di una serie di fumetti coincidente con la trasmissione degli episodi in televisione. Pubblicata dalla Charlton Comics, sarebbe stata anche la prima serie di fumetti di Byrne. Ma dopo la prima uscita nel maggio 1975, la Hanna-Barbera chiese a Byrne di addolcire le storie nella seconda uscita, in quanto il numero d'esordio era stato ritenuto troppo pauroso dai produttori esecutivi. Il risultato della seconda uscita per\u00f2 fu ritenuto scoraggiante da Byrne, che cos\u00ec decise di non continuare a scrivere per la serie. Byrne disse anche trovarsi a disagio per via dell'eccessivo compenso che percepiva da Hanna-Barbera, ammontante a cinquanta dollari a pagina. Comunque la serie a fumetti continu\u00f2 ad uscire con altri scrittori fino ad un totale di sette uscite, l'ultima della quale distribuita nel luglio 1976.\nCritiche.\nLa serie attir\u00f2 numerose critiche per la violenza ed in generale il modo in cui venivano rappresentate le motociclette, il che port\u00f2 numerosi telespettatori a scrivere lettere di protesta alla NBC per far eliminare lo spettacolo dal palinsesto."}
{"id": "2313094", "revid": "1008732", "url": "https://it.wikipedia.org/wiki?curid=2313094", "title": "SEG-Y", "text": "SEG-Y \u00e8 uno dei diversi standard creati dalla \"Society of Exploration Geophysicists\" (SEG) per memorizzare i dati geofisici. \u00c8 uno standard aperto controllato dal SEG Technical Standards Committee, una organizzazione non profit.\nLo standard \u00e8 stato sviluppato nel 1973 per memorizzare, su singola traccia di una nastro magnetico, i dati sismici. Le specifiche furono pubblicate nel 1975 sotto il nome di \"specifiche rev 0\". Comunque, sino dal primo rilascio, iniziavano ad essere importanti altri tipi pi\u00f9 avanzati di dati geofisici, come quelli prodotti dalle tecniche di analisi sismica in 3 dimensioni e quelli che richiedono elevate velocit\u00e0 di acquisizione.&lt;BR&gt;Per questo nel 2002 \u00e8 stata rilasciata la specifica \"rev 1\", la quale si basa sulle regole della vecchia specifica \"rev 0\" del 1975, ma aggiunge vari elementi opzionali, come le \"Label\", che servono per identificare la registrazione e le sue caratteristiche peculiari, introduce poi alcune estensioni in campi di testo tali da permettere di introdurre, come preambolo ai dati sismici, informazioni aggiuntive in un numero illimitato di blocchi di 3200 byte.\nIl tracciato del file SEG-Y \u00e8 di tipo bloccato, quindi permette di inserire le informazioni aggiuntive solo in campi di lunghezza prefissata all'interno delimitate dei blocchi di 3200 Byte, tali campi sono definiti dalla specifica \"rev 1\". \u00c8 comunque possibile inserire anche altre informazioni, ma solo a scapito di una minore compatibilit\u00e0, questo ha fatto s\u00ec che si introducesse, da parte dei costruttori di strumentazione e da parte dei ricercatori, una gran quantit\u00e0 di dialetti SEG-Y tra di loro parzialmente o totalmente incompatibili con il formato standard."}
{"id": "2313097", "revid": "666668", "url": "https://it.wikipedia.org/wiki?curid=2313097", "title": "1\u00aa Divis\u00e3o 2001-2002", "text": "Il campionato di 1\u00aa Divis\u00e3o 2001-2002 \u00e8 stato il dodicesimo \"Campeonato Nacional de Futsal\" del Portogallo, svoltosi nella stagione 2001/2002 con 16 squadre nella prima divisione nazionale, ha visto prevalere l'AR Freixieiro."}
{"id": "2313098", "revid": "15", "url": "https://it.wikipedia.org/wiki?curid=2313098", "title": "Guglielmo Reiss Romoli", "text": "Biografia.\nNacque a Trieste, all'epoca ancora parte dell'impero austro-ungarico, nel 1895. Il padre Samuele Reiss, di origini ebraico-galiziane, era un commerciante benestante; la madre era invece giuliana.\nSi avvicin\u00f2 all'Irredentismo gi\u00e0 negli anni del liceo e a diciannove anni, quasi in concomitanza con l'inizio degli studi in giurisprudenza all'universit\u00e0 di Padova, si iscrisse all'Associazione degli irredentisti triestini.\nDurante la prima guerra mondiale, assieme al fratello Giorgio, si sottrasse all'obbligo di leva nell'Esercito asburgico ed entr\u00f2 volontario nel Regio Esercito, tra file del primo reggimento Granatieri di Sardegna; per l'occasione aggiunse al proprio cognome quello italiano Romoli, che gli rimase anche in seguito. La sua esperienza bellica termina nel 1917, a causa delle gravi ferite riportate alle gambe nelle trincee del Carso. Entrambi furono decorati con medaglia d'argento per il comportamento dimostrato durante la battaglia sul monte Cengio, anche se Giorgio vi trov\u00f2 la morte.\nNel dopoguerra Reiss Romoli intraprende la carriera bancaria: nel 1919 viene assunto dalla Banca Italiana di Sconto, passa successivamente alla Banca Nazionale di Credito e in seguito alla Direzione generale della Banca Commerciale Italiana. Per conto di quest'ultima si occupa nel 1930-1931 del risanamento finanziario e della riorganizzazione del gruppo chimico Italgas.\nNel 1932 venne assunto in qualit\u00e0 di esperto tecnico-finanziario dalla Societ\u00e0 Finanziaria Industriale Italiana (Sofindit), che l'anno precedente aveva rilevato le partecipazioni azionarie della Banca Commerciale. Gli viene affidata la riorganizzazione delle societ\u00e0 telefoniche controllate dalla Societ\u00e0 Idroelettrica Piemontese (SIP).\nIl settore telefonico si era sviluppato in Italia in maniera abbastanza confusa e disorganica: all'inizio degli anni venti la maggior parte del servizio nei grandi centri era gestita dallo Stato, mentre coesistevano diverse decine di societ\u00e0 private che gestivano in concessione numerose piccole reti. Nel 1925 il Regime fascista aveva riorganizzato il servizio in cinque grandi zone, riprivatizzando per\u00f2 la gestione. Le cinque zone erano state affidate in concessione trentennale alle societ\u00e0 Stipel (Piemonte e Lombardia), Telve (Italia Nord-orientale), TIMO (Emilia Romagna, Marche, Abruzzi e Molise); TETI (Liguria, Toscana, Lazio, Sardegna) e SET (Italia meridionale). Le societ\u00e0 concessionarie avevano finito ben presto per essere inglobate da alcuni fra i maggiori gruppi finanziari del Paese, fra cui la SIP, che aveva acquisito il controllo delle tre telefoniche centrosettentrionali Stipel, Telve e Timo. Queste societ\u00e0 per\u00f2, come tutto il gruppo SIP, avevano subito gravemente gli effetti della crisi economica internazionale e delle spericolate gestioni finanziarie dei loro amministratori.\nIl lavoro svolto da Reiss Romoli per conto della Sofindit pone le basi per la prima rilevante operazione di salvataggio e riorganizzazione attuata dall'appena costituito Istituto per la ricostruzione industriale (IRI), incentrata sulla costituzione di una vera e propria finanziaria di settore \u2013 la Societ\u00e0 torinese esercizi telefonici (STET) \u2013 il cui capitale viene interamente sottoscritto dall'IRI e a cui viene affidato il compito di gestire le partecipazioni telefoniche ex SIP.\nIl prestigio acquisito alla Sofindit vale a Reiss Romoli la nomina nel 1935 a direttore della sede di New York della Banca Commerciale, con il compito principale di riorganizzare le consociate americane della banca. All'entrata in guerra degli Stati Uniti viene internato nella prigione di Ellis Island e riesce a ritornare in Italia soltanto nel maggio del 1942. Costretto alla semiclandestinit\u00e0 a causa delle leggi razziali, Reiss Romoli riesce a tornare alla vita professionale solo dopo la fine della guerra.\nLe competenze finanziarie acquisite in campo nazionale e internazionale gli sono riconosciute nel 1946 con la nomina da parte dei vertici dell'IRI a direttore generale della STET.\nNel settore telefonico nazionale, la riparazione dei danni dovuti all'attivit\u00e0 bellica, l'obsolescenza degli impianti e l'inadeguatezza delle tariffe telefoniche rispetto al crescente aumento dei costi rappresentano i principali problemi che Reiss Romoli si trova ad affrontare al momento della sua nomina. Il manager triestino avvia l'opera di risanamento e di rilancio dell'azienda concentrandosi su una serie di interventi mirati ad aumentare l'efficienza aziendale e a consolidarne la struttura finanziaria, quali ad esempio il coordinamento delle attivit\u00e0 di ricostruzione degli impianti da parte delle concessionarie e la razionalizzazione degli approvvigionamenti di materiali. A livello pi\u00f9 generale l'azione di Reiss Romoli \u00e8 impostata nella direzione di assicurare una maggiore centralizzazione della gestione del gruppo telefonico pubblico. Strategica in questo senso \u00e8 la costituzione di un Comitato tecnico centrale, un organo consultivo che fin dall'inizio dei suo lavori \u2013 nell'ottobre del 1946 \u2013 effettua una completa ricognizione degli impianti e dei magazzini, riesamina i contratti con i fornitori, avvia corsi di aggiornamento per gli impiegati tecnici e coordina i piani di sviluppo delle concessionarie. \nLa crisi finanziaria dell'azienda, appesantita da un eccessivo ricorso al credito a breve termine, viene invece risolta nel 1948 con la stipula di un mutuo a condizioni agevolate per 3,1 miliardi di lire con l'Imi e con un aumento di capitale da 400 milioni a 1,5 miliardi di lire. Lo sviluppo del gruppo telefonico pubblico viene perseguito da Reiss Romoli anche grazie ad un processo di integrazione verticale che ha il suo perno nell'acquisizione della filiale italiana della Siemens, portata a compimento nel 1950. Tramite quest'acquisizione \u2013 la cui importanza \u00e8 testimoniata dal fatto che ben i tre quarti delle centrali telefoniche urbane installate in Italia in quel momento risultano prodotte dall'azienda tedesca \u2013, la STET riesce a collocarsi sulla stessa strada intrapresa dai maggiori gruppi telefonici internazionali.\nGrazie alla crescita economica generale del Paese negli anni cinquanta, che comporta un incremento della domanda del servizio telefonico senza precedenti, Reiss Romoli pu\u00f2 avviare un processo di sviluppo di considerevoli dimensioni. Alla fine del 1956 gli abbonati risultano quintuplicati rispetto al 1946, mentre la STET \u00e8 ormai un gruppo industriale di tutto rispetto, con 15.580 dipendenti (5.000 in pi\u00f9 del 1946). L'ambizioso piano di investimenti, necessario per adeguare la dotazione degli impianti all'aumento della domanda, viene finanziato nel corso degli anni cinquanta con una serie di ripetuti aumenti di capitale, attraverso i quali Reiss Romoli punta a raggiungere anche un altro dei principali obiettivi della sua strategia aziendale, quello di estendere la base azionaria nella maniera pi\u00f9 ampia possibile. Negli anni della sua gestione vengono conseguiti indubbi successi in questo campo, visto che gli azionisti privati passano da circa 4.500 nel 1948 a quasi 60.000 nel 1961.\nNella prima met\u00e0 degli anni cinquanta Reiss Romoli partecipa attivamente al dibattito pubblico sugli assetti futuri del settore telefonico, opponendosi sia ai sostenitori della nazionalizzazione, sia a quelli di una completa privatizzazione, sottolineando i meriti della formula IRI, basata su aziende a partecipazione mista, privata e pubblica, e maggiormente in grado di stare al passo con la rapida evoluzione tecnologica del settore delle telecomunicazioni.\nIl successo del modello STET spinge nel 1956 il Parlamento italiano a decidere di concentrare nell'IRI l'intero sistema telefonico italiano. Le due concessionarie ancora in mani private, la Teti e la Set, vengono acquisite dall'IRI, che successivamente trasferisce i pacchetti di maggioranza delle due societ\u00e0 al gruppo STET. Per la prima volta dalle sue origini, tutto il sistema telefonico italiano \u2013 con la sola eccezione delle linee interurbane di lunga distanza e di quelle internazionali \u2013 \u00e8 controllato e coordinato da un solo gruppo. All'inizio degli anni sessanta, al momento della scomparsa di Reiss Romoli, il sistema italiano delle telecomunicazioni ha ormai raggiunto dimensioni paragonabili a quelle delle maggiori nazioni industrializzate.\nReiss Romoli, sempre legato alla sue origini, dopo la fine del Secondo conflitto mondiale si era impegnato costantemente in attivit\u00e0 assistenziali e benefiche verso i profughi italiani dell'area giuliana e dalmata, divenendo anche presidente dell'Opera per l'assistenza ai profughi giuliani e dalmati; il 23 gennaio 1955 inaugur\u00f2 la Casa della Bambina Giuliano Dalmata a Roma; volle fortemente la costruzione della Casa del Bambino a Graglia, nel biellese.\nMuore a Milano nella primavera del 1961.\nArchivio.\nLa corrispondenza ufficiale del direttore generale Guglielmo Reiss Romoli suddivisa in fascicoli nominativi, prodotta dall'Ufficio di rappresentanza Stet - Segreteria Reiss Romoli, \u00e8 conservata presso la Fondazione Telecom Italia nel fondo \"Societ\u00e0 torinese esercizi telefonici - STET, Torino, 1933 - 1997\".\nMemoria.\nA lui \u00e8 dedicato il centro di formazione della Scuola Superiore Guglielmo Reiss Romoli dell'Aquila, fondato nel 1977 per iniziativa del Prof. Luigi Bonavoglia (ex direttore del centro di ricerca CSELT), ed una importante via di comunicazione nella zona nord del Comune di Torino, dove dal 1967 \u00e8 presente la sede principale dello stesso CSELT (successivamente confluito in Telecom Italia Lab), il centro di ricerca nazionale italiano per le telecomunicazioni, di cui Reiss Romoli ha promosso la nascita insieme all'ing. Giovanni Oglietti."}
{"id": "2313100", "revid": "1439131", "url": "https://it.wikipedia.org/wiki?curid=2313100", "title": "Toyota Avensis", "text": "La Toyota Avensis \u00e8 stata un'autovettura classificata come berlina di segmento D prodotta dal 1997 al 2018 dalla casa automobilistica giapponese Toyota, in tre generazioni.\nPrima generazione (1997-2003).\nLa prima generazione venne presentata in Europa verso la fine del 1997 come erede della Toyota Carina E. Disponibile nelle varianti berlina a 4 e 5 porte, monovolume (Verso) e station wagon ottenne un discreto successo in Italia, mentre in Inghilterra (dove la vettura veniva assemblata) divenne un'icona del segmento. La variante con carrozzeria wagon venne introdotta sul mercato giapponese come Toyota Caldina e con la sola trazione integrale mentre per l'Europa la trazione era disponibile per le sole ruote motrici anteriori. Sul mercato italiano la casa costruttrice la propose con 5 anni di garanzia (la prima vettura con una garanzia cos\u00ec estesa) oppure fino al limite massimo di 160 000 chilometri. \nL'Avensis possedeva un bagagliaio con un volume massimo di 500 litri (per la berlina) e di 530 litri (per la wagon, che salivano a 1 600 con il divano posteriore ribaltato).\nNei Crash Test EuroNCAP la vettura totalizz\u00f2 un risultato di sole 3 stelle\nRestyling 2000.\nDopo soli tre anni dall'esordio la Toyota decise nel 2000 di ristilizzare l'Avensis soprattutto nel frontale. Segni evidenti di questa versione rinnovata erano la mascherina simile alle Toyota Corolla di quegli anni e l'introduzione di una nuova motorizzazione di 1,8 litri VVT-I (Variable Valve Timing - intelligent) che sostituiva il precedente 2 litri a benzina.\nMotorizzazioni.\nLa gamma motori era composta da 3 propulsori benzina e 2 turbodiesel: \nIl motore 1.8 VVT-I fu il primo a rispettare la normativa antinquinamento Euro IV mentre i restanti motori rispettavano la normativa Euro III.\nAllestimenti e accessori.\nLa vettura venne proposta in tutto il suo ciclo vitale in un'unica versione priva di una denominazione personalizzabile solo con alcuni accessori quali il cambio automatico (disponibile solo sulle motorizzazioni 1.8 e 2.0 a benzina) proposto a 2.500.000 lire, il navigatore satellitare a circa 2.000.000 di lire e la vernice metallizzata a 750.000 lire.\nSeconda generazione (2003-2008).\nLa seconda generazione esordisce nel 2003 e come la prima si affermer\u00e0 sul mercato europeo per la notevole affidabilit\u00e0 e per l'elevata qualit\u00e0 di progettazione. Disponibile sempre nelle varianti berlina (4 e 5 porte, quest'ultima non importata in Italia) e station wagon, l'Avensis si presenta al pubblico con una linea molto pi\u00f9 moderna ed elegante e con una carrozzeria allungata di una decina di centimetri.\nUna delle principali novit\u00e0 \u00e8 stata l'introduzione dei nuovi propulsori Diesel di 2,2 litri derivate dalle precedenti unit\u00e0 di 2 litri (comunque proposte anche su questa seconda generazione). I nuovi turbodiesel vennero anticipati dal concept Toyota Avensis D-CAT Clean Power 180 e introdotti sul modello di serie solo nel 2004 negli step di potenza da 150 e 177 cavalli, quest'ultimo dotato di serie di un intelligente ed efficiente filtro antiparticolato denominato Toyota D-CAT (Diesel Clean Advanced Technology) in grado di ridurre notevolmente le emissioni inquinanti rispetto alla versione da 150 cavalli che ne era priva.\nPer il mercato nord europeo vennero introdotti due nuovi propulsori a benzina di 2 e 2,4 litri a iniezione diretta facenti parte della famiglia motoristica VVT-I (motori a fasatura variabile delle valvole) mentre sul mercato giapponese fu abbandonata la denominazione Caldina (ripresa da un crossover sviluppato appositamente per i mercati asiatici) per adottare il nome originale della vettura.\nLa piattaforma che funge da base venne presentata nel 2001 con la relativa versione monovolume Avensis Verso, venduta in Giappone come Toyota Ipsum, la cui prima generazione, lanciata nel 1995, fu venduta in Europa come Toyota Picnic.\nLa vettura \u00e8 stata sottoposta (nel 2003) ai Crash Test EuroNCAP totalizzando il risultato di ben 5 stelle.\nRestyling 2006.\nA tre anni dall'esordio, al Salone di Parigi edizione 2006 la Toyota espose un leggero \"facelift\" della vettura. \nPer l'occasione, nel reparto motori, venne incrementata la potenza del piccolo 2 litri turbodiesel di 10 cavalli per un totale di 126 e dotato del filtro antiparticolato di serie.\nAllestimenti e accessori.\nCome la prima generazione anche la seconda venne proposta sul mercato italiano in un unico allestimento personalizzabile con numerosi accessori quali il cambio automatico sequenziale a 4 rapporti (per la 1.8 benzina proposto con un sovrapprezzo di circa 1.500 euro), il navigatore satellitare (offerto a 750 euro per le motorizzazioni 1.8 e 2.2 D-CAT, mentre a 2.000 per le restanti Diesel D-4D), la vernice metallizzata (400 euro) e i tre pacchetti di accessori: \"Executive\" (1.250 euro), \"Luxury\" (3.000 euro) e \"Premium\" (2.500 euro) disponibili solo per le motorizzazioni Diesel.\nTerza generazione (2009-2018).\nLa terza generazione esordisce in veste definitiva al Salone Internazionale di Parigi edizione 2008 ed \u00e8 stata disegnata dal Centro Stile francese della Toyota. Cresciuta nelle dimensioni esterne, sia per quanto riguarda la berlina sia per la station wagon, che hanno raggiunto rispettivamente i 4,70 e i 4,77 metri di lunghezza complessiva, la nuova Avensis porta all'esordio una piattaforma totalmente nuova, a trazione anteriore, che sar\u00e0 ripresa dai futuri modelli medio-alti della casa giapponese. La linea della carrozzeria abbandona le curve che caratterizzano le prime due generazioni per adottare un andamento spigoloso che ne accentua la sportivit\u00e0 (vagamente ispirato alle Lexus, il marchio di lusso del colosso giapponese).\nTra le motorizzazioni esordiscono nuovi propulsori benzina mentre i turbodiesel saranno rivisti sotto il profilo delle emissioni e dei consumi con valori ridotti dal 10 al 26%. I benzina comprendono il 1.6 VVT-I da 132\u00a0CV, che abbinato a un manuale a sei marce emette 152\u00a0g/km di anidride carbonica, il 1.8 VVT-I da 147\u00a0CV che emette 154\u00a0g/km di anidride carbonica con il manuale e 157 con il nuovo cambio automatico a variazione continua \"Multidrive S\" e il 2.0 a iniezione diretta da 152\u00a0CV, che emette 163\u00a0g/km di CO2 con il manuale e 164 con il \"Multidrive S\".\nTra i turbodiesel (D-4D) il classico 2.0 da 126\u00a0CV (con cambio manuale) che emette 141\u00a0g/km di CO2, il 2.2 da 150\u00a0CV (trasmissione sia manuale che automatica a 6 rapporti) che emette da 147 a 169\u00a0g/km di CO2 e il 2.2 177\u00a0CV (solo manuale), che emette 157\u00a0g/km di CO2. Tutti i propulsori turbodiesel rispettano la normativa Euro 5.\nEscono di scena il grosso 2,4 litri a benzina e la variante con carrozzeria berlina a 5 porte a causa delle scarse richieste ricevute in precedenza.\nLa produzione \u00e8 stata affidata agli stabilimenti inglesi di Derbyshire ed \u00e8 partita il 21 novembre 2008 (al ritmo di 115.000 esemplari l'anno), mentre le consegne in tutta Europa incominceranno solo dall'aprile dell'anno seguente.\nAlla fine del 2011 viene presentato un restyling che aggiorna il frontale mentre nel 2015 viene presentato un secondo restyling."}
{"id": "2313106", "revid": "1573940", "url": "https://it.wikipedia.org/wiki?curid=2313106", "title": "Leptocharias smithii", "text": "Il carcarino (Leptocharias smithii ) conosciuto anche come squalo segugio dai barbigli o palombo atlantico o palombo barbuto, \u00e8 l'unica specie appartenente al genere \"Leptocharias\", che a sua volta \u00e8 l'unico della famiglia \"Leptochariidae\".\nDistribuzione e habitat.\nSe ne trovano nell'Oceano Atlantico orientale, dalla Mauritania fino alla Namibia. \nAbitano le acque con profondit\u00e0 compresa tra i 10 ed i 75 metri, ma preferiscono raggiungere al massimo i 60 metri. Abitano le zone della piattaforma continentale, in modo particolare le foci di grani fiumi ed i fondali fangosi. Preferiscono acque con salinit\u00e0 compresa tra 35 e 36 ppt e concentrazione di ossigeno compresa tra 3 e 4 ppm.\nDescrizione.\nIl maschio raggiunge lunghezze di 77\u00a0cm, la femmina di 82. Sono caratterizzati da dimorfismo sessuale per quanto riguarda i denti: il maschio ha una zanna anteriore molto allargata. Assomigliano alle specie del genere \"Mustelus\", ma le loro narici sono caratterizzati da lembi che si dipartono in barbigli distinti.\nRiproduzione.\nIl metodo di riproduzione \u00e8 la viviparit\u00e0. Mettono al mondo al massimo 7 cuccioli per volta. Il tempo minimo di raddoppio della popolazione \u00e8 di 14 anni.\nAlimentazione.\nSi nutre principalmente di piccoli organismi litorali e dei fondali come crostacei, piccoli pesci ossei, spugne e polpi.\nPesca.\nQuesti squali sono oggetto di pesca per l'alimentazione umana: utilizzati freschi, affumicati, salati ed essiccati. Inoltre la loro pelle \u00e8 utilizzata per la produzione di cuoio."}
{"id": "2313115", "revid": "770813", "url": "https://it.wikipedia.org/wiki?curid=2313115", "title": "Arm\u00e9e de l'Air du Cameroun", "text": "La Arm\u00e9e de l'Air du Cameroun \u00e8 l'attuale aeronautica militare del Camerun e parte integrante delle forze armate camerunesi.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "2313118", "revid": "258720", "url": "https://it.wikipedia.org/wiki?curid=2313118", "title": "Leptochariidae", "text": ""}
{"id": "2313120", "revid": "258720", "url": "https://it.wikipedia.org/wiki?curid=2313120", "title": "Leptocharias", "text": ""}
{"id": "2313121", "revid": "273939", "url": "https://it.wikipedia.org/wiki?curid=2313121", "title": "Aeronautica militare camerunense", "text": ""}
{"id": "2313122", "revid": "273939", "url": "https://it.wikipedia.org/wiki?curid=2313122", "title": "Cameroon Air Force", "text": ""}
{"id": "2313125", "revid": "666668", "url": "https://it.wikipedia.org/wiki?curid=2313125", "title": "1\u00aa Divis\u00e3o 2002-2003", "text": "Il campionato di 1\u00aa Divis\u00e3o 2002-2003 \u00e8 stato il tredicesimo \"Campeonato Nacional de Futsal\" del Portogallo, svoltosi nella stagione 2002/2003 con 16 squadre nella prima divisione nazionale, ha visto prevalere il Benfica."}
{"id": "2313129", "revid": "53508", "url": "https://it.wikipedia.org/wiki?curid=2313129", "title": "Ciclo dei mesi", "text": "Il Ciclo dei mesi \u00e8 una sequenza di affreschi situati a Trento, nella Torre dell'Aquila nel Castello del Buonconsiglio, attribuiti al maestro Venceslao (documentato in citt\u00e0 nel 1397). Risalgono alla fine del XIV secolo-inizio del XV e sono il migliore esempio di gotico internazionale in Trentino e uno dei pi\u00f9 significativi dell'Italia settentrionale.\nStoria.\nLe corti dell'arco alpino, come quella del Principato Vescovile di Trento, furono verso la fine del Trecento i luoghi dove il linguaggio cortese del gotico internazionale trov\u00f2 un'accoglienza entusiastica e duratura.\nA Trento tra gli ultimi anni del Trecento e il 1400 il principe-vescovo di Trento Giorgio di Liechtenstein commission\u00f2 l'opera a un artista straniero, probabilmente boemo, di nome Venceslao. Il clima della corte vescovile, con interessi naturalistici, si riflett\u00e9 appieno nelle pitture.\nDescrizione.\nIl ciclo si articola oggi in undici diversi riquadri, poich\u00e9 il mese di \"marzo\" era stato dipinto su un supporto di legno ed \u00e8 andato perduto durante un incendio. L'insieme \u00e8 strutturato come una loggia architravata sostenuta da esili colonnine tortili, dalla quale si vedono, come in un ipotetico affaccio che sfonda la parete, le varie occupazioni signorili e contadine di ciascun mese. Tutti gli sfondi e i dettagli architettonici sono raccordati tra scena e scena, come in un panorama unitario. In alcuni casi le colonne dividono il paesaggio, in altri il panorama e le scene hanno una continuit\u00e0. \nLe scene, ricchissime di particolari tratti dall'osservazione della vita reale (magari filtrate dalle illustrazioni dei \"Tacuina Sanitatis\"), mostrano la vita dei nobili, le attivit\u00e0 dell'agricoltura e della pastorizia, con un continuo e pacato intreccio tra mondo cavalleresco e mondo quotidiano. Poche sono invece le concessioni al grottesco e al macabro, che caratterizzavano invece altre zone italiane ed europee.\nSi notano ampie differenze tra le rappresentazioni dei nobili (di carnagione chiara e dediti solamente allo svago) e quelle dei contadini, rappresentati quasi come caricature: imbronciati, abbronzati e goffi. I contadini sono impegnati solamente nel lavoro e non interagiscono fra di loro, sono quasi assimilati a degli animali. Non ci sono importanti raffigurazioni della borghesia. \nViene prestata molta attenzione al succedersi delle stagioni: il paesaggio invernale spoglio e imbiancato dalla neve diventa rigoglioso di vegetazione in primavera, i raccolti estivi segnano l'apice dell'attivit\u00e0 agricola, mentre gli alberi nel mese di novembre sono circondati dalle foglie secche cadute sul terreno. La cura dei particolari ritorna nella descrizione delle vesti, l'abbigliamento infatti permette di riconoscere i caratteri tipici della moda del tempo: per i nobili, occupati in svaghi e tornei, gli abiti sono ricchi di colori, mentre molto pi\u00f9 semplici e pratici sono quelli delle classi umili, rappresentate sempre al lavoro. Si pu\u00f2 vedere la minuziosit\u00e0 dei particolari anche nei cambiamenti delle stagioni.\nNegli affreschi si possono riconoscere la citt\u00e0 di Trento (mesi di Novembre e Dicembre) e il castello di Stenico (Gennaio).\nIn ogni affresco \u00e8 presente la figura del sole con accanto il segno zodiacale corrispondente ad ogni mese.\nModelli iconografici del ciclo sono, oltre al gi\u00e0 citato \"Tacuinum sanitatis\", il \"Livre de la chasse\" di Gaston Phoebus e le Tr\u00e8s riches heures du Duc de Berry."}
{"id": "2313131", "revid": "1652635", "url": "https://it.wikipedia.org/wiki?curid=2313131", "title": "Musica pop", "text": "La musica pop, traduzione del termine inglese pop music, \u00e8 un genere musicale appartenente all'insieme della \"popular music\", che trova origine, nella sua forma moderna, come derivazione del rock and roll.\nDefinizione e caratteristiche.\nNella lingua inglese, i termini \"popular music\" e \"pop music\" sono spesso usati impropriamente in modo intercambiabile. Il termine \"popular music\" \u00e8 un termine generico che si riferisce alla musica di gradimento generale nell'epoca moderna, mentre la notazione di pop music si riferisce ad uno specifico genere musicale. Secondo Gianni Sibilla, la musica pop \u00abindica un campo pi\u00f9 ristretto e definito rispetto a quello di popular music\u00bb.\nLa musica pop, sempre secondo Sibilla, \u00e8 \u00abcontraddistinta da alcuni aspetti specifici che riguardano il periodo storico di produzione, le forme testuali e linguistiche, gli attori sociali coinvolti, il modo in cui essi costruiscono la propria identit\u00e0 e, soprattutto, il rapporto con i mezzi di comunicazione di massa. In altre parole, la musica pop \u00e8 un macrogenere musicale contemporaneo che comprende tutti i sottogeneri specifici della canzone popolare sviluppatisi a partire dall'avvento del rock and roll, contraddistinti dalla diffusione intermediale su supporti fonografici e mezzi di comunicazione\u00bb.\nLucio Spaziante riassume sinteticamente le caratteristiche della musica pop classificandola come \"mainstream di facile ascolto dipendente dall'industria discografica\".\nStoria.\nLa musica pop moderna nasce nella met\u00e0 degli anni cinquanta negli Stati Uniti e nel Regno Unito. Se negli anni sessanta in Italia il termine era poco usato in favore del pi\u00f9 generico \"musica leggera\", sul finire del decennio veniva usato per indicare genericamente tutti quei gruppi che uscivano dalle forme imposte dalla canzonetta, e che vedevano nel Festival di Sanremo il loro motore principale. Venivano quindi inseriti senza distinzione nella definizione di pop gruppi musicali che andavano dalla musica beat al rock psichedelico e al rock progressivo. Solo in seguito il termine \"pop\" fu usato con l'accezione con cui ci si riferisce a livello internazionale, con la classificazione e distinzione del rock come specifico genere.\nMichael Jackson, soprannominato \"Re del Pop\", \u00e8 riconosciuto dal Guinness dei primati come il primo \u00abartista di maggior successo di tutti i tempi\u00bb. La cantante femminile di maggior successo nel mondo della musica pop \u00e8 invece Madonna, a sua volta soprannominata \"Regina del Pop\". Britney Spears \u00e8 invece definita la \"Principessa del Pop.\""}
{"id": "2313139", "revid": "666668", "url": "https://it.wikipedia.org/wiki?curid=2313139", "title": "1\u00aa Divis\u00e3o 2003-2004", "text": "Il campionato di 1\u00aa Divis\u00e3o 2003-2004 \u00e8 stato il quattordicesimo \"Campeonato Nacional de Futsal\" del Portogallo, svoltosi nella stagione 2003/2004 con 16 squadre nella prima divisione nazionale, ha visto prevalere lo Sporting Lisbona."}
{"id": "2313140", "revid": "74801", "url": "https://it.wikipedia.org/wiki?curid=2313140", "title": "Montagu Bertie, II conte di Lindsey", "text": "Montagu Bertie era figlio di Robert Bertie, I conte di Lindsey e di sua moglie Elizabeth Montagu, figlia di Edward Montagu, I barone Montagu di Boughton; nacque a Grimsthorpe, un piccolo paese del Lincolnshire. Studi\u00f2 al Sidney Sussex College di Cambridge e nel 1624 entr\u00f2 a far parte del Parlamento inglese come rappresentante del Lincolnshire. Dal 1625 al 1626 rappresent\u00f2 in Parlamento la citt\u00e0 di Stamford. Quando suo padre divenne conte, Montagu Bertie ottenne di essere chiamato Lord Willoughby de Eresby. Durante la sua giovent\u00f9 fu capitano di uno squadrone di cavalleria operativo nei Paesi Bassi.\nAppoggi\u00f2 Carlo I Stuart nella sua politica e nel 1634 fu nominato Gentiluomo della Privy Chamber nonch\u00e9 High Steward di Boston, Steward, Warden e Chief Ranger di Waltham Forest. Il 18 aprile 1627 spos\u00f2 Martha Ramsay, figlia del mercante William Cockayne, che era anche stato sindaco di Londra.\nNel 1639 Montagu Bertie lasci\u00f2 la sua compagnia per combattere nelle guerre dei Vescovi, che vedevano contrapposti Carlo I e i Covenanter scozzesi. L'anno seguente il re gli concesse ulteriori privilegi e titoli.\nAllo scoppio della guerra civile inglese, Bertie, assieme al padre, si schier\u00f2 dalla parte dei realisti fedeli a Carlo I, comandando uno squadrone di cavalleria nel Lincolnshire e partecipando come comandante delle guardie del corpo reali durante la battaglia di Edgehill. Fu proprio durante lo scontro di Edgehill che il padre mor\u00ec: Montagu Bertie divenne cos\u00ec secondo conte di Lindsey e Lord Great Chamberlain. In seguito venne catturato e rinchiuso nel castello di Warwick, dove ribad\u00ec la sua fedelt\u00e0 al re. Nel giugno 1643 pot\u00e9 raggiungere il re ad Oxford, dove venne nominato membro del Consiglio Privato del re. Come colonnello e poi luogotenente generale dell'esercito di terra, Lindsey combatt\u00e9 le battaglie di Newbury, Cropredy Bridge, Lostwithiel e Naseby. Dal 1643 al 1649 fu Gentleman of the Bedchamber e gli venne spesso dato l'incarico di trattare con i parlamentari. Rimase fedele al re sino alla fine, accompagnando il suo corpo alla sepoltura, dopo che era stato decapitato.\nTra il 1646 e il 1653, si spos\u00f2 una seconda volta. Con la morte di Carlo I e l'instaurazione del Commonwealth, il conte si ritir\u00f2 a vita privata. Solo con l'avvento della restaurazione di Carlo II torn\u00f2 sulla scena politica, divenendo membro del nuovo Consiglio Privato e tornando in pieno possesso dei suoi titoli. Carlo II Stuart lo nomin\u00f2 Lord Luogotenente del Lincolnshire e il 1\u00ba aprile 1661 lo cre\u00f2 cavaliere dell'Ordine della Giarrettiera.\nSi spense nella casa del cognato, presso Kensington, nel 1666."}
{"id": "2313146", "revid": "767487", "url": "https://it.wikipedia.org/wiki?curid=2313146", "title": "The Freeze", "text": "I Freeze sono un gruppo hardcore punk formatasi a Cape Cod, in Massachusetts, nel 1978 appartenente alla scena hardcore di Boston.\nStoria.\nAl tempo della nascita della band tutti i componenti frequentavano la scuola superiore, come la maggioranza delle band hardcore punk. \nI The Freeze sono generalmente associati alla scena hardcore di Boston, tuttavia non seguirono mai realmente lo stile della scena. \nA differenza di moltissime band hardcore di Boston, quali DYS e SSD, i Freeze non erano straight edge e non avevano influenze metal. La band proponeva invece un sound pi\u00f9 melodico, maggiormente vicino al punk rock delle origini che all'hardcore.\nDurante i primi anni di attivit\u00e0, il gruppo ha goduto di relativa popolarit\u00e0 nella scena, suonando con i Black Flag e pubblicando l'EP \"Guilty Face\" e l'LP \"Land of the Lost\".\nIl gruppo ha avuto molte variazioni della formazione, e attualmente l'unico membro originario \u00e8 il cantante Clif Hanger.\nDiscografia.\n\"Album di studio\"\n\"Split EP\"\n\"Raccolte e ristampe (EP, live, inediti)\""}
{"id": "2313147", "revid": "287204", "url": "https://it.wikipedia.org/wiki?curid=2313147", "title": "Madonna della Fontana", "text": ""}
{"id": "2313152", "revid": "72396", "url": "https://it.wikipedia.org/wiki?curid=2313152", "title": "1\u00aa Divis\u00e3o 2004-2005", "text": "Il campionato di 1\u00aa Divis\u00e3o 2004-2005 \u00e8 stato il quindicesimo \"Campeonato Nacional de Futsal\" del Portogallo, svoltosi nella stagione 2001/2002 con la riduzione a 14 squadre nella prima divisione nazionale e l'introduzione dei playoff per designare il campione nazionale, ha visto prevalere il Benfica."}
{"id": "2313157", "revid": "121836", "url": "https://it.wikipedia.org/wiki?curid=2313157", "title": "Montague Bertie, II conte di Lindsey", "text": ""}
{"id": "2313159", "revid": "204012", "url": "https://it.wikipedia.org/wiki?curid=2313159", "title": "Emnopneumotorace", "text": ""}
{"id": "2313162", "revid": "729019", "url": "https://it.wikipedia.org/wiki?curid=2313162", "title": "Dornier Do 435", "text": "Il Dornier Do 435 era un caccia notturno biposto realizzato dall'azienda Dornier-Werke GmbH negli anni quaranta e rimasto ai primi stadi di sviluppo.\nEra una delle varianti previste dal progetto del Dornier Do 335 Pfeil.\nStoria del progetto.\nLo sviluppo del Do 435 \u00e8 fortemente legato all'evoluzione del progetto principale, il Do 335 Pfeil, nato sull'idea di Claude Dornier di sfruttare le caratteristiche tecniche di un velivolo bimotore con entrambi i propulsori integrati nella fusoliera, in configurazione traente-spingente, e sperimentato anche se solo parzialmente nel G\u00f6ppingen G\u00f6 9.\nIl Pfeil, cos\u00ec come era stato soprannominato il progetto, era stato ideato come aereo da caccia multiruolo e per lo sviluppo delle stesse, tra la met\u00e0 del 1943 ed il 1944, venne iniziata la costruzione di 14 prototipi, che per la convenzione ufficiale RLM erano accompagnati dalla sigla dell'apparecchio seguita da una \"V\" (\"Versuch\") ed un numero progressivo; assunsero quindi le designazioni da Do 335 V1 a Do 335 V14.\nLo sviluppo della variante da caccia notturna, la cui versione di serie avrebbe assunto la designazione ufficiale RLM Do 435, era abbinata al Do 335 V4, Wk.N 230004, che ricevette l'immatricolazione militare CP+UD. Le difficolt\u00e0 in cui versava la Germania nazista durante le fasi finali della seconda guerra mondiale imposero lo sviluppo delle versioni da caccia/cacciabombardiere per cui, anche a causa inizialmente della confusione dei meccanismi burocratico-militari e, successivamente dei bombardamenti alleati che colpirono Friedrichshafen, sede degli stabilimenti Dornier dove venivano realizzati, la struttura del V4 non venne mai completata.\nTecnica.\nL'aspetto finale che avrebbe assunto il Do 435 non era troppo dissimile al progetto originale ma se ne distanziava principalmente per l'adozione di un secondo abitacolo separato da quello di pilotaggio, entrambi pressurizzati, e posizionato in tandem sulla parte superiore della fusoliera. Inoltre era prevista una diversa ala, realizzata in legno, caratterizzata da un maggior valore di allungamento alare.\nDo 435/E 535.\nNel 1943 la Dornier inizi\u00f2 lo sviluppo di una serie di studi per installare un jet nella parte posteriore della Dornier Do 335 nell'intento di sostituire il motore a pistoni. A met\u00e0 del 1944 si decise un'ulteriore elaborazione di questi progetti. Successivamente, il progetto venne trasferito alla Heinkel, dal momento che aveva pi\u00f9 esperienza nell'uso dei motori a reazione e lo sviluppo della caccia notturni. L'unit\u00e0 venne designata a quel punto come Heinkel He 535/E 535."}
{"id": "2313163", "revid": "767487", "url": "https://it.wikipedia.org/wiki?curid=2313163", "title": "Roosevelt Bouie", "text": "Carriera.\nCentro di 211 cm, ha giocato in Serie A con Pesaro, Reggio Emilia, Cant\u00f9 e Marsala.\nHa disputato il campionato NCAA con i quattro anni presso la Syracuse University."}
{"id": "2313165", "revid": "1226", "url": "https://it.wikipedia.org/wiki?curid=2313165", "title": "Giuseppe Valletta", "text": "Nell'infanzia studi\u00f2 dapprima letteratura presso i Gesuiti per poi dedicarsi al diritto.\nNel 1663, insieme a Francesco D'Andrea, fu fra i fondatori dell'Accademia degli Investiganti, che diede impulso al grande rinnovamento culturale che prese avvio negli ultimi decenni del Seicento meridionale. Nelle accese polemiche filosofico-scientifiche tra progressisti e conservatori, il Valletta insieme a Tommaso Cornelio, Francesco D'Andrea, Leonardo Di Capua e agli altri \"accademici investiganti\" appoggi\u00f2 attivamente i progressisti.\nNel 1681 istitu\u00ec a sue spese la cattedra di Lingua greca presso l'Universit\u00e0 di Napoli, affidando l'incarico di insegnamento al suo maestro ed amico Gregorio Messere, illustre grecista e filosofo dell'epoca.\nNel 1687 cur\u00f2 l'edizione napoletana delle \"Opere\" e del \"\" dello scienziato toscano Francesco Redi.\nFu un grande appassionato e conoscitore di libri, tanto che la sua biblioteca ne arriv\u00f2 a contenere ben diciottomila, meritandosi l'appellativo di \"Helluo librorum et Secli Peireskius alter\". Alla sua morte, grazie all'interessamento di Giambattista Vico, il fondo librario conflu\u00ec nella Biblioteca dei Girolamini."}
{"id": "2313166", "revid": "363629", "url": "https://it.wikipedia.org/wiki?curid=2313166", "title": "Emopneumotorace", "text": "Con il termine emopneumotorace si indica un accumulo simultaneo di aria e sangue nel cavo pleurico.\nEziologia.\nSi mostra raramente in maniera spontanea, pi\u00f9 spesso \u00e8 causata da un evento traumatico o dalla presenza di una massa tumorale.\nClinica.\nFra i sintomi e segni clinici si riscontrano dispnea e dolore toracico.\nTrattamento.\nIl trattamento chirurgico prevede pleurotomia con drenaggio o la toracotomia"}
{"id": "2313167", "revid": "122467119", "url": "https://it.wikipedia.org/wiki?curid=2313167", "title": "Armoriale dei comuni del libero consorzio comunale di Trapani", "text": "Questa pagina contiene le armi (stemmi e blasonature) dei comuni della provincia di Trapani."}
{"id": "2313168", "revid": "287204", "url": "https://it.wikipedia.org/wiki?curid=2313168", "title": "1\u00aa Divis\u00e3o 2005-2006", "text": "Il campionato di 1\u00aa Divis\u00e3o 2005-2006 \u00e8 stato il quindicesimo \"Campeonato Nacional de Futsal\" del Portogallo, svoltosi nella stagione 2005/2006 con la riduzione a 14 squadre nella prima divisione nazionale e l'introduzione dei playoff per designare il campione nazionale, ha visto prevalere il Benfica."}
{"id": "2313172", "revid": "339392", "url": "https://it.wikipedia.org/wiki?curid=2313172", "title": "Divisione Tridentina", "text": ""}
{"id": "2313174", "revid": "1005847", "url": "https://it.wikipedia.org/wiki?curid=2313174", "title": "Elezioni europee del 2009 in Lussemburgo", "text": "Le elezioni europee del 2009 in Lussemburgo si sono tenute il 4 giugno."}
{"id": "2313177", "revid": "23155707", "url": "https://it.wikipedia.org/wiki?curid=2313177", "title": "Guglielmo Reiss-Romoli", "text": ""}
{"id": "2313184", "revid": "599013", "url": "https://it.wikipedia.org/wiki?curid=2313184", "title": "Auroterapia", "text": " \nL'auroterapia (definita anche come crisoterapia) \u00e8 una terapia che si basa sull'utilizzo di prodotti contenenti sali d'oro.\nStoria.\nL'indagine sulle applicazioni mediche di sali d'oro \u00e8 iniziata alla fine del XIX secolo, quando l'oro cianuro ha dimostrato l'efficacia nel trattamento di Mycobacterium tuberculosis in vitro. Venne praticata per la prima volta nel 1935, principalmente per ridurre l'infiammazione e per rallentare la progressione della malattia nei pazienti con artrite reumatoide. L'uso di composti d'oro \u00e8 diminuito a partire dagli anni '80 a causa di numerosi effetti collaterali e di monitoraggio, efficacia limitata e azione iniziale molto lenta. La maggior parte dei composti chimici dell'oro non sono sali, ma sono esempi di complessi di tiolato del metallo.\nUtilizzi.\nL'auroterapia \u00e8 utilizzata per trattare l'artrite reumatoide visto l'effetto che dimostra nel ridurre l'infiammazione. La somministrazione per bocca ha dimostrato effetti minori rispetto a quella per iniezione: per fare effetto occorrono dai 3 ai 6 mesi di trattamento.\nEffetti collaterali.\nSi sono notati fra gli altri anemia, trombocitopenia e danni generali all'organismo (renali e cutanei)."}
{"id": "2313191", "revid": "767487", "url": "https://it.wikipedia.org/wiki?curid=2313191", "title": "Monte Wrangell", "text": "Il monte Wrangell (4.317 ) \u00e8 un vulcano attivo degli Stati Uniti d'America, situata nello Stato dell'Alaska.\nSi trova all'interno del Wrangell-St. Elias National Park and Preserve, e rappresenta una delle vette principali della catena montuosa dei monti Wrangell.\nLa sua ultima eruzione risale al 1999."}
{"id": "2313197", "revid": "72396", "url": "https://it.wikipedia.org/wiki?curid=2313197", "title": "1\u00aa Divis\u00e3o 2006-2007", "text": "Il campionato di 1\u00aa Divis\u00e3o 2006-2007 \u00e8 stato il diciassettesimo \"Campeonato Nacional de Futsal\" del Portogallo, svoltosi nella stagione 2006/2007 con la partecipazione di 14 squadre nella prima divisione nazionale e la conferma dei playoff per designare il campione nazionale, ha visto prevalere il Benfica."}
{"id": "2313199", "revid": "122703074", "url": "https://it.wikipedia.org/wiki?curid=2313199", "title": "Edera (telenovela)", "text": "Edera \u00e8 una telenovela italiana andata in onda in prima serata su Canale 5 dal 18 febbraio al 29 luglio 1992, prodotta da Titanus e Reteitalia e all'epoca pubblicizzata con gran clamore da Fininvest come 'il primo teleromanzo italiano'.\nDescrizione.\nIl serial venne girato negli studi di Cinecitt\u00e0 nel 1991 ma trasmesso nel 1992. Il formato originario \u00e8 quello di 22 puntate dalla durata di 90 minuti circa ciascuna; and\u00f2 in onda (inizialmente il marted\u00ec, e successivamente il mercoled\u00ec), in prima visione dal 18 febbraio al 29 luglio 1992, in prima serata su Canale 5. Nell'estate del 1998 la serie viene rieditata da Mediaset per la sua prima replica su Rete 4, dividendo in due parti ciascuno dei 22 episodi, cos\u00ec da far raddoppiare il numero delle puntate originali: ciascuna puntata ebbe pertanto una durata dimezzata rispetto a quella del formato originale, ovvero 45 minuti anzich\u00e9 90. Da questo momento in poi la serie non verr\u00e0 pi\u00f9 replicata nel formato originale ma sempre e solo in quello da 44 episodi: oltre a quella su Rete 4, le altre riproposizioni avvennero nei primi anni 2000 sul canale satellitare Comedy Life, in maniera irregolare nel 2011 sul canale del digitale terrestre For You e parzialmente tra il 2015 e il 2016 su Mediaset Extra, all'interno del contenitore \"Novela\".\nI protagonisti sono Agnese Nano nei panni della protagonista e Nicola Farron nei panni di Andrea. Il ruolo della \"cattiva\" fu affidato a Maria Rosaria Omaggio, che interpreta la madre di Andrea, Leona.\n\"Edera\" ottenne una nomination ai Telegatti 1992 nella categoria \"Telenovele e soap opera\" insieme a \"Beautiful\" e \"Manuela\".\nLa colonna sonora \u00e8 di Amedeo Minghi, autore ed interprete anche della sigla \"I ricordi del cuore\".\nTrama.\nA pochi giorni dalla nascita, Edera viene abbandonata da sua madre davanti alla porta di un convento. L'unico ricordo che Edera ha di sua madre \u00e8 un ciondolo a forma di foglia di edera: da qui il suo nome, messole dalle suore. Grazie all'amore e all'educazione impartitale dalle religiose, Edera termina gli studi e a vent'anni lascia il convento per affrontare il mondo. La ragazza trova lavoro come commessa in una boutique; qui lavora anche Cinzia, destinata a diventare la sua amica pi\u00f9 cara. Un giorno, entra in boutique Andrea Davila, un ragazzo benestante. Tra lui e Edera \u00e8 amore a prima vista. I due iniziano una relazione e decidono di andare a vivere insieme. ll loro amore per\u00f2 viene contrastato da Leona, madre di Andrea. La donna spinge prima la sua amica Claudia a sedurre Andrea, poi offre denaro a Edera perch\u00e9 lasci suo figlio. Per un'incredibile coincidenza Andrea \u00e8 il nipote adottivo di Valerio Satti, il vero padre di Edera che non ha mai saputo di avere una figlia, in quanto al momento della sua nascita si trovava in coma profondo. La moglie, Bianca, impazzita per la sorte del marito aveva abbandonato la figlia e poi era stata uccisa in un incidente stradale. Valerio ingaggia un investigatore privato per rintracciare sua figlia ma questi viene corrotto da Leona la quale teme che Andrea perda l'eredit\u00e0 di suo zio. Quando Edera rimane incinta, Andrea le chiede di sposarlo. I due convolano a nozze poco prima che Andrea parta per un viaggio d'affari in Venezuela. Durante il volo, l'aereo su cui Andrea viaggia si schianta al suolo e il ragazzo viene creduto morto. Andrea in realt\u00e0 \u00e8 sopravvissuto ma ha perso la memoria. A prendersi cura di lui \u00e8 Betsy, una giovane vedova con la quale Andrea instaura una relazione.\nAccoglienza del pubblico.\nLa trasmissione ottenne inizialmente uno scarso riscontro di pubblico, con appena 2.500.000 telespettatori che seguirono le prime puntate della serie, saliti poi a 4 milioni nelle settimane successive, fino a raggiungere una media di circa cinque milioni di telespettatori.\nProduzione.\nLa serie fu una delle primissime girate in elettronica. Si girava con tre telecamere in contemporanea per cui una scena che durava diversi minuti (tre o quattro come minimo) veniva girata in tempo reale in quei minuti senza stacchi, consentendo di girare una media di dieci, quindici minuti al giorno; I contratti degli attori, infatti, prevedevano che gli attori dovessero memorizzare dialoghi per consentire quel minutaggio giornaliero. A Cinecitt\u00e0 i set erano costruiti nei teatri 3 e 4 contigui e le scene, che erano state costruite in modo che con poche modifiche potessero cambiare, consentivano di spostare le riprese agilmente da un teatro all'altro, e cos\u00ec finite le riprese in un teatro, la sera si spostavano telecamere e la cavistica nel teatro attiguo mentre in quello in cui si era appena finito si trasformava nel set successivo e cos\u00ec via."}
{"id": "2313202", "revid": "1870933", "url": "https://it.wikipedia.org/wiki?curid=2313202", "title": "Terremoto di Haicheng del 1975", "text": "Il terremoto di Haicheng (magnitudo 7.3 della scala Richter) avvenne nella regione del Liaoning (Cina) il 4 febbraio 1975 alle ore 19:36 CST. Viene citato come il primo terremoto realmente previsto, al punto che si presero provvedimenti preventivi di evacuazione della citt\u00e0, che a quel tempo aveva circa un milione di abitanti. Si stima che l'allarme abbia salvato la vita di circa 150.000 persone, limitando cos\u00ec i danni; i morti furono comunque oltre un migliaio.\nSecondo la versione iniziale delle autorit\u00e0 cinesi, la decisione di evacuare la regione fu presa dopo l'osservazione da parte dei sismologi di alcuni segnali ritenuti premonitori di scosse sismiche: spostamento degli equilibri della falda idrica, deformazioni geodetiche, comportamenti anomali di gatti ed altri animali domestici nei giorni precedenti la scossa. In seguito, dalla lettura di documenti declassificati risult\u00f2 che in realt\u00e0 molto importante fu la registrazione di una serie di piccole scosse premonitrici, impercettibili ai soli sensi umani, lo strumento che permise l'allarme sismico."}
{"id": "2313211", "revid": "1442080", "url": "https://it.wikipedia.org/wiki?curid=2313211", "title": "Faddej Bulgarin", "text": "Biografia.\nNacque da una nobile famiglia polacca presso Minsk, nell'attuale Bielorussia, all'epoca parte dell'Impero russo. Il padre aveva preso parte alla Rivolta di Ko\u015bciuszko nel 1794 tra le truppe ribelli del generale Ko\u015bciuszko; durante la rivolta aveva ucciso un alto ufficiale dell'Esercito imperiale russo e per questo fu esiliato in Siberia. Il giovane Tadeusz, essendo figlio di un traditore, fu educato in un'accademia militare di Pietroburgo. Nel 1807 fu impiegato nella Battaglia di Friedland contro le truppe di Napoleone Bonaparte, che all'epoca minacciava concretamente la Russia. \nDopo il conflitto fu arrestato con l'accusa di furto. Rilasciato, il suo reggimento fu trasferito in Finlandia, ma Bulgarin disert\u00f2 riparando a Varsavia, dove si un\u00ec alla \"Grande Arm\u00e9e\" di Napoleone, formata nel 1805; con le truppe francesi combatt\u00e9 contro gli insorti spagnoli. Nel 1814 fu impiegato in Lituania e, colto mentre tentava di disertare, fu arrestato e imprigionato in Francia, dove nel frattempo Napoleone era caduto, e poi in Prussia.\nNel 1820, dopo sei anni di prigionia, torn\u00f2 in libert\u00e0; decise dunque di tornare a Pietroburgo, dopo un soggiorno a Varsavia. Scrisse articoli di critica letteraria per \"L'archivio nordico\" e compose un saggio sulla letteratura russo-polacca. Conobbe e divenne amico del drammaturgo e diplomatico Aleksandr Griboedov e del filologo Nikolaj Gre\u010d. Insieme a quest'ultimo fond\u00f2 il giornale \u00abSevernaja P\u010dela\u00bb (\u0421\u0435\u0432\u0435\u0440\u043d\u0430\u044f \u043f\u0447\u0435\u043b\u0430, L'ape del Nord), che pubblic\u00f2 dal 1825 al 1839, e divenne coeditore della rivista \u00abSyn ote\u010destva\u00bb (\u0421\u044b\u043d \u043e\u0442\u0435\u0447\u0435\u0441\u0442\u0432\u0430, Figlio della Patria), dal 1825 al 1859.\nIspirandosi a Walter Scott, l'autore del romanzo storico \"Ivanhoe\", scrisse una serie di racconti incentrati su personaggi storici, come il Falso Dimitri I (1830) e Ivan Mazeppa (1834), che lo resero popolare tra i lettori. Scrisse anche un racconto di fantascienza sul destino della Terra nel XXIX secolo. Nel 1837 pubblic\u00f2 una descrizione del sistema giuridico dell'Impero russo. \nGiornalista al servizio del regime e informatore della polizia politica, Bulgarin era odiato dagli intellettuali liberali. In alcuni epigrammi Pu\u0161kin ironizz\u00f2 sul suo scarso valore di scrittore, lo chiam\u00f2 spia e lo battezz\u00f2 \"Figljarin\" (da figljar, buffone); per tutta risposta, nei suoi articoli Bulgarin soprannomin\u00f2 il grande Pu\u0161kin \"\u010cu\u0161kin\" (da \u010du\u0161', sciocchezza). Nekrasov lo chiam\u00f2 \u00abservo dello zar\u00bb e Lermontov prese di mira la sua avidit\u00e0 di denaro."}
{"id": "2313214", "revid": "272884", "url": "https://it.wikipedia.org/wiki?curid=2313214", "title": "Antonio Adrario", "text": "Vita.\nQuasi tutto quel che si sa della vita del chersino Antonio Adrario lo si ricava da un suo manoscritto, conservato presso la Biblioteca nazionale Marciana di Venezia, e dal suo testamento.\nNipote di un \"Bartolomeo dottore\" medico a Cherso nel 1517, nacque dal dottore avvocato Gian Giacomo e mor\u00ec nel 1597, lasciando i tre figli Gian Giacomo, Prospero e Tiburzio. La nobile famiglia si spegner\u00e0 verso la met\u00e0 del XVIII secolo, con un altro Gian Giacomo e con una Adraria andata in sposa ad un rampollo degli Impastari di Veglia.\nAntonio Adrario appartiene - col Patrizi, lo Stefanello, il Moise, il Capiccio e altri ancora - a quella schiera di chersini che nel XVI secolo illustr\u00f2 la piccola cittadina a cavallo fra l'Istria e la Dalmazia, tanto da far ritenere Cherso \"fiore di lettere e scienze\" (Ziliotto).\nNell'ambito della crisi del petrarchismo amoroso di quei decenni, Antonio Adrario fece parte di quella schiera di autori che trassero aspirazione da una serie di eventi esterni, considerati \"potenti detonatori\" (Balduino-Da Pozzo), che liberarono energie espressive evidentemente insofferenti dell'angustia solipsistica del petrarchismo tradizionale. Il principale fra questi eventi fu senz'altro la Battaglia di Lepanto del 1571, con la sconfitta del Turco, seguita da un profluvio di opuscoli, raccolte celebrative, encomi e poesie.\nOpere.\nLa principale opera dell'Adrario fu la silloge di \"Sonetti sopra la guerra turchesca\" (Venezia, presso O.Farri, 1572), composta proprio ad esaltazione della vittoria cristiana. Amico del poeta capodistriano Giovanni Zarotto, che allo stesso modo produsse parecchi sonetti sullo stesso tema, Adrario a lui dedic\u00f2 i seguenti versi:\n\u00ab\"Veggo Risano volto in Hippocrene\"\n\"Che non come solea riga Helicona\"\n\"Merc\u00e9 la fama, che di voi risuona\"\n\"Ma de l'Istria le pi\u00f9 pregiate arene\"\n\"E se a Pallade piacque, hor ben conviene\"\n\"Che le muse vi dian gloria e corona,\"\n\"Porgendo a ogn'un, che se medesmo sprona\"\n\"Nel mar de le vitruti a vele piene\"\n\"Felice voi che con s\u00ec dotti carmi\"\n\"Avanzando gli antichi spiriti rari\"\n\"Rendete ogn'uom pi\u00f9 lieto e pi\u00f9 giocondo,\"\n\"Cos\u00ec innalzando il gran valor ne l'armi,\"\n\"De' militi di Christo, illustri e chiari\"\n\"Eterno fate il nome vostro al mondo\"\u00bb\nAltre poesie dell'Adrario vennero quindi pubblicate nell'ampia opera miscellanea \"Trofeo della vittoria sacra\" (Venezia, 1572), ad opera di Luigi Groto. Preceduti da una relazione del Groto sull'arrivo a Venezia della notizia della vittoria, all'interno di quest'opera si susseguono - oltre a quelli dell'Adrario - i versi trionfalistici di Gabriele Fiamma, Celio Magno, Bartolomeo Arnigio, Giulio Ballini, Giacomo Tiepolo, Ottaviano Maggi, Orazio Toscanella, Francesco Sansovino e altri ancora."}
{"id": "2313233", "revid": "478814", "url": "https://it.wikipedia.org/wiki?curid=2313233", "title": "Phitsanulok", "text": "Phitsanulok (; ) \u00e8 una citt\u00e0 della Thailandia di abitanti (2020). \u00c8 situata circa 380\u00a0km a nord di Bangkok e il suo territorio fa parte del Distretto di Mueang Phitsanulok, che \u00e8 il capoluogo della provincia omonima.\nLa citt\u00e0 \u00e8 anche nota con il nome di \"Song Kwae\", cio\u00e8 citt\u00e0 dei due fiumi, perch\u00e9 si trova alla confluenza del Nan e del Kwae Noi; lungo tali fiumi e lungo i canali \"(khlong)\" vi \u00e8 molta animazione e si possono vedere diverse case galleggianti.\nStoria.\nPhitsanulok fu capitale per 25 anni del \"Regno di Trailoknat\" durante il periodo di Ayutthaya.\nLuoghi d'interesse.\nWat Phra Si Rattana Mahathat.\nIl \"Wat Phra Si Rattana Mahathat\" \u00e8 il principale complesso templare della citt\u00e0 e conserva il \"Phra Buddha Chinnarat\" (in thailandese: \u0e1e\u0e23\u0e30\u0e1e\u0e38\u0e17\u0e18\u0e0a\u0e34\u0e19\u0e23\u0e32\u0e0a), una statua del Buddha molto venerata."}
{"id": "2313234", "revid": "339392", "url": "https://it.wikipedia.org/wiki?curid=2313234", "title": "SS 17 dell'Appennino abruzzese ed Appulo Sannitico", "text": ""}
{"id": "2313244", "revid": "21880", "url": "https://it.wikipedia.org/wiki?curid=2313244", "title": "Parascylliidae", "text": "Gli squali tappeto dal collare (\"Parascylliidae\" ) sono una famiglia di squali.\nEtimologia.\nIl nome deriva dal Greco \"para\" (il lato di) + \"skylla\" (uno squalo).\nAreale.\nVivono nelle acque poco profonde all'interno della fasce temperata e tropicale dell'Oceano Pacifico occidentale.\nAspetto.\nSono relativamente piccoli: le specie pi\u00f9 grandi raggiungono una lunghezza massima di 91\u00a0cm in et\u00e0 adulta. Hanno corpi allungati ed affusolati. Gli occhi assomigliano a quelli di un gatto e presentano la membrana nittitante. Sono dotati di barbigli sul mento. La pinna caudale \u00e8 caratterizzata da un lobo superiore che non supera di molto l'asse del corpo, da un accentuato lobo terminale con tacca subterminale ed infine dall'assenza di un lobo ventrale.\nAlimentazione.\nLa loro alimentazione non \u00e8 del tutto nota, ma probabilmente si nutrono di piccoli pesci, crostacei ed altri invertebrati dei fondali.\nTassonomia.\nSi conoscono 8 specie divise in 2 generi:"}
{"id": "2313249", "revid": "2034938", "url": "https://it.wikipedia.org/wiki?curid=2313249", "title": "Frankenstein Jr. (serie animata)", "text": "Frankenstein Jr. \u00e8 una serie televisiva animata prodotta dalla Hanna-Barbera, che and\u00f2 in onda sulla CBS dal 10 settembre 1966 al 7 settembre 1968. In Italia and\u00f2 in onda dal 23 novembre 1979 su \"Ciao Ciao\".\nTrama.\nLa storia narra delle avventure del robot Frankenstein Jr costruito dal Prof. Conroy per suo figlio Buzz che, grazie ad un anello, pu\u00f2 chiamarlo quando si trova in pericolo.\nTrasmissioni.\nTrasmessa con la serie \"Gli Impossibili\" nel contenitore: \"Frankenstein Jr. e gli Impossibili\"."}
{"id": "2313250", "revid": "729019", "url": "https://it.wikipedia.org/wiki?curid=2313250", "title": "Batuan (Masbate)", "text": "Batuan \u00e8 una municipalit\u00e0 di Quinta classe delle Filippine, situata nella Provincia di Masbate, nella Regione di Bicol.\nBatuan \u00e8 formata da 14 baranggay:"}
{"id": "2313251", "revid": "36426", "url": "https://it.wikipedia.org/wiki?curid=2313251", "title": "Torre dell'Aquila", "text": ""}
{"id": "2313252", "revid": "76963", "url": "https://it.wikipedia.org/wiki?curid=2313252", "title": "David Nutter", "text": "\u00c8 conosciuto soprattutto per aver diretto molti episodi di note serie televisive quali \"Entourage\" e \"Il Trono di Spade\".\nEducazione.\nNutter ha frequentato l'Universit\u00e0 di Miami.\nCarriera.\nLa grande occasione di Nutter \u00e8 arrivata nel 1993, quando ha cominciato a dirigere episodi di \"The X-Files\". Da quel momento ha diretto gli episodi pilota ed ha aiutato a realizzare parte delle serie ', \"Millennium\", \"Sleepwalkers\", \"Roswell\", \"Dark Angel\", \"Smallville\", \"Tarzan\", \"Senza traccia\", \"Dr. Vegas\", \"Jack &amp; Bobby\", \"Supernatural\", \"Traveler\", ' e \"The Mentalist\".\nHa diretto anche \"Operazione Market-Garden\", la quarta parte della miniserie \"Band of Brothers - Fratelli al fronte\", e per quell'episodio ha guadagnato un Premio Emmy per \"Outstanding Directing for a Miniseries, Movie or a Dramatic Special\" (Straordinaria Regia in uno Speciale di una Miniserie, Film o Dramma). Tra gli altri lavori degni di nota si ricordano \"Un'altra vita\", un episodio de \"I Soprano\" che ricevette una nomination agli Emmy, e il lungometraggio del 1998 \"Generazione perfetta\".\nNutter ha diretto gli episodi numero 18 e 19 della terza stagione della serie \"Entourage\", nel 2007. Ha inoltre lavorato come regista per la serie TV HBO \"Il Trono di Spade\", dirigendo gli episodi 2x06, 2x07, 3x09, 3x10, 5x09, 5x10, 8x01 8x02 e 8x04."}
{"id": "2313254", "revid": "834", "url": "https://it.wikipedia.org/wiki?curid=2313254", "title": "Parti conservateur du Canada", "text": ""}
{"id": "2313258", "revid": "834", "url": "https://it.wikipedia.org/wiki?curid=2313258", "title": "Conservative Party of Canada", "text": ""}
{"id": "2313259", "revid": "767487", "url": "https://it.wikipedia.org/wiki?curid=2313259", "title": "Cataingan", "text": "Cataingan \u00e8 una municipalit\u00e0 di Terza classe delle Filippine, situata nella Provincia di Masbate, nella Regione di Bicol.\nCataingan \u00e8 formata da 36 baranggay:"}
{"id": "2313262", "revid": "599013", "url": "https://it.wikipedia.org/wiki?curid=2313262", "title": "Npd", "text": ""}
{"id": "2313267", "revid": "1522738", "url": "https://it.wikipedia.org/wiki?curid=2313267", "title": "Vanua'aku Pati", "text": "Vanua'aku Pati (lett. \"Partito della Nostra Terra\"), in sigla VP, \u00e8 un partito politico di Vanuatu.\nIdeologia.\nVanua'aku Pati \u00e8 un partito di ispirazione socialista (Walter Lini \u00e8 considerato l'ideatore del socialismo melanesiano), supportato perlopi\u00f9 dalla popolazione di lingua inglese.\nStoria.\nFu fondato - col nome di Partito Nazionalista delle Nuove Ebridi (\"New Hebrides National Party\") - da Walter Lini il 17 agosto 1971 e si trattava di un partito nato durante il periodo di passaggio all'indipendenza dell'arcipelago di Vanuatu (precedentemente noto come Nuove Ebridi). Rappresentante degli interessi britannici, era opposto all'Unione delle Comunit\u00e0 delle Nuove Ebridi, una formazione politica vicina alle posizioni francesi. Nel 1977 assunse la denominazione attuale.\nVinse le ultime elezioni prima dell'indipendenza, nel 1979 e Lini divenne il 1\u00ba Primo ministro quando Vanuatu si rese indipendente nel 1980. Lini guid\u00f2 il partito alla vittoria anche alle elezioni del 1983 e del 1987. Quando Lini, in seguito ad un malore, nel 1987 dovette - pur rimanendo formalmente in carica - allontanarsi dalla scena politica per un anno, all'interno del partito si formarono correnti che alla lunga portarono, nel 1991 alla scissione.\nIl gruppo di Lini, messo in minoranza, fond\u00f2 il Partito Unito Nazionale (VUNP). Lini fu costretto alle dimissioni e fu sostituito da Donald Kalpokas. Indebolito da questa fuoriuscita, per\u00f2, il Vanua'aku Pati perse la maggioranza e la guida del paese alle successive elezioni del 1991.\nRimasto all'opposizione dal 1991 al 1998, ritorn\u00f2 al governo in coalizione proprio con il Partito Unito Nazionale dopo le elezioni del 1998, esprimendo anche il primo ministro, nuovamente Donald Kalpokas. La coalizione resse pochi mesi: a fine 1998 al Partito unito nazionale subentr\u00f2 l'Unione dei Partiti Moderati, ma Kalpokas rimase alla guida del governo fino a fine 1999, quando fu sfiduciato ed il partito pass\u00f2 all'opposizione.\nNel 2001 sar\u00e0 Edward Natapei a guidare nuovamente un governo di coalizione, confermato anche alle elezioni del 2002 (nonostante un calo di consensi che aveva portato il partito da 18 a 14 seggi). Un ulteriore calo tuttavia lo si registr\u00f2 alle elezioni anticipate del 2004, in cui il partito si present\u00f2 assieme al VUNP: dei 18 eletti dalla coalizione, solo 8 facevano capo a VP, e Natapei si dimise. Non solo: la \"leadership\" del partito rifiut\u00f2 di appoggiare il governo di unit\u00e0 nazionale a guida di Serge Vohor (Unione dei partiti moderati), nato nel luglio 2004, divenuto necessario visto che nessun partito aveva i numeri per governare, e due deputati uscirono dal partito per appoggiarlo. Pochi mesi dopo, per\u00f2, il partito ricompatt\u00f2 le file e nel dicembre dello stesso anno il suo voto fu decisivo per la caduta di Vohor, sostituito da Ham Lini (VUNP), alla guida di una coalizione che \u2013 oltre ai due partiti principali, ne contava altri otto.\nAlle elezioni del 2008, il VP ritorn\u00f2 ad essere, con 11 deputati, il partito di maggioranza relativa e Natapei fu nominato per la seconda volta primo ministro (della coalizione, oltre a VP, facevano parte VUNP, alcuni partiti minori e degli indipendenti). Dopo che il leader del Partito Repubblicano di Vanuatu annunci\u00f2 la richiesta di un voto di fiducia al governo, Natapei si vide costretto ad allargare il governo anche all'Unione dei partiti moderati con un rimpasto. Il governo ottenne la fiducia, seppure per due soli voti."}
{"id": "2313270", "revid": "712828", "url": "https://it.wikipedia.org/wiki?curid=2313270", "title": "Partito della Nostra Terra", "text": ""}
{"id": "2313271", "revid": "287204", "url": "https://it.wikipedia.org/wiki?curid=2313271", "title": "Maestro Venceslao", "text": "Si \u00e8 giunti all'attribuizione osservando la matrice probabilmente transalpina del ciclo affrescato e cercando un nome che potesse essere associato alla commissione del principe-vescovo Giorgio di Liechtenstein. Si \u00e8 trovata cos\u00ec la documentazione su un maestro boemo, Venceslao, attivo in citt\u00e0 nel 1397.\nIl ciclo di affreschi \u00e8 caratterizzato da dodici scene unite spazialmente come se viste attraverso una loggetta con colonnine tortili. Ciascun mese presenta le attivit\u00e0 dei nobili e dei contadini in quella stagione, con grande attenzione ai dettagli, presi dalla vita reale probabilmente per\u00f2 tramite il filtro dei \"Tacuina sanitatis\", con un continuo e pacato intreccio tra mondo cavalleresco e mondo quotidiano. Poche sono le concessioni al grottesco e al macabro, che caratterizzavano invece altre zone italiane ed europee nel periodo del gotico internazionale."}
{"id": "2313275", "revid": "6923", "url": "https://it.wikipedia.org/wiki?curid=2313275", "title": "Tarhana", "text": "I termini Tarhana (turco), tarkhina, tarkhana, tarkhwana (Persiano \u062a\u0631\u062e\u06cc\u0646\u0647\u060c \u062a\u0631\u062e\u0627\u0646\u0647\u060c \u062a\u0631\u062e\u0648\u0627\u0646\u0647), trachanas/trahanas (greco \u03c4\u03c1\u03b1\u03c7\u03b1\u03bd\u03ac\u03c2) trahana (albanese), Tarhonya (ungherese), \u0442\u0440\u0430\u0445\u0430\u043d\u0430/\u0442\u0430\u0440\u0445\u0430\u043d\u0430 (bulgaro), kishk (Egitto), o kushuk (Iraq) si riferiscono a cibo disidratato costituito da una miscela fermentata di grano e yogurt, di norma consumata come zuppa con l'aggiunta di acqua o latte.\nA Cipro viene considerata una specialit\u00e0 nazionale e viene aromatizzata con foglie di alloro, timo e semi di finocchio.\nIn Albania \u00e8 usanza mangiarlo durante la prima colazione, accompagnato con pane a pezzi."}
{"id": "2313276", "revid": "36426", "url": "https://it.wikipedia.org/wiki?curid=2313276", "title": "Maestro Wenceslao", "text": ""}
{"id": "2313278", "revid": "729019", "url": "https://it.wikipedia.org/wiki?curid=2313278", "title": "Cawayan", "text": "Cawayan \u00e8 una municipalit\u00e0 di Terza classe delle Filippine, situata nella Provincia di Masbate, nella Regione di Bicol.\nCawayan \u00e8 formata da 37 baranggay:"}
{"id": "2313281", "revid": "287204", "url": "https://it.wikipedia.org/wiki?curid=2313281", "title": "Associazione Calcio Hellas Verona 1961-1962", "text": "Questa voce raccoglie le informazioni riguardanti l'Associazione Calcio Hellas Verona nelle competizioni ufficiali della stagione 1961-1962."}
{"id": "2313284", "revid": "35804", "url": "https://it.wikipedia.org/wiki?curid=2313284", "title": "Burek", "text": ""}
{"id": "2313286", "revid": "125468927", "url": "https://it.wikipedia.org/wiki?curid=2313286", "title": "Filippo Bentivegna", "text": "Senza nessuna formazione artistica, realizz\u00f2 migliaia di sculture materializzando il \u201cCastello incantato\u201d nel suo podere di Sciacca oggi divenuto un museo all'aperto.\nBiografia.\nFilippo Bentivegna nacque a Sciacca il 3 maggio del 1888 e di umili origini: il padre era un pescatore, la madre casalinga. Nel 1913 emigr\u00f2 negli Stati Uniti, sulle orme dei suoi due fratelli maggiori e di una sorella: in America, tuttavia, sub\u00ec un grave trauma cranico a causa di una bastonata in testa, forse ad opera di un rivale in amore, che lo tramort\u00ec per diversi giorni. A causa del colpo ebbe problemi di amnesia e non fu pi\u00f9 in grado di lavorare: \u201cconsiderato improduttivo e dichiarato inabile al lavoro fu rimpatriato\u201d (1919).\nTornato in Italia dopo la Grande Guerra, Bentivegna fu considerato disertore e condannato in contumacia a tre anni di carcere, per cui una volta rientrato allo scopo di eseguire la condanna venne sottoposto ad una visita psichiatrica. La commissione di visita non ebbe alcun dubbio nel considerarlo pazzo, ma non un pericolo sociale.\nNel suo feudo Bentivegna, grazie alle formazioni calcaree che riempivano il fondo, inizi\u00f2 ad scolpire centinaia di teste umane. Teste accatastate, affiancate e bifronti. Anche i suoi tre cani vennero tosati e dipinti sui fianchi con le teste.\nQuando le pietre del suo feudo divennero scarse, \u201cmastru Filippu\u201d si costru\u00ec delle cave ove estrarre delle pietre pi\u00f9 duttili creando anche dei cunicoli all'interno del suo fondo. Ma in paese Filippo Bentivegna era chiamato \"Filippo delle teste\" e \"Filippo il pazzo\", deriso dai compaesani per il suo bizzarro atteggiamento anche perch\u00e9 pretendeva d'essere chiamato \"Eccellenza\" poich\u00e9 pensava d'essere il re di un regno.\nIl pittore svedese Liliestr\u00f6m che soggiorn\u00f2 a Sciacca negli anni Cinquanta, tramite l'ambiente artistico culturale saccense conobbe Filippo Bentivegna. L'artista accolse Liliestr\u00f6m con benevolenza, anzi lo fece inginocchiare e lo invest\u00ec con il titolo di \"dignitario di corte\". Liliestr\u00f6m ritenne di trovarsi di fonte ad un artista puro, primitivo, per cui si attiv\u00f2 ad organizzare la prima e unica mostra di Filippo Bentivegna. Nella sala dell'ex Albergo Italia di Sciacca l'esposizione fu un fallimento come pubblico, ma la mostra fece ugualmente aumentare l'interesse verso l'opera di Bentivegna, arrivarono giornalisti e l'artista varc\u00f2 i confini locali.\nIl Castello Incantato.\nFilippo Bentivegna mor\u00ec all'et\u00e0 di 79 anni il 1\u00ba marzo del 1967.\nIl suo lavoro, per lungo tempo, rimase in abbandono; molte opere, lasciate incustodite, furono distrutte, perdute o oggetto di sciacallaggio.\nNel 1968 arriv\u00f2 a Sciacca un collaboratore di Jean Dubuffet, l'artista e teorico dell'Art Brut, Gabriele Stocchi, che voleva constatare di presenza la reale portata dell'arte primitiva del \"pazzo di Sciacca\". Contattati i parenti, riusc\u00ec a visitare il Giardino Incantato, riuscendo anche ad ottenere delle teste di Filippo da portare in dono a Dubuffet, il quale le inser\u00ec nella sua collezione. Oggi quelle stesse teste sono esposte al Museo dell'Art Brut di Losanna, istituito in memoria di Dubuffet.\nIl Castello incantato di Filippo Bentivegna, oggi fondo di propriet\u00e0 della Regione Siciliana, \u00e8 gestito da una cooperativa culturale; \u00e8 stato oggetto di studi critici come opera significativa del Novecento.\nMusica.\nIl gruppo musicale Virginiana Miller ha dedicato il brano \"Bentivegna\", dove si parla della vita dell'artista e delle sue vicissitudini. Alla stesura in siciliano del testo ha collaborato il giornalista e scrittore di Sciacca Accursio Soldano"}
{"id": "2313287", "revid": "338700", "url": "https://it.wikipedia.org/wiki?curid=2313287", "title": "Charles H. Eglee", "text": "Nato e cresciuto a New Haven, nel Connecticut, si trasfer\u00ec presto a Eastham (Massachusetts). Ottenne un \"Bachelor of Arts\" in inglese dall'Universit\u00e0 di Yale.\nDopo essersi trasferito a Los Angeles, cominci\u00f2 a lavorare con James Cameron su diversi progetti. Assieme a questi, Eglee \u00e8 il co-creatore della serie televisiva fantascientifica \"Dark Angel\". Nel 2008 divenne il co-produttore esecutivo e sceneggiatore della terza stagione di \"Dexter\": per il suo lavoro su quest'ultima serie ha ricevuto nel febbraio 2009 una nomination per il Writers Guild of America Award come Miglior Serie Drammatica.\nPremi.\n1995: Premio Emmy per \"NYPD Blue\" come Eccezionale Serie Drammatica."}
{"id": "2313301", "revid": "287204", "url": "https://it.wikipedia.org/wiki?curid=2313301", "title": "Surplus agricolo", "text": "Il surplus agricolo \u00e8 la situazione per cui si crea una eccedenza di produzione agricola, almeno rispetto alle necessit\u00e0 alimentari di chi li produce.\nIl surplus agricolo in Smith e in Marx.\nIl concetto di surplus agricolo vanta una considerevole importanza teorica da quando la storiografia comprese che mille anni dopo le origini dell'agricoltura 70-80 uomini potevano assolvere al lavoro di aratura e raccolto producendo il pane per cento persone, rendendo possibile alle venti liberate dal lavoro dei campi di esercitare arti e mestieri diversi: prima tra tutte quella del soldato. L'idea, implicita nell'opera di Adam Smith, fu sviluppata dagli economisti ottocenteschi con grandissimo dispiegamento di prove e rilievi.\nLa politica agricola dei surplus.\nLa Comunit\u00e0 europea all'atto della fondazione, si era trovata di fronte ancora il problema delle carenze delle derrate agricole, ma quando in soli dieci anni, la situazione era profondamente cambiata, al fine di varare una politica che ne scongiurasse per sempre il ripetersi, i soci fondatori sospinsero l'agricoltura europea ad una produttivit\u00e0 che, grazie all'applicazione della tecnologia moderna, avrebbe inevitabilmente prodotto, ad ogni annata favorevole, produzioni sovrabbondanti.\nFurono introdotti sussidi e incentivi alla produzione agricola, per aumentarne la quantit\u00e0 e per rendere pi\u00f9 stabili i prezzi, a beneficio degli agricoltori. In seguito si sono aggiunti gli obiettivi di garantire la sicurezza dei prodotti alimentari e il rispetto dell'ambiente rurale.\nUna delle misure consiste nella fissazione di livelli minimi di prezzo per i prodotti agricoli, che generano enormi eccedenze. La procedura usuale dell'Unione Europea \u00e8 pagare gli esportatori perch\u00e9 vendano tali prodotti all'estero.\nLa storia dell'agricoltura del Mercato comune, che diverr\u00e0 Comunit\u00e0 europea poi Unione europea, assorbendo, prima, la Grecia, l'Inghilterra, la Spagna e il Portogallo, poi tutti i paesi dell'est del Continente, \u00e8 la storia di tale immenso successo della politica varata a Stresa, coronata da quell'abbondanza che si \u00e8 tradotta, tra gli anni settanta e ottanta, in surplus di difficilissimo smaltimento. Il Consiglio dei ministri europei ha dovuto combattere, negli anni, con difficolt\u00e0 sempre pi\u00f9 gigantesche, soprattutto contro un'opinione pubblica che ha dimostrato chiaramente di rifiutare di finanziare i surplus, e l'assedio concentrico di tutti gli esportatori mondiali, in primo luogo gli Stati Uniti, che pretendevano di esportare nel ricco mercato europeo.\nGli Stati Uniti produttori di immani surplus agricoli a ragione dell'immensit\u00e0 e della fertilit\u00e0 delle proprie pianure videro nelle eccedenze europee l'ostacolo insormontabile allo smaltimento dei propri surplus e diressero all'Unione, allora Comunit\u00e0, un'ostilit\u00e0 che a seguito di una serie ininterrotta di negoziati avrebbe portato a rigettare le fondamenta della politica agricola originaria escludendo progressivamente l'Europa dai grandi mercati delle derrate. Gli Stati Uniti avrebbero continuato, invece, a produrre eccedenze in base al convincimento degli esperti vicini al Pentagono che vedevano nelle grandi scorte agricole l'arma per imporre la propria volont\u00e0, in futuro, ai paesi del petrolio, che non dispongono di risorse di suoli tali da poter avviare uno sviluppo agricolo proporzionato alla crescita demografica.\nLe critiche alla politica agricola dell'Unione Europea.\nSecondo i critici verso la politica agricola europea gli ambienti industriali avrebbero favorito questa politica demolitrice dell'agricoltura del continente perch\u00e9 preferiscono le importazioni agrarie che sono ripagate da esportazioni industriali e tale tesi sarebbe stata ripresa dalla stampa. Gli ambienti dell'agricoltura biologica, i movimenti ambientalistici e le agenzie quali Slow Food, sono impegnati in una dura campagna contro l'agricoltura moderna denunciandola come insalubre e produttrice di masse di cibo contaminato ed eccessivo. Contro i convincimenti radicati nell'opinione pubblica dalla stampa si sono alzate poche voci contrarie. Nella realt\u00e0, l'anno 2000 le eccedenze interessavano 600 milioni di abitanti del Globo, mentre quasi sei miliardi vivevano sul margine insicuro tra le 2000 e le 2400 chilocalorie al giorno: il confine in cui si soddisfa la fame, ma resta l'appetito.\nAll'inizio del nuovo millennio il nuovo benessere asiatico, traducendosi, necessariamente, in domanda di nuovi alimenti, carni, latticini, birra, combinato ad una disponibilit\u00e0 di suoli, in Asia, gi\u00e0 intensamente coltivati e insufficienti ad aumenti di produzione consistenti, ha determinato l'impennata dei prezzi alimentari che ha contribuito alla crisi economica globale. Se, nel corso del 2008, il crollo economico ha ridimensionato i prezzi delle derrate agricole, ai primi segni di ripresa generale, nel nuovo anno, i prezzi agricoli si sono prodotti in un nuovo decollo, dimostrando l'incapacit\u00e0 dell'agricoltura mondiale di soddisfare la nuova domanda asiatica, e diffondendo la fame in continenti interi, come l'Africa e l'America centromeridionale, confermando la verit\u00e0 della tesi di chi ha sostenuto che la crescita della produzione agricola che ha consentito, tra il 1950 e il 2000, il raddoppio della popolazione mondiale, \u00e8 stato reso possibile dall'interazione di fattori predisposti, dalla chimica e dalla genetica, in cento anni di lento progresso, la cui efficacia si sta esaurendo per la generale sottrazione di suoli e acqua all'agricoltura, e per il raggiungimento, che i genetisti non prevedevano tanto rapido, dei limiti biologici delle specie fondamentali, frumento e riso, dalle quali la genetica non \u00e8 in grado di ricavare produzioni ancora maggiori, la prova dell'illusione demagogica di chi ha additato nell'agricoltura moderna un'intrinseca produttrice di eccedenze inutili.\nLa visione dell'amministrazione Carter.\nNel corso dello scontro tra Stati Uniti ed Europa Bob Bergland, ministro di Jimmy Carter, proclamava che \u201ci surplus sono scorte di cui qualcuno si vuole sbarazzare, le scorte sono surplus che tutti vorrebbero possedere\u201d: proseguendo l'incremento dei consumi asiatici, potrebbero essere i primi in un paese, quale l'Italia, che ha rinunciato, in ossequio al loro messaggio, ad ogni politica delle risorse agrarie, a rimpiangere i surplus, che scopriranno costituire scorte indispensabili per l'alimentazione di un paese dove settanta milioni di persone pretendono di mangiare almeno due volte al giorno."}
{"id": "2313303", "revid": "7459", "url": "https://it.wikipedia.org/wiki?curid=2313303", "title": "Neggia", "text": ""}
{"id": "2313310", "revid": "767487", "url": "https://it.wikipedia.org/wiki?curid=2313310", "title": "Ginger Reyes", "text": "Ginger Reyes \u00e8 stata inizialmente la bassista turnista degli The Smashing Pumpkins, la band alternative rock di Chicago, entrando successivamente nella formazione fissa della band. \u00c8 anche una artista solista ed \u00e8 stata la bassista della band pop-punk Californiana Halo Friendlies.\nInizi della carriera.\nReyes ha gi\u00e0 avuto una lunga carriera musicale, iniziando a suonare in diversi gruppi e a scrivere canzoni sin dal liceo. Il suo primo gruppo \u00e8 stato The Israelites, una band Christian ska di La Crescenta, California. Successivamente ha sostituito Cheryl Hecht come bassista del gruppo femminile pop-punk Halo Friendlies.\nHa frequentato dal 1998 al 2000 UCLA dove si \u00e8 laureata in storia.\nIl suo video musicale della sua canzone \"Faith\" \u00e8 stato diretto da Djay Brawner.\nSmashing Pumpkins.\nIl 6 aprile 2007 il sito web \"Buddyhead\" riport\u00f2 la notizia che Ginger Reyes sarebbe stata la nuova bassista degli The Smashing Pumpkins, sostituendo le due precedenti bassiste D'arcy Wretzky e Melissa Auf der Maur, nella nuova formazione.\nReyes ha preso parte a tre video degli Smashing Pumpkins: Tarantula, That's the Way (My Love Is) e G.L.O.W.\nVita privata.\nDurante un concerto degli Smashing Pumpkins, il 16 febbraio 2008 alla O2 arena di Londra, Billy Corgan ha annunciato che Reyes si era recentemente fidanzata. Ha sposato Kristopher Pooley il 22 giugno 2008 a Los Angeles. Pooley \u00e8 un musicista professionista che \u00e8 stato in tour come tastierista di Gwen Stefani ed \u00e8 entrato negli Smashing Pumpkins nel tour del 2008 dedicato al loro ventesimo anniversario.\nIl 6 aprile 2009 sul sito ufficiale degli Smashing Pumpkins \u00e8 stato annunciato che Ginger e suo marito Kris erano in attesa del primo figlio. La bimba \u00e8 nata il 17 ottobre 2009."}
{"id": "2313312", "revid": "6923", "url": "https://it.wikipedia.org/wiki?curid=2313312", "title": "Leonel Rugama", "text": "Nacque vicino alla citt\u00e0 di Estel\u00ec da padre carpentiere e madre insegnante. Da giovanissimo entr\u00f2 in seminario per restarvi cinque anni. Ne usc\u00ec per assecondare la sua vena poetica e per abbracciare gli ideali rivoluzionari sandinisti.\nDopo aver resistito dalle prime ore del mattino fino oltre mezzogiorno all'assedio di un intero battaglione somozista, cadde sotto le pallottole nemiche a Managua, il 15 gennaio del 1970 all'et\u00e0 di 21 anni.\nIl dittatore Somoza ordin\u00f2 di trasmettere la mattanza in diretta televisiva, affinch\u00e9 servisse da monito per l'intera popolazione nicaraguense.\nLeonel Rugama fu l'ultimo di un gruppetto guerrigliero a cadere sotto i colpi del nemico.\n\"Arrendetevi\" ordin\u00f2 un ufficiale della Guardia, Rugama rispose \"Che si arrenda tua madre\" (\"Que se rinda tu madre\").\nDi l\u00ec a poco divenne il simbolo della rivolta giovanile contro la dittatura somozista."}
{"id": "2313317", "revid": "2147502", "url": "https://it.wikipedia.org/wiki?curid=2313317", "title": "Frau Holle", "text": "Frau Holle, o Madama Holle (in Italia nota come Fata Piumetta), \u00e8 una fiaba germanica contenuta nella raccolta \"Fiabe\" (1812) dei \"fratelli Grimm\", dove occupa la posizione n\u00ba 24.\nTrama.\nUna vedova aveva una figlia brutta e pigra e una figliastra bella e laboriosa a cui assegnava tutti i lavori domestici pi\u00f9 faticosi. Tutti i giorni la fanciulla doveva filare seduta presso un pozzo finch\u00e9 le dita non le sanguinavano. Una volta, mentre sciacquava il fuso ricoperto di sangue, questo le cadde nel pozzo. Quando la matrigna venne a saperlo le ordin\u00f2 di andarlo a recuperare e cos\u00ec la fanciulla si cal\u00f2 nel pozzo, dove perse i sensi.\nAl risveglio si ritrov\u00f2 in un luogo bellissimo, paradisiaco, dove incontr\u00f2 Frau Holle, una vecchia dai denti lunghi e affilati, che le permise di restare da lei in cambio di un aiuto nelle faccende domestiche. In particolare la fanciulla avrebbe dovuto rifare ben bene il suo letto e scuotere via tutte le piume in modo che sulla Terra potesse nevicare. Dietro tale accordo le due vissero armoniosamente per qualche tempo, finch\u00e9 la fanciulla non cominci\u00f2 a sentire nostalgia di casa. Frau Holle decise di accompagnarla ella stessa, restituendole il fuso, non senza ricompensare la sua laboriosit\u00e0 con una pioggia d'oro.\nQuando la matrigna venne a sapere quel che le era capitato, costrinse la figlia brutta e sfaticata a filare accanto al pozzo fino a pungersi e a saltare nel pozzo insieme al fuso. Raggiunta la casa della vecchia cerc\u00f2 di eseguire tutti i compiti che le venivano assegnati, ma ben presto si stanc\u00f2 e cominci\u00f2 a bighellonare, finch\u00e9 Frau Holle non la licenzi\u00f2 ricompensandola con una pioggia di pece, che le rimase addosso per il resto della vita.\nSfondo sociale.\nIl racconto tratta di un conflitto familiare piuttosto frequente in tempi in cui molte donne morivano di parto e molti vedovi si risposavano, generando quindi dei problemi di rapporto tra figli e matrigna o tra gli stessi fratellastri.\nL'esatto luogo d'origine di questa fiaba non pu\u00f2 essere determinato con esattezza, naturalmente, ma gli abitanti di numerose regioni affermano che Frau Holle risiederebbe tra le loro montagne: per esempio, in Germania, sul massiccio dell'Hoher Meissner tra Kassel ed Eschwege o sulla catena montuosa dell'Horselberg nei pressi di Eisenach o ancora nella localit\u00e0 di Hollerich.\nAspetti mitologici.\nDal punto di vista mitologico questa fiaba sembra rimandare a una materia pi\u00f9 antica. Si vede, innanzi tutto, il salto nel pozzo seguito dal viaggio in un mondo ultraterrestre: nella mitologia germanica le acque erano considerate un accesso al mondo degli dei, come possono testimoniare le \"mummie di palude\" (in tedesco \"Moorleichen\") ritrovate nel nord della Germania, in molte delle quali furono riconosciute delle fanciulle non ancora adolescenti.\nIl racconto \u00e8 disseminato di simboli della morte: il pozzo (l'uscita dal mondo dell'al di qua), il fuso che cade nel pozzo (e che si porta dietro il filo della vita), i denti terribilmente lunghi di Frau Holle (come quelli di un teschio, simbolo di morte), gli innumerevoli letti (tombe), la neve (sudario) e il canto del gallo al ritorno delle fanciulle nel mondo dell'al di qua (segno di risurrezione secondo la tradizione cristiana).\nNon si pu\u00f2 escludere che dietro il personaggio di Frau Holle si nasconda la dea germanica della morte Hel, il cui nome si avvicina al termine tedesco \"H\u00f6lle\", designante l'inferno.\nOrigini.\nNon \u00e8 facile risalire alle precise origini di questa fiaba, tuttavia si pensa che il personaggio principale affondi le proprie radici nella mitologia norrena e pu\u00f2 quindi essere associata a numerose divinit\u00e0 tra cui Hel e Frigg.\nNaturalmente non \u00e8 difficile notare quantomeno un'assonanza e forse anche un legame etimologico tra il nome Holle, il nome Hel e il mondo degli Inferi (in tedesco \"H\u00f6lle\"). Hel, infatti, \u00e8 la sovrana del regno di Hel, il mondo sotterraneo della mitologia norrena, in cui questo essere viene descritto come un mostro mezzo vivo e mezzo morto. Ciononostante, nella mitologia germanica esso non aveva una connotazione negativa, era anzi una forma di morte e trasformazione non priva di una certa grazia e gentilezza. In tale contesto, Frau Holle si lega a Hertha, dea della pace e della fertilit\u00e0, conosciuta anche come Hlodyn nell'Edda. La stessa Hlodyn era pi\u00f9 comunemente chiamata Jord, personificazione della Terra primitiva, non popolata e non coltivata. Ella \u00e8 una delle mogli del dio Odino e madre del dio Thor. Poich\u00e9 il termine \"dea madre\" viene usato in vari testi a designare pi\u00f9 figure \u00e8 possibile che si sia creata una certa confusione sul preciso ruolo di Jord e Frigg in questo contesto.\nNella pi\u00f9 antica mitologia germanica, poi, Holle era conosciuta come dea delle unioni matrimoniali. Era una dea benevola, patrona e guardiana di tutte le giovani donne.\nMarija Gimbutas sostiene che Frau Holle fosse originariamente un'antica dea suprema germanica antecedente alla maggior parte degli d\u00e8i del pantheon germanico, tra cui Odino, Thor, Freyja e Loki, continuando le tradizioni dell'Europa neolitica pre-indoeuropea.\nQuando il Cristianesimo sostitu\u00ec lentamente il paganesimo scandinavo durante l'alto medioevo, molti dei vecchi costumi furono gradualmente perduti o assimilati nella tradizione cattolica. Alla fine del tardo medioevo il paganesimo scandinavo fu quasi completamente emarginato e incorporato al folklore rurale, in cui il personaggio di Frau Holle sopravvisse.\nNel folklore germanico pre-cristiano Hulda, Holda, Holle e Holla denotavano tutti la stessa dea, che governa il tempo atmosferico: il sole, la neve e la pioggia. Holle \u00e8 anche legata alla figura germanica di Perchta, che dimora in fondo a un pozzo e conduce un carro e che insegnava l'arte di tessere la tela dal lino. Holle \u00e8 la dea a cui giungono i bambini che muoiono da piccoli ed \u00e8 conosciuta sia come \"la nonna oscura\" sia come \"la signora bianca\". Il suo legame con il mondo degli spiriti attraverso la magia di filare e tessere l'associa alla stregoneria nel folklore germanico cattolico. Inoltre, tra il 23 dicembre e il 5 gennaio, durante le cosiddette \"dodici notti\", periodo in cui doveva cessare ogni faccenda domestica, la dea Perchta ritornava in superficie dal sottosuolo per verificare chi durante l'anno si era dimostrato lavoratore e chi si era rivelato fannullone. Questa \u00e8 la ragione per cui, oggi, la si mette in parallelo con la divinit\u00e0 Nerthus.\nLa leggenda, come fu recepita dai fratelli Grimm, affonda le proprie origini nella tradizione orale della Germania centrale, pi\u00f9 precisamente della regione oggi conosciuta con il nome di Assia e fu loro narrata da Henriette Dorothea Wild (che Wilhelm Grimm spos\u00f2 nel 1825), cui furono aggiunti alcuni dettagli nella seconda edizione (1819). Nella regione dell'Assia \u00e8 ancora piuttosto comune l'espressione \"Holle si sta rifacendo il letto\" per dire che sta nevicando.\nIn tutta Europa esiste una credenza molto antica relativa a una compagnia di fate buone, capeggiata da una dama dai disparati nomi, tra cui Dama Holle, o Dama Percht o Perchta (la luminosa), o dama Abundia (abbondanza). I religiosi medievali la chiamavano Diana o Erodiade. Viene in particolar modo citata nei processi di stregoneria del sedicesimo e diciassettesimo secolo. Visita le case che devono essere tenute pulite e ben spazzate e dona abbondanza al suo passaggio; per questo le si serve un pasto, e cibo e bevande devono essere lasciate scoperte affinch\u00e9 ella li possa toccare e possa donare abbondanza. Da qui l'importanza, nella fiaba, del lavoro domestico della fanciulla, che porter\u00e0 ricchezza e abbondanza. Si tratta di un culto femminile largamente diffuso nel Medioevo, cui diversi uomini dissero di aver assistito e che evocano gioiosi pasti di donne alla luce di torce o candele. Per Claude Lecouteux, si tratta dei \"doppi\" di persone addormentate. Gli elementi che evocano la morte sono legati ai passaggi rituali dei trapassati in grado di portare l'abbondanza se trattati bene (culto dei predecessori che proteggono le loro famiglie).\nInterpretazioni.\nEugen Drewermann interpreta \"Frau Holle\" come un racconto che risponde alla questione filosofica e religiosa del senso della sofferenza che spiegherebbe l'apparente disordine e l'iniquit\u00e0 dell'esistenza. Ci\u00f2 che questa fiaba trasmette sul modo di concepire l'esistenza pu\u00f2 essere letto, nell'ambito della mitologia dei fenomeni naturali, in termini di figure del sole, della luna o della terra. La fanciulla coperta d'oro \u00e8 un essere solare, la fanciulla coperta di pece \u00e8 un essere lunare. Frau Holle pu\u00f2 essere interpretata come la grande dea, la Madre-Terra a cui si pu\u00f2 avere accesso inoltrandosi nel mondo sotterraneo dopo un salto nel pozzo dei mondi. Quanto alla matrigna, ella rappresenta la figura femminile del mondo, il lato negativo del mondo esteriore, materiale, l'opposto di Frau Holle.\nBellettristica.\nIl tema dei doni offerti come ricompensa da una maga che esce da un pozzo si trova anche in un'altra fiaba dei fratelli Grimm, \"La luce azzurra\".\nAnalogamente, in \"Regentrude\", Theodor Storm presenta un mondo subterraneo cui si pu\u00f2 accedere da un salice cavo.\nIl pozzo invece si ritrova anche nel racconto di Andersen intitolato \"L'acciarino magico\".\nPremi.\nLa fiaba fu premiata nel 2006 come \"miglior fiaba tedesca\" (\"Deutschlands sch\u00f6nstes M\u00e4rchen\")."}
{"id": "2313318", "revid": "88740", "url": "https://it.wikipedia.org/wiki?curid=2313318", "title": "Supermercati Sigma", "text": "SIGMA (acronimo di Societ\u00e0 Italiana Gruppi Mercantili Associati) \u00e8 un'azienda operante nella grande distribuzione organizzata italiana.\nStoria.\nAderente a Confcooperative, \u00e8 stata costituita a Bologna nel 1962 come societ\u00e0 cooperativa. La societ\u00e0, che inizialmente operava su scala regionale, ha progressivamente allargato la propria presenza sul territorio italiano diversificando le tipologie dei propri punti vendita. Nel 1967 ha lanciato sul mercato i suoi primi prodotti a marchio.\nNegli anni settanta ha aderito all'Associazione Internazionale Distribuzione Prodotti Alimentari (AIDA), all'Unione Gruppi di Acquisto Europei (UGAL), al Centro di studi e propaganda cooperative Irecoop, a Confimprese, alla Fida Confcommercio, ad ADM, a ECR INDICOD. Nel 1987 ha partecipato alla fondazione del CID, la prima supercentrale d'acquisto italiana.\nNel 2004 ha avviato la partnership con Coop Italia, che nel 2006 si \u00e8 evoluta in Centrale Italiana, alleanza che comprende anche Despar e Il Gigante. Nel settembre 2014 Coop Italia annuncia, a seguito di un'istruttoria dell'Antitrust pubblicata il 4 dicembre 2013, l'impegno nella chiusura di ogni attivit\u00e0 di Centrale Italiana. Ad oggi Sigma si appoggia a Coop Italia come centro di acquisto.\nAlla centrale, competono attivit\u00e0 commerciali, di marketing e di gestione dell'alleanza con Coop Italia-Centrale Italiana, che sovrintende la negoziazione dei contratti di acquisto con l'industria; i 13 centri distributivi dislocati sul territorio nazionale riforniscono i punti di vendita periferici. I singoli imprenditori associati e/o affiliati, titolari dei punti vendita, interagiscono con i consorzi e i gruppi presenti sul territorio, che si occupano della logistica, della canalizzazione e dei servizi.\nDa giugno 2016 \u00e8 divenuto presidente Francesco Del Prete.\nNel giro di due anni, Sigma crea due alleanze strategiche: a giugno 2017, insieme alla sua associata COAL e a SISA, fonda D.IT (Distribuzione Italiana); quest'ultima a sua volta si allea con Crai per dar vita al Gruppo Levante nel novembre 2018.\nImprese associate.\nIl gruppo Sigma opera su quasi tutto il territorio nazionale tramite la sede centrale di Bologna e 11 societ\u00e0 locali\nPrincipali insegne.\nL'insegna principale del gruppo \u00e8 \"Sigma\" per i supermercati di superficie media. Viene poi declinata, a volte solo da alcune imprese associate, in \"OK Sigma\", \"Punto Sigma\" e \"Super Day\" per i negozi di prossimit\u00e0 e le piccole superfici, \"Maxi Sigma\" per alcuni supermercati di dimensioni medie, \"Superstore Sigma\" per i superstore, \"IperSigma\" per gli ipermercati; esiste poi un \"Sigma Casa\" dedicato ai prodotti non-food. Parallelamente all'insegna nazionale, all'interno delle reti di vendita dei soci, convivono insegne provenienti o da precedenti appartenenze ad altri gruppi della DO, oppure da uno sviluppo locale del singolo socio. \u00c8 il caso di Coal che ha pure varie declinazioni a seconda della superficie, \"Hard &amp; Brand\" dei discount \"ECU\" del socio Realco e Mercati Alimentari del Gruppo Bonina in Sicilia.\nProdotto a marchio.\nIl prodotto a marchio \u00e8 stato lanciato da Sigma nel 1967. In questo momento si contano circa 1690 prodotti referenze, suddivise in cinque brand:"}
{"id": "2313325", "revid": "76963", "url": "https://it.wikipedia.org/wiki?curid=2313325", "title": "Ren\u00e9 Echevarria", "text": "Ha partecipato alla sceneggiatura di ' e ' e delle serie televisive \"L'incredibile Michael\", \"Dark Angel\" e \"Medium\"; inoltre, \u00e8 il co-creatore e sceneggiatore di \"4400\".\nEchevarria compare in un cameo nell'episodio finale di \"Star Trek: Deep Space Nine\" (Quel che si lascia), nello sfondo della scena ambientata al Vic Fontaine's Lounge."}
{"id": "2313326", "revid": "229244", "url": "https://it.wikipedia.org/wiki?curid=2313326", "title": "Trahana", "text": ""}
{"id": "2313334", "revid": "173469", "url": "https://it.wikipedia.org/wiki?curid=2313334", "title": "William Hamilton, II duca di Hamilton", "text": "Biografia.\nInfanzia e giovinezza.\nNacque nel 1606 da James Hamilton, II marchese di Hamilton e da Lady Ann Cunningham nella residenza di Hamilton Palace, nella regione scozzese del Lanarkshire. Era appartenente ad una famiglia dell'antica nobilt\u00e0 scozzese, la famiglia Hamilton; nel 1639 venne creato conte di Lanark. L'anno seguente divenne Segretario di Stato di Scozia. Nel 1643 re Carlo I Stuart lo fece arrestare assieme al fratello, duca di Hamilton, presso la citt\u00e0 di Oxford. I due per\u00f2 riuscirono a fuggire e a tornare in Scozia.\nMatrimonio.\nSpos\u00f2, il 26 maggio 1638, Lady Elizabeth Maxwell, figlia di James Maxwell, I conte di Dirletoun.\nCarriera militare.\nDurante la guerra dei tre regni, partecip\u00f2 alla battaglia di Kilsyth a fianco dei Covenanter e nel 1646 venne inviato presso Newcastle per trattare con re Carlo I. Cerc\u00f2, invano, di convincere il re ad approvare il presbiterianesimo come religione ufficiale in Inghilterra. Nel 1647, presso il castello di Carisbrooke, dove si trovava Carlo I, aiut\u00f2 il sovrano ad organizzare un piano di guerra contro il Parlamento. Nel 1648, ad un anno dall'esecuzione capitale di Carlo I, part\u00ec per i Paesi Bassi.\nDuca di Hamilton.\nL'anno successivo, alla morte del fratello James eredit\u00f2 il titolo di duca di Hamilton e divenne un importante punto di riferimento per gli scozzesi in esilio con la corte Stuart. Segu\u00ec re Carlo II Stuart in Scozia, dove venne incoronato re nel 1650.\nMorte.\nVisse ritirato in Scozia sino a che le truppe scozzesi di Carlo II non si batterono con quelle inglesi di Oliver Cromwell: il duca partecip\u00f2 alla battaglia di Worcester e mor\u00ec in seguito a questa. Senza una discendenza diretta, il ducato pass\u00f2 alla figlia del primo duca, sua nipote Anne.\nDiscendenza.\nJames e Elizabeth Maxwell ebbero sei figli:"}
{"id": "2313336", "revid": "1652635", "url": "https://it.wikipedia.org/wiki?curid=2313336", "title": "Taverne d'Arbia", "text": "Taverne d'Arbia \u00e8 una frazione del comune italiano di Siena, in Toscana.\nSituata al confine est del territorio comunale, con i suoi circa abitanti \u00e8 la frazione pi\u00f9 popolosa di Siena.\nDa Siena dista 13 km\nStoria.\nLa localit\u00e0 sorse probabilmente in epoca romana come \"mansio\" situata nei pressi del torrente Arbia. Nel 1004 \u00e8 documentata l'esistenza di una chiesa dedicata a Santa Margherita sita in \"Tavernule\". Nei pressi di questa localit\u00e0, sul Poggio delle Ropole, erano accampate le truppe senesi che combatterono la sanguinosa battaglia di Montaperti, descritta da Dante Alighieri nella Divina Commedia.\nMonumenti e luoghi d'interesse.\nLa chiesa parrocchiale \u00e8 intitolata al patrono di Taverne d'Arbia, Sant'Isidoro, ed \u00e8 stata costruita negli anni sessanta del XX secolo; accoglie l' Claudio Anselmi Tamburini \"opus 29\", costruito nel 1986.\nSignificativo anche il monumentale ponte a tre arcate sul torrente Arbia progettato nel 1787 da Pietro Ferroni, in sostituzione di un antico ponte documentato dal 1353.\nIl gruppo di Donatori di Sangue Avis di Taverne e Arbia ha commissionato due grandi murali all'artista Francesco Del Casino. Entrambi visibili in corrispondenza del cavalcavia sotto la Siena-Bettolle, uno commemora la battaglia di Montaperti, che si svolse nelle vicinanze, l'altro ha come tema la solidariet\u00e0.\nLa frazione presenta una delle aree dismesse da recuperare maggiori rispetto a tutto il Comune: l'ex Molino Muratori presenta una superficie di 20.000 m2."}
{"id": "2313337", "revid": "121836", "url": "https://it.wikipedia.org/wiki?curid=2313337", "title": "Guerra dei tre regni", "text": ""}
{"id": "2313339", "revid": "486946", "url": "https://it.wikipedia.org/wiki?curid=2313339", "title": "Wrestlemania 25", "text": ""}
{"id": "2313341", "revid": "486946", "url": "https://it.wikipedia.org/wiki?curid=2313341", "title": "WWE Wrestlemania 25", "text": ""}
{"id": "2313343", "revid": "2038157", "url": "https://it.wikipedia.org/wiki?curid=2313343", "title": "Kryptos", "text": "Kryptos (dal greco \u03ba\u03c1\u03c5\u03c0\u03c4\u03cc\u03c2 -\u03ae -\u03cc\u03bd \"krypt\u00f2s -\u00e8 -\u00f2n\", significato: \"nascosto\") \u00e8 una scultura dell'artista statunitense Jim Sanborn collocata nel quartier generale della CIA (Central Intelligence Agency) a Langley in Virginia.\nDalla sua posa avvenuta il 3 novembre 1990 vi sono state molte speculazioni circa il significato del messaggio crittografato contenuto nella scultura; \u00e8 spunto di riflessione, di scambio e di distrazione per gli impiegati della CIA ed altri crittoanalisti impegnati a decifrarne il messaggio.\nDescrizione.\nLa parte principale dell'opera \u00e8 fatta di granito rosso, ardesia rossa e verde, quarzo bianco, legno pietrificato, magnetite e rame; si trova nel lato nord-ovest del cortile della nuova sede della CIA, all'esterno della caffetteria.\nIl nome \u201cKryptos\u201d deriva dalla parola greca \u201cnascosto\u201d; il tema della scultura \u00e8 \u201cintelligence gathering\u201d (una traduzione possibile \u00e8 \u201craduno di intelligenza\u201d).\nLa forma principale \u00e8 una \u201cS\u201d disposta verticalmente che evoca un tabulato che fuoriesce da una stampante oppure lo schermo di un computer su cui scorre del testo. Il contenuto \u00e8 cifrato e consiste nei 26 caratteri standard dell'alfabeto latino-americano e il punto interrogativo. Il testo contiene quattro messaggi distinti, ognuno codificato con un cifrario differente.\nOltre alla scultura principale, Sanborn ha disposto altre sculture minori sparse per il complesso della CIA, quali delle lastre di granito con un interstizio di rame dove sono incisi dei messaggi in codice morse; una di queste comprende anche una bussola. Altri elementi della medesima opera consistono in un giardino con un laghetto ed una serie di altre lastre prive di incisioni.\nIl costo della scultura \u00e8 stato di 250.000 dollari.\nMessaggi cifrati.\nIl testo cifrato sulla met\u00e0 della scultura principale contiene 869 caratteri, tuttavia Sanborn, durante l'aprile del 2006, ha informato che una lettera era mancante; ci\u00f2 porterebbe il numero delle lettere nella porzione principale a 870. Nella seconda met\u00e0 della scultura \u00e8 presente invece un cifrario di Vigen\u00e8re di 869 caratteri contando anche gli spazi.\nSanborn ha lavorato al sistema crittografico della scultura con un impiegato della CIA prossimo alla pensione, Ed Scheidt, direttore del CIA Cryptographic Center; Sanborn rivel\u00f2 che la scultura contiene un enigma all'interno degli enigmi che sar\u00e0 risolvibile unicamente dopo che i quattro passaggi cifrati saranno decodificati. Disse inoltre che l'intera soluzione \u00e8 stata data al direttore della CIA William H. Webster al momento della posa della scultura; in un'intervista concessa a wired.com nel gennaio del 2005, Sanborn rettific\u00f2 quanto precedentemente dichiarato, dicendo che Webster in realt\u00e0 non ha l'intera soluzione. Sanborn ha comunque confermato che la seconda parte del messaggio cifrato contiene: \u201cWho knows the exact location? Only WW\u201d (\u201cChi conosce l'esatta posizione? Solo WW\u201d) dove \u201cWW\u201d si riferisce proprio a William Webster.\nRisolutori.\nLa prima persona che pubblicamente ha annunciato di aver risolto le prime tre sezioni \u2013 nel 1999\u00a0\u2013 \u00e8 stato James Gillogly, un esperto di informatica del sud California, che ha decifrato 760 caratteri (772 meno 3 punti di domanda e \u201cXLAYERTWO\u201d). La porzione che non riesce a risolvere (circa 97 / 98 caratteri) \u00e8 la stessa parte che ha bloccato i crittoanalisti del governo. Dopo l'annuncio di Gillogly la CIA ha informato che il suo analista David Stein \u00e8 giunto alla medesima soluzione utilizzando unicamente carta e penna ma che l'informazione \u00e8 stata tenuta confidenziale all'interno dell'agenzia e non ne \u00e8 stato dato quindi un annuncio pubblico.\nAnche la National Security Agency (NSA) ha sostenuto di essere arrivata ad una soluzione tramite un team diretto da Ken Miller, con Dennis McDaniels ed altre due persone il cui nome non \u00e8 stato reso noto; tramite un computer l'NSA ha decodificato le parti da 1 a 3 nel tardo 1992 ma anche loro sono stati bloccati dalla quarta parte.\nIl Dipartimento di Matematica dell'Universit\u00e0 della California, San Diego (UCSD) ha proposto questa soluzione:\nSezione 3 (inizio del pannello 2).\nForse \u00e8 una parafrasi in riferimento a una citazione attribuita a Howard Carter sulla scoperta della tomba di Tutankhamon nel 1923."}
{"id": "2313347", "revid": "290348", "url": "https://it.wikipedia.org/wiki?curid=2313347", "title": "Cucina europea", "text": "Cucina europea, o anche cucina occidentale \u00e8 un termine che si riferisce alle cucine dei paesi europei e a quella di altri paesi del mondo occidentale. Essa comprende dunque quella dei paesi dell'intera Europa, quella russa oltre che quella praticata dagli europei trapiantati in Nord America, Australasia, Oceania e America latina. Il termine viene usato dagli asiatici per differenziarla dalla cucina del loro continente. Altrettanto vale per gli europei che parlano di cucina asiatica per additare la cucina praticata nei paesi dell'intera Asia.\nLe cucine occidentali sono anche molto diverse fra loro, anche se accomunate da alcune caratteristiche che le fanno associare in un'unica classificazione continentale. Confrontata con la cucina tradizionale asiatica, vi \u00e8 una maggiore presenza di carni, anche relativamente alla dimensione dei pezzi di carne serviti, e nel modo di cuocerle, assai pi\u00f9 vario che nella cucina asiatica. La bistecca, in particolare, \u00e8 un piatto comune nella cucina occidentale. Per quanto attiene ai condimenti, in maniera similare alla cucina asiatica, si fa un largo uso di salse e spezie, in particolar modo per insaporire i pezzi di carne piuttosto spessi, a causa della difficolt\u00e0 a far penetrare in profondit\u00e0 gli aromi utilizzati. Vengono anche utilizzati diversi prodotti derivati dal latte, come il burro e la panna, ad eccezione che nella nouvelle cuisine e nella cucina mediterranea nelle quali si d\u00e0 maggior risalto all'olio d'oliva extra vergine.. Il pane, preparato con la farina di frumento, \u00e8 stato la maggior fonte di carboidrati in questa cucina, assieme alla pasta, a varie tipologie di frittelle e ai dolci, anche se le patate hanno assunto la loro importanza nella dieta degli europei dopo la loro importazione a seguito della colonizzazione europea delle Americhe.\nIn passato, i piatti europei presenti nei ristoranti in Asia erano fondamentalmente provenienti dalle cucine di Francia, Gran Bretagna e Germania. A partire dai primi anni novanta, anche piatti della cucina italiana e spagnola hanno conquistato il loro spazio in questi ristoranti."}
{"id": "2313355", "revid": "19933", "url": "https://it.wikipedia.org/wiki?curid=2313355", "title": "Johannes Kepler", "text": ""}
{"id": "2313359", "revid": "19933", "url": "https://it.wikipedia.org/wiki?curid=2313359", "title": "Metil chetoni", "text": ""}
{"id": "2313362", "revid": "92723", "url": "https://it.wikipedia.org/wiki?curid=2313362", "title": "Ernst Hammerschmidt", "text": "Dopo la laurea nel 1946 a Weiden/Oberpfalz, studi\u00f2 filosofia, lingue orientali teologia e giurisprudenza presso le universit\u00e0 di Bamberga (1946 - 1948), Innsbruck (1949 - 1950), Sankt Florian (1950 - 1951), Salisburgo (1951 - 1952), Vienna (1952 - 1953), M\u00fcnster (1954 - 1955) e Oxford (1955 - 1957) e di nuovo a Vienna (1957 - 1958 e 1980 - 1986). Nel 1968, divenne nel professore straordinario di Orientalistica presso l'Universit\u00e0 di Saarbr\u00fccken e fu successivamente nominato (dal 1970 al 1990) professore di lingue e culture africane all'Universit\u00e0 di Amburgo.\nNel 1955 spos\u00f2 Ilse Br\u00fcner, dalla quale ebbe due figli, Ulrich (nel 1960) e Verena (nel 1965).\nNel 1957 si convert\u00ec al vetero-cattolicesimo, e il 27 giugno 1958 fu ordinato presbitero dal vescovo Stefan T\u00f6r\u00f6k.\nPer merito del suo lavoro scientifico e delle sue numerose pubblicazioni Hammerschmidt ricevette spesso premi e onorificenze. \u00c8 stato membro di\nRicevette i seguenti premi:\nNella Chiesa vetero-cattolica, fu incaricato nel 1960 di seguire la comunit\u00e0 di Mannheim. Nel 1988 assunse il ruolo di esaminatore sinodale, nel 1990, dopo il suo ritiro dal Seminario Teologico viennese ebbe compiti di gestione e di controllo delle attivit\u00e0 della Chiesa e nel 1991 divenne interprete di lingua etiope a Vienna. Nel luglio 1991 fu nominato coadiutore del vescovo Nikolaus Hummel con diritto di portare la mitria. Poco prima della sua morte in un incidente d'auto nel 1993, si riconvert\u00ec con la moglie alla Chiesa cattolica, in seguito ad una riflessione teologica e alle decisioni di politica ecclesiastica della sua Chiesa, che non condivideva.\nUna parte del suo lascito \u00e8 ora al Museo Nazionale di Etnologia di Monaco di Baviera. La sua ampia biblioteca privata etiope \u00e8 in possesso dell'Istituto Asia-Africa dell'Universit\u00e0 di Amburgo."}
{"id": "2313363", "revid": "110157", "url": "https://it.wikipedia.org/wiki?curid=2313363", "title": "Angostura (Colombia)", "text": "Angostura \u00e8 un comune della Colombia facente parte del dipartimento di Antioquia.\nConfina a nord con i comuni di Campamento e di Yarumal, a est con quelli di Anor\u00ed e di Guadalupe, a sud con Carolina del Pr\u00edncipe e con Santa Rosa de Osos e ad ovest ancora con Yarumal.\nIl centro abitato venne fondato da Pedro e Manuel Barrientos nel 1814 con la denominazione \"Amieta\" (mantenuta fino al 1816), mentre l'istituzione del comune \u00e8 del 1822."}
{"id": "2313367", "revid": "124341505", "url": "https://it.wikipedia.org/wiki?curid=2313367", "title": "Centro ricerche e innovazione tecnologica Rai", "text": "Il Centro ricerche e innovazione tecnologica (CRIT) della Rai, denominato dal 2018 Rai CRITS (acronimo di Centro Ricerche, Innovazione Tecnologica e Sperimentazione), nasce a Torino nel 1930.\nStoria.\nNacque nel 1930 come Laboratorio e Officine (con sede in Via Arsenale), nel 1961 divenne Laboratorio Ricerche (con sede in Corso Eusebio Giambone 68), almeno dagli anni '70 prese il nome di Centro Ricerche Rai, nel 1999 divenne Centro Ricerche e Innovazione Tecnologica (CRIT), infine nel 2018 divenne Centro Ricerche, Innovazione Tecnologica e Sperimentazione (CRITS).\nDal 2014 ha sede in Via Giovanni Carlo Cavalli 6 (quartiere Cit Turin).\nAttivit\u00e0.\n\u00c8 coordinato dal Chief Technology Officer (CTO) dell'azienda televisiva di stato.\nIl centro contribuisce all'evoluzione delle tecnologie relative al sistema radiotelevisivo e multimediale e supporta il Gruppo Rai nelle scelte di indirizzo tecnologico e nella fase di sperimentazione e introduzione in esercizio di nuovi prodotti e sistemi. \u00c8 attivo in numerosi progetti finanziati in ambito europeo e nazionale e collabora con universit\u00e0 e industrie per l'attivit\u00e0 di ricerca, per la definizione dei nuovi standard di diffusione e trasmissione DVB e lo sviluppo dei nuovi servizi.\nRivista scientifica.\nIl centro cura la pubblicazione \"Elettronica e Telecomunicazioni\", rivista scientifica quadrimestrale edita da Rai Eri a partire dal 1952, inizialmente col titolo \"Elettronica e Televisione Italiana\" (sottotitolo: \"a cura della Rai e della STET - Edizioni ERI\"), che dal 2001 \u00e8 pubblicata gratuitamente on-line."}
{"id": "2313370", "revid": "110146404", "url": "https://it.wikipedia.org/wiki?curid=2313370", "title": "Riserva naturale di Torrile e Trecasali", "text": "La Riserva naturale di Torrile e Trecasali, prima chiamata Oasi di Torrile, \u00e8 un'area naturale protetta gestita dalla Lipu, situata nel comune di Torrile, in Emilia-Romagna.\nFlora.\nLe acque dell'Oasi accolgono la presenza di farnie, pioppi, ontani, salici e frassini. Si annoverano anche canne di palude e la tifa, mentre sott'acqua si estendono intricate selve di ceratofillo e millefoglie d'acqua.\nFauna.\nNell'oasi sono state censite oltre 250 specie di uccelli. Tra esse, quella sicuramente pi\u00f9 importante \u00e8 il cavaliere d'Italia, simbolo dell'oasi. \u00c8 molto importante anche la colonia di aironi che \u00e8 presente nell'area, composta da aironi cenerini, nitticore, sgarze ciuffetto, aironi bianchi maggiori, garzette. Si possono vedere anche aironi rossi, aironi guardabuoi alla ricerca di pesci e anfibi. \nSono numerosi anche i cormorani e sono facili da avvistare le anatre, come il mestolone, l'alzavola, la marzaiola, il moriglione, il fischione, il fistione turco, la canapiglia, il codone, il germano reale, la moretta, la volpoca, la folaga, la gallinella d'acqua.\nSono comuni anche i limicoli come il beccaccino, il combattente, i chiurli, il piovanello pancianera, il piviere dorato. Nell'oasi sono comuni gli uccelli del bosco (picchi) e i passeriformi del canneto, oltre al martin pescatore. Da alcuni anni sono entrati a far parte della fauna acquatica anche gli ibis sacri. &lt;br&gt;\nEssendo l'Oasi di Torrile su un'importante rotta migratoria, ci si pu\u00f2 imbattere durante il periodo della migrazione in individui di aquila anatraia maggiore, cicogna nera, falco pescatore e di mignattaio. \nIn estate invece nidificano nell'oasi le sterne comuni e i fraticelli.\nDurante l'inverno invece si pu\u00f2 osservare raramente l'aquila di mare e il falco pellegrino.\nStrutture ricettive.\nLa riserva \u00e8 visitabile dietro appuntamento.\nL'Oasi \u00e8 accessibile al pubblico tutto l'anno nei giorni di gioved\u00ec, sabato e domenica.\nL'orario di apertura \u00e8 9-13 e 14-18. \nSono possibili anche tour guidati per scolaresche, ma devono essere sempre prenotati al Tel. e Fax. 0521/810606.\nDurante il periodo invernale (dicembre-febbraio) l'Oasi \u00e8 chiusa."}
{"id": "2313385", "revid": "284938", "url": "https://it.wikipedia.org/wiki?curid=2313385", "title": "Jiet", "text": ""}
{"id": "2313387", "revid": "124123", "url": "https://it.wikipedia.org/wiki?curid=2313387", "title": "Francisco L\u00f3pez de Z\u00fa\u00f1iga", "text": "Biografia.\nEra il figlio di Francisco L\u00f3pez de Z\u00fa\u00f1iga y de la Cerda e di Mar\u00eda Meneses y Padilla. L\u00f3pez de Z\u00fa\u00f1iga fu cavaliere dell'Ordine di Santiago e conte di Pedrosa. Si spos\u00f2 con Mar\u00eda de Salazar nel 1636. \nPer 16 anni serv\u00ec l'eserecito spagnolo, combattendo nelle Fiandre ed in Germania. Nel 1639 fu nominato governatore del Regno del Cile. Durante il suo governo prese piede la corruzione. Egli amava i gesuiti ed ammirava fra' Luis de Valdivia, e fece regali per stipulare un nuovo trattato di pace con i nativi. Nel 1641 tenne il Parlamento di Quillin, nella valle del fiume Quillin, con il toqui Lincopinchon, e sottoscrisse il primo trattato di pace nella guerra di Arauco con gli indigeni Mapuche. Nonostante questo un anno dopo gli spagnoli iniziarono ad usare la forza per sedare le ribellioni.\nAlla fine del suo mandato si imbarc\u00f2 su un'armada spagnola partendo per Callao, in Per\u00f9, per proseguire verso la Spagna. Vide nascere il figlio durante il viaggio, ma la flotta fu attaccata da uno squadrone inglese quando erano ormai in vista di Cadice, e L\u00f3pez de Z\u00fa\u00f1iga fu ucciso in combattimento."}
{"id": "2313389", "revid": "287204", "url": "https://it.wikipedia.org/wiki?curid=2313389", "title": "Francisco Lopez de Zuniga", "text": ""}
{"id": "2313396", "revid": "1750468", "url": "https://it.wikipedia.org/wiki?curid=2313396", "title": "Motoo Kimura", "text": "\u00c8 famoso soprattutto per la teoria neutrale dell'evoluzione, da lui resa nota nel 1968. Come uno dei teorici della genetica delle popolazioni egli introdusse negli studi di genetica un uso nuovo delle equazioni di diffusione per calcolare la probabilit\u00e0 di fissazione di alleli benefici, dannosi o neutrali. Nel 1992 Kimura ha ricevuto la Medaglia Darwin per i suoi contributi all'arricchimento del concetto di evoluzione\nKimura ha lavorato su un ampio spettro di problemi teorici relativi alla genetica delle popolazioni, molti dei quali in collaborazione con Takeo Maruyama. Ha introdotto i modelli di \"alleli infiniti\" e di \"siti infiniti\" per lo studio della deriva genetica casuale, modelli che saranno poi ampiamente utilizzati durante gli studi successivi sull'evoluzione molecolare basati su una maggiore disponibilit\u00e0 di sequenze peptidiche e genetiche. Ha inoltre creato il \"modello a scala\" da applicare agli studi di elettroforesi su proteine omologhe che differiscono per unit\u00e0 intere di carica. Le prime notizie sul suo approccio sono state pubblicate nel 1960, nel suo \"Principi di genetica delle popolazioni\".\nIl 1968 segna una svolta nella carriera di Kimura, essendo l'anno in cui rende pubblica la \"teoria neutrale dell'evoluzione\" \"molecolare\", basata sul principio acquisito che, a livello molecolare, la maggioranza delle mutazioni genetiche \u00e8 neutrale rispetto alla selezione naturale, rendendo secondo Kimura la deriva genetica casuale un fattore primario nell'evoluzione nel campo della biologia molecolare.\nKimura trascorse il resto della sua vita proseguendo gli studi sul neutralismo con l'ausilio di nuove tecniche sperimentali e relativa maggior disponibilit\u00e0 di dati, con la creazione di modelli matematici e ulteriori estensioni della sua teoria. Nel 1973, la sua collega Tomoko Ohta ha sviluppato una versione pi\u00f9 generale della teoria, la \"teoria quasi neutrale dell'evoluzione molecolare\", che potrebbe spiegare una pi\u00f9 ampia gamma di mutazioni genetiche deleterie. Kimura ha prodotto una monografia sulla teoria neutrale, nel 1983, \"La teoria neutrale dell'evoluzione molecolare\", e ha anche lavorato per promuovere la teoria attraverso scritti popolari, come \"La mia opinione sull'evoluzione\". Per quanto non siano mancate ipotesi alternative al neutralismo, esso \u00e8 diventato parte dell'approccio moderno all'evoluzione molecolare in termini di stocasticit\u00e0. Nel 1992 Kimura ha ricevuto la Medaglia Darwin della Royal Society, e l'anno successivo \u00e8 stato nominato membro onorario straniero della stessa.\nVita e opera.\nKimura fin da piccolo si rivel\u00f2 interessato alla botanica, ma eccelleva anche nella matematica, che coniugher\u00e0 con le sue ricerche nella genetica delle popolazioni. Entrato nella selettiva scuola superiore e di alto livello di Nagoya, Kimura si concentra sullo studio morfologico dei vegetali e sulla citologia in generale, lavorando poi nel laboratorio di M. Kumazawa per approfondire lo studio della struttura cromosomica delle liliacee. Durante gli anni passati con Kumazawa egli scopre come collegare i suoi interessi per la botanica e la biometria alla matematica in funzione dell'evoluzionismo biologico.\nKimura entra all'Universit\u00e0 Imperiale di Kyoto nel 1944 come ricercatore, ma, su consiglio del genetista di spicco Hitoshi Kihara, opera dapprima nel programma di ricerca in campo botanico perch\u00e9 ci\u00f2 gli consente di evitare il servizio militare. Dopo la guerra entra poi nel laboratorio Kihara tornando alla citologia e interessandosi all'introduzione di cromosomi estranei nei vegetali e approfondendo ulteriormente la genetica delle popolazioni. Nel 1949, Kimura entra nell'Istituto Nazionale di Genetica di Mishima (Shizuoka) e nel 1953 pubblica le sue ricerche sulla genetica delle popolazioni, con un modello \u201ca gradini\u201d che innova quello \u201ca isole\u201d proposto precedentemente da Sewall Wright. Dopo un incontro col genetista americano Duncan McDonald (facente parte della Atomic Bomb Casualty Commission), Kimura nell'estate del 1953 si trasferisce negli USA ed entra nella scuola di perfezionamento in biologia molecolare presso lo Iowa State College per lavorare con J. L. Lush.\nKimura trova presto troppo limitate le possibilit\u00e0 di ricerche innovative allo Iowa State College e passa all'Universit\u00e0 del Wisconsin per lavorare su modelli stocastici con James F. Crow alla ricerca sull'azione del caso sulle mutazioni genetiche. Qui ha l'opportunit\u00e0 di partecipare ad una prestigiosa e avanzata comunit\u00e0 intellettuale di genetisti a lui affini, tra cui Newton Morton e, pi\u00f9 significativamente, Sewall Wright. Le sue scoperte e realizzazioni teoriche alla Wisconsin University includono un modello generale di deriva genetica casuale, che interessa alleli multipli, selezione, migrazione e mutazioni, pi\u00f9 alcuni lavori basati sul teorema fondamentale della selezione naturale di R.A. Fisher. Egli ha inoltre costruito, partendo dai lavori di Wright e utilizzando l'equazione di Fokker-Planck, un nuovo modello d'indagine statistica introducendo nel calcolo l'equazione retrospettiva di Kolmogorov alla genetica delle popolazioni, che permette di calcolare la probabilit\u00e0 di un gene di autodeterminarsi come \u2018'fissazione'\u2019 di un carattere genetico in una popolazione.\nTorna in Giappone nel 1956 dove vivr\u00e0 per il resto della sua vita, operando come direttore dell'Istituto Nazionale di Genetica."}
{"id": "2313402", "revid": "135224", "url": "https://it.wikipedia.org/wiki?curid=2313402", "title": "Colby O'Donis", "text": "Carriera.\nTrasferitosi in Florida durante l'infanzia, gi\u00e0 da giovanissimo O'Donis inizia a collaborare con il team di produttori/compositori Full Force, autori di numerosi successi dei Backstreet Boys, degli 'N Sync e di Britney Spears. All'et\u00e0 di 10 anni ottiene un contratto con la Motown Records, per la quale registra il brano \"Mouse in the House\", per la colonna sonora del film del 1999 \"Stuart Little\". Ad 11 anni fa parte del cast della sitcom statunitense \"Grandpa's Garage\", e dall'et\u00e0 di 14 anni apre i concerti di JoJo, B-5, Backstreet Boys, Brian McKnight, 98\u00ba, 'N Sync, Keyshia Cole, 112, Montell Jordan, Daddy Yankee, Omarion, Don Omar, Akon, Rihanna, Bobby Valentino, Ne-Yo e Lil Wayne.. O'Donis lavora anche con Michael Jackson per registrare il singolo \"Your Love in My Life\". Come attore comparir\u00e0 anche per alcuni episodi nel telefilm \"Ned - Scuola di sopravvivenza\".\nIn seguito Colby O'Donis collaborer\u00e0 con Akon, che produrr\u00e0 il suo primo singolo \"What You Got\", in cui il cantante senegalese partecipa anche come featuring, pubblicato il 26 febbraio 2008. Nell'aprile dello stesso anno O'Donis viene scelto per partecipare al popolare brano \"Just Dance\" di Lady Gaga che permette al cantante di ottenere una certa popolarit\u00e0 a livello mondiale. A giugno viene pubblicato \"Don't Turn back\" a cui segue l'album di debutto \"Colby O\", pubblicato il 16 settembre 2008. Il 23 novembre 2008, Colby O'Donis \u00e8 stato invitato a cantare l'inno nazionale americano all'apertura del MLS Cup 2008. Colby in seguito ha collaborato al brano \"Beautiful\" di Akon, ed a dicembre ha ricevuto una nomination ai Grammy Awards per il suo contributo al brano \"Just Dance\" di Lady Gaga."}
{"id": "2313405", "revid": "1543377", "url": "https://it.wikipedia.org/wiki?curid=2313405", "title": "James Harris Simons", "text": "Personalit\u00e0 di spicco nel mondo accademico e della finanza, nel 1982 fonda la Simons Renaissance Technologies Corporation, una societ\u00e0 privata di investimento con sede a New York che gestisce oltre 30 miliardi di dollari. Presidente dell'azienda, di ci\u00f2 che \u00e8 oggi uno degli hedge fund di maggior successo al mondo. Ha maturato, secondo le stime, 2,5 miliardi di dollari nel 2008, 2,8 miliardi di dollari nel 2007, 1,7 miliardi di dollari nel 2006 1,5 miliardi di dollari nel 2005 e 670 milioni di dollari nel 2004. Con una stima attuale (2020) del patrimonio netto di circa 23,5 miliardi di dollari, \u00e8 stato classificato da Forbes come la ventunesima persona pi\u00f9 ricca in America; nel 2006 venne proclamato dal Financial Times come il miliardario pi\u00f9 \"intelligente\".\nVive con la moglie a Manhattan e Long Island ed \u00e8 padre di cinque figli, rifugge i riflettori e raramente concede interviste, citando, a sua giustificazione, Benjamin, l'asino della \"Fattoria degli animali\": \"\"Dio mi ha dato una coda per scacciare le mosche. Ma io avrei preferito non avere n\u00e9 coda e n\u00e9 mosche\".\".\nBiografia.\nOrigini familiari e carriera.\nNipote del proprietario di una fabbrica di scarpe nel Massachusetts, si laurea nel 1958 in matematica e letteratura presso il Massachusetts Institute of Technology , e nel 1962, a soli 23 anni, con un dottorato di ricerca analogo, presso l'Universit\u00e0 della California a Berkeley. Dal 1961 al 1964, ha insegnato matematica presso l'Universit\u00e0 di Lancaster. Tra il 1964 e il 1968, fu tra il personale di ricerca della Divisione Comunicazione di ricerca per l'Istituto di Analisi della Difesa (IDA). Nel 1968, venne nominato presidente del dipartimento di matematica alla Stony Brook University.\nNel 1976, vinse il Premio Oswald Veblen per la geometria dell'American Mathematical Society, per un lavoro di \"Rivisitazione sulla minimizzazione multi-dimensionale di superfici e forme caratteristiche\". Ci\u00f2 ha dimostrato la validit\u00e0 della congettura di Bernstein fino alla ottava dimensione, ed un miglioramento del risultato di \"Wendell Helms Fleming\" su una generalizzazione del problema di Plateau. \u00c8 noto anche per i suoi studi sul riconoscimento di pattern. Inoltre, ha sviluppato la formula di Chern-Simons ed ha contribuito allo sviluppo della teoria delle stringhe, fornendo una base teorica per unire geometria e topologia con la teoria quantistica dei campi.\nNel 1978, ha lasciato l'universit\u00e0 per la creazione di un fondo d'investimento per scambi in merci e strumenti finanziari su base discrezionale.\nNel 2016 l'Unione Astronomica Internazionale ha dato il suo nome all'asteroide 6618 scoperto nel 1936, in considerazione dei suoi contributi alla matematica ed alla filantropia.\nLa \"Renaissance Technologies\".\nPer oltre due decenni, l'hedge fund Renaissance Technologies, \u00e8 stato operativo nei mercati di tutto il mondo. James Simons ha utilizzato complessi modelli matematici per analizzare ed eseguire operazioni, molte delle quali automatizzate. 'Renaissance' utilizza modelli per prevedere le variazioni di prezzo, e mediante serie storiche cerca di fare delle previsioni.\nNell'elaborazione di tali previsioni, impiega molti specialisti di formazione non economica, come matematici, fisici, ingegneri e statistici. Per esempio, il \"Renaissance Institutional Equities Fund (RIEF)\", \u00e8 stato progettato per gestire fino a 100 miliardi di dollari. Il RIEF storicamente ha trainato il fondo Medallion, un fondo separato dove sono depositati solo i conti personali dei dirigenti della societ\u00e0.\n\"\"\u00c8 sorprendente vedere un matematico di successo raggiungere il successo in un altro settore\", spiega Edward Witten, professore di fisica presso l'Institute for Advanced Study di Princeton, considerato da molti dei suoi colleghi uno dei migliori fisici teorici viventi. Nel 2006 Simons venne nominato ingegnere finanziario dell'anno da parte della \"International Association of Financial Engineers\". Nel 2007 si stim\u00f2 che avesse personalmente guadagnato 1,7 miliardi di dollari.\nAutismo.\nLa fondazione della famiglia si \u00e8 impegnata a donare 38 milioni di dollari in cause relative all'autismo. La fondazione prevede di spendere altri 100 milioni di dollari in quello che sta diventando il pi\u00f9 grande investimento privato nel settore della ricerca sull'autismo, mentre Simons personalmente esercita il controllo su dove e come il suo denaro viene speso. Ha inoltre fornito, per motivi di studio, il DNA della sua famiglia, in quanto sua figlia \u00e8 autistica. Quando il MIT gli ha chiesto finanziamenti per ricerca sul cervello, ha accettato a condizione che il progetto fosse incentrato sull'autismo.\nL'11 giugno 2003, la \"Fondazione Simons\" ha ospitato il suo primo \"Gruppo di esperti scientifici sulla ricerca sull'autismo\"\" di New York, un lungo giorno di ricerca che ha evidenziato le cause possibili dell'autismo, la precisa mappatura genomica di questa disabilit\u00e0, e lo studio della biochimica dei meccanismi che si verificano in persone con autismo. I partecipanti sono stati: David Amaral, il Dr. Eric Courchesne, il Dr. Heinz Nathaniel, Tom Insel, Catherine Signore, Dr. Fred Volkmar e Dr. Paul Greengard. La Fondazione ha recentemente donato 10 milioni di dollari a due ricercatori del \u2018Child Study Center\u2019 (Centro studi sul bambino), presso l'Universit\u00e0 Yale, per lo studio di come il fattore genetico sia determinante per l'insorgere dell'autismo."}
{"id": "2313408", "revid": "1982", "url": "https://it.wikipedia.org/wiki?curid=2313408", "title": "Italo-uruguayani", "text": ""}
{"id": "2313412", "revid": "125972774", "url": "https://it.wikipedia.org/wiki?curid=2313412", "title": "Amici di Maria De Filippi", "text": "Amici di Maria De Filippi, noto semplicemente come Amici, \u00e8 un talent show italiano in onda dal 17 settembre 2001, ideato e condotto da Maria De Filippi. Il programma va in onda per il day-time, con il pomeridiano e in prima serata su Canale 5 dal 14 settembre 2002. La prima edizione and\u00f2 in onda su Italia 1 dal 17 settembre 2001 al 27 maggio 2003, mentre dal 16 novembre 2020 al 14 maggio 2021 \u00e8 tornato in onda sulla stessa rete solamente per la striscia day-time.\nCon ventuno edizioni all'attivo \u00e8 il talent show pi\u00f9 longevo della televisione italiana.\nProduzione.\nInizialmente chiamato Saranno famosi (il nome venne cambiato il 7 gennaio 2003, a met\u00e0 della seconda edizione, per questioni legate ai diritti d'autore della serie televisiva omonima), questo talent show \u00e8 una scuola a cui partecipa una classe di circa venti alunni, appositamente scelta, con ragazzi tra i 16 e i 30 anni (precedentemente erano tra i 18 e i 26 anni) che aspirano a diventare cantanti, ballerini di jazz, hip hop e danza classica e attori (solo per la prima edizione anche musicisti e presentatori televisivi; solo nella sesta anche ginnasti; dalla nona edizione non \u00e8 pi\u00f9 presente la categoria recitazione, e, sempre nella nona edizione, \u00e8 stata introdotta la disciplina di canto lirico, poi eliminata nella stagione successiva. Ritorna nella diciottesima e ventesima edizione). Dalla dodicesima edizione \u00e8 presente anche la categoria rap e dalla tredicesima il programma \u00e8 aperto anche alle band, per quanto riguarda il canto, e alle crew e alla danza latino-americana, per quanto riguarda il ballo.\nI concorrenti seguono per tutto l'anno lezioni di varie materie con i relativi insegnanti. Sono ripresi dalle telecamere e nel corso dell'anno soggiornano in un albergo. Dalla ventesima edizione i concorrenti soggiornano, sin dalla fase iniziale, nella casetta del Serale, ripresi 24h su 24h dalle telecamere. \nIl programma \u00e8 diviso in due fasi: la fase iniziale, da ottobre a gennaio (per l'undicesima edizione fino a marzo, mentre per la dodicesima da gennaio ad aprile), in cui le capacit\u00e0 artistiche degli aspiranti professionisti vengono perfezionate e giudicate esclusivamente dagli insegnanti della rispettiva materia, e la fase finale, da marzo a maggio (per la dodicesima edizione da aprile a giugno), in cui l'avanzamento dei finalisti \u00e8 affidato anche al televoto. A giudicare l'idoneit\u00e0 dei concorrenti alla fase finale del programma, per la nona edizione viene chiamata una commissione di esperti (esterna e interna), mentre per la dodicesima e per la tredicesima c'\u00e8 una commissione esterna rappresentata da Gabry Ponte, Sabrina Ferilli e Luca Argentero, mentre per la quattordicesima la giuria \u00e8 composta da Sabrina Ferilli, Francesco Renga, Renato Zero (solo nella prima puntata) e Loredana Bert\u00e8 (nelle restanti puntate). Nella quindicesima edizione la giuria \u00e8 composta da Sabrina Ferilli, Loredana Bert\u00e8, Anna Oxa e Morgan, nella sedicesima tale ruolo \u00e8 ricoperto da Ambra Angiolini, Eleonora Abbagnato, Ermal Meta e Daniele Liotti, nella diciassettesima da Heather Parisi, Simona Ventura, Giulia Michelini, Marco Bocci, Ermal Meta ed Alessandra Amoroso (sostituita in alcune puntate da Elisa) mentre nella diciottesima unica giurata \u00e8 Loredana Bert\u00e8. Quest'ultima viene affiancata da Gabry Ponte e Vanessa Incontrada nella diciannovesima edizione. Per problemi legati al Covid-19 la Bert\u00e8 viene sostituita nella terza puntata da Christian De Sica poi nelle successive puntate da Alessia Marcuzzi mentre l'opinionista Tommaso Paradiso lascia sempre per lo stesso problema il talent dopo la seconda puntata. Nella ventesima edizione la giuria della fase serale \u00e8 composta da Stash, Stefano De Martino ed Emanuele Filiberto di Savoia.\n\"Amici\" ha segu\u00ecto il tempo di un vero e proprio anno scolastico nella prima, seconda, terza ed undicesima edizione, in onda da settembre a maggio. Le edizioni dalla quarta alla decima e la dodicesima sono durate di meno: la quarta e la settima sono terminate ad aprile, la quinta, sesta, ottava, nona e decima sono terminate a marzo, mentre la dodicesima da gennaio a giugno. La tredicesima, la quattordicesima e la diciassettesima edizione hanno avuto durata simile, con la prima iniziata a novembre e conclusa a maggio, e le altre iniziata a novembre e terminata a giugno. La quindicesima, la sedicesima e la diciottesima edizione sono iniziate a novembre e terminate a maggio. La diciannovesima edizione \u00e8 iniziata a novembre e terminata ad aprile.\nIl programma \u00e8 andato in onda su Italia 1 nella prima edizione; nella seconda edizione la striscia quotidiana del pomeriggio e la puntata settimanale del sabato furono promosse su Canale 5, ma la fase finale in prima serata (in onda nella primavera 2003) fu trasmessa nuovamente da Italia 1. A partire dalla terza edizione \u00e8 approdata definitivamente su Canale 5 anche la fase finale del programma. Il day-time della tredicesima e quattordicesima edizione \u00e8 stato trasmesso su Real Time, che ha trasmesso anche 15 episodi dei casting della quattordicesima edizione. Il day-time di quest'ultima \u00e8 stato trasmesso da Witty TV. Nella fase serale della quattordicesima edizione del programma \u00e8 stato trasmesso anche un secondo day-time di 15 minuti su Canale 5. Per la ventesima edizione la striscia quotidiana torna ad essere trasmessa su Italia 1 in orario preserale. Per le ventunesima edizione la striscia quotidiana va in onda solo su Canale 5 con una durata di 26-27 minuti, dopo \"Uomini e Donne\".\nDay-time.\nLa striscia del day-time, dalla prima edizione, \u00e8 andata in onda dal luned\u00ec al venerd\u00ec dalle 16:00, fino al 2003 su Italia 1 poi su Canale 5. Dalla tredicesima alla diciannovesima edizione \u00e8 andata in onda dal luned\u00ec al venerd\u00ec alle ore 13:50 su Real Time. Dalla diciassettesima edizione viene una breve striscia quotidiana su Canale 5 alle 16:10. Dalla ventesima edizione la striscia day-time lascia Real Time, e viene trasmessa dal 16 novembre 2020 al 14 maggio 2021 su Italia 1 alle 19:00. Dal 9 dicembre 2020 la striscia day-time torna anche su Canale 5 dalle 16:10 alle 16:40, con la voce narrante di Maria De Filippi. La striscia del day-time ha visto vari conduttori.\nDurante la fase iniziale, il sabato pomeriggio dalle 14:10 alle 16:00 su Canale 5 va in onda una puntata durante la quale le due classi si sfidano tra loro e vengono valutate da professori o televoto. Questa fase si conclude con l'accesso dei ragazzi al serale.\nFase finale (serale).\nAl termine della fase iniziale, tutti gli alunni affrontano un esame di sbarramento per poter passare alla fase finale. Nella settima edizione passavano invece alla fase finale, il cosiddetto \"serale\", i primi 12 alunni della classifica di gradimento. \u00c8 immune dal giudizio della classifica di gradimento chi supera l'esame nella propria materia e conquista quindi la maglietta che d\u00e0 l'accesso diretto al \"serale\". Per ogni disciplina \u00e8 messa a disposizione una sola maglietta. Gli sfidanti esterni non sono pi\u00f9 ammessi, ma ad ogni puntata, attraverso il meccanismo del televoto, due concorrenti si sfidano in prove di canto, ballo e/o recitazione. Non \u00e8 pi\u00f9 un commissario esterno a giudicare le sfide, ma il solo pubblico da casa.\nCon questo meccanismo gli alunni vengono progressivamente eliminati, fino ad arrivare all'ultima puntata, in cui solo pochi alunni si contendono il premio finale, consistente in un montepremi di 100.000 euro (comprendenti un contratto con Mediaset di 1 anno del valore di 50.000 euro). Nella settima edizione chi vince il programma si aggiudica un premio di 300.000 euro, invece al concorrente indicato dalla giuria composta da giornalisti e critici musicali (che vince il cosiddetto \"Premio della Critica\") viene assegnata una borsa di studio del valore di 50.000 euro. Nell'ottava e nella nona edizione il montepremi \u00e8 di 200.000 euro, mentre il premio della critica ha lo stesso valore dell'anno precedente. Nella decima e nell'undicesima edizione i due vincitori vincono ognuno 100.000 euro; il premio della critica rimane 50.000 euro. Nell'undicesima per il circuito big il vincitore avr\u00e0 in premio un concerto all'Arena di Verona. Dalla dodicesima edizione il vincitore torna ad essere uno che vince 150.000 euro, il vincitore della categoria perdente invece 50.000 euro. Il premio della critica rimane di 50.000 euro. Dalla quattordicesima edizione si va ad aggiungere il premio RTL 102.5 (radio partner di Amici). Nella quindicesima \u00e8 in palio una borsa di studio dal valore di 20.000 euro per il vincitore del premio Fonzies (sponsor di Amici). Nella sedicesima edizione, viene assegnato il premio Vodafone Shakethon (sponsor anche del premio della critica), che consiste in una borsa di studio per un corso di perfezionamento dal valore di 35.000 euro, vinto dalla cantante Federica Carta.\nModifiche nel corso degli anni.\nIl programma ha subito sostanziali modifiche nel corso delle varie edizioni:\nConcorrenti.\nPrima edizione (2001/2002).\nAllievi: 19 (7 cantanti, 8 ballerini, 4 attori)\nPodio\n\"fase finale:\"\nValeria Monetti (attrice), Claudia Mannoni (ballerina), Antonella Loconsole (cantante), Alessandro Vigilante (ballerino), Maria Pia Pizzolla (cantante), Monica Hill (cantante), Renato Sannio (attore e conduttore televisivo), Paolo Idolo (cantante e attore), Miriam Della Guardia (ballerina), Clementina Giacente (ballerina), Michael Calandra (cantante), Miriam Castorina (cantante), Gianluigi \u201cGigi\u201d Garretta (attore).\n\"non arrivati alla fase finale:\"\nZita Fusco (conduttrice televisiva e attrice), Gabriele Carbotti (cantante), Alfredo Raffaele \u201cFred\u201d Avitaia (conduttore televisivo e attore), Pierpaolo Astolfi (conduttore televisivo e attore), Alessia Natale (ballerina), Erika Parisi (ballerina), Mirna Brancotti (cantante), Irene Nurzia Humburg (attrice), Alessandra Piras (ballerina), Gian Marco Careddu (musicista), Daniela Romano (ballerina), Marco Maestrelli (attore), Francesco Giannini (cantante), Mario Crocetta (ballerino), Francesca Caselli (cantante), Manuele Morroni (cantante), Dalila Timaco (ballerina), Stefano Veronese (ballerino), Graziano Pimpolari (musicista), Marco Campanale (cantante), Chiara Bigioni (ballerina), Giuseppe \u201cJoseph\u201d Giannico (cantante).\nSeconda edizione (2002/2003).\nAllievi: 20 (7 cantanti, 10 ballerini, 3 attori)\nPodio\n\"fase finale:\"\nMarta Gerbi (cantante), Maria Stefania Di Renzo (ballerina), Enrico Pittari (attore), Leonardo Di Minno (cantante), Daniele Perrino (cantante), Stefano Bindinelli (ballerino), Augusto Da Gra\u00e7a (ballerino), Danilo Grano (ballerino), Jennifer Iacono (ballerina), Elena Novaresi (ballerina), Samantha Discolpa (cantante), Teresa Paternoster (attrice), Fausto Monteforte (ballerino), Roberta Mengozzi (attrice).\n\"non arrivati alla fase finale:\"\nFabio Morici (attore), Giovanna Martini (attrice), Sara Donadelli (ballerina), Fabio Villanis (cantante), Andrea Veschini (cantante), Antonino Grosso (cantante), Ettore Romano (cantante), Marcella Di Vita (cantante), Francesca Paganucci (cantante), Giacomo Milli (ballerino), Paolo Stella (attore), Luca Basto (ballerino), Luca Militello (cantante), Salvatore Andreoli (cantante), Consuelo Varini (cantante).\nTerza edizione (2003/2004).\nAllievi: 26 (11 cantanti, 12 ballerini, 3 attori)\nPodio\n\"fase finale:\"\nOlti Shaqiri (ballerino), Francesco Capodacqua (cantante), Anna Dalton Piccirillo (attrice), Sabatino D'Eustacchio (ballerino), Francesca Dario (ballerina), Alessia Orlandi (cantante), Salvatore Vinci (cantante), Federica Gargano (ballerina), Irene Guglielmi (cantante), Valerio Di Rocco (cantante), Gianluca Merolli (cantante), Simone Benedetti (ballerino), Antonio Guida (ballerino), Giorgia \u2018Gio\u2019 Minnella (ballerina), Sara Pamploni (ballerina), Sarah Jane Olog (cantante), Ornella Pellegrino (cantante), Giorgia Galassi (cantante), Catello Miotto (ballerino), Rosaria Loconte (ballerina), Laura Piunti (cantante), Rocco Pietrantonio (attore).\n\"non arrivati alla fase finale:\"\nDanilo Musci (ballerino), Morena Martini (cantante), Nicola Traversa (cantante), Katia Ancelotti (cantante), Alessia \u2018Ale\u2019 Pizzichemi (ballerina), Michael Schermi (attore), Martina Ardizzoni (cantante), Emanuela Boldetti (ballerina), Maria Letizia Arcudi (ballerina), Raffaella Iavarone (ballerina), Emiliano D'Angelo (ballerino).\nQuarta edizione (2004/2005).\nAllievi: 20 (8 cantanti, 9 ballerini, 3 attori)\nPodio\n\"fase finale:\"\nMarco Gandolfi Vannini (attore), Maddalena Sorrentino (cantante), Debora Terenzi (attrice), Marta Di Giulio (ballerina), Tili Lukaj (ballerino), Pietro Napolano (cantante), Piero Romitelli (cantante), Antonello Carozza (cantante), Valeria Belleudi (cantante), Antonio Fiore (ballerino), Massimiliano Pironti(ballerino), Alberto Galetti (ballerino), Rosanna Cestra (cantante), Maria Grazia Testaferrata (cantante), Alessia Ramazzotti (attrice), Simona Annese (ballerina).\n\"non arrivati alla fase finale:\"\nClaudia Gusmano (attrice), Michele Manfredini (ballerino), Mariangela Cafagna (ballerina), Antonio Tagnani (cantante), Thomas Grazioso (cantante), Alessandro Rende (ballerino), Salvatore Valerio (cantante), Valentina Campani (ballerina), Alexsandra Fiaschini (cantante), Antonio Propato (cantante), Marika Vezzola (cantante), Veronica Montali (cantante), Immacolata Allozzi (cantante), Roberta Fiorini (ballerina), Claudia Dongu (ballerina).\nQuinta edizione (2005/2006).\nAllievi: 18 (7 cantanti, 9 ballerini, 2 attori)\nPodio\n\"fase finale:\"\nErion Baze (ballerino), Rossella Luc\u00e0 (ballerina), Manola Moslehi (cantante), Nicola Gargaglia (cantante), Luana Guidara (ballerina), Roberto Carrozzino (ballerino), Robert Iaboni (attore), Giuseppe Landi (cantante), Michele Moretti (ballerino), Endri Roshi (ballerino), Roberta Zegretti (ballerina), Erika Mineo (cantante), Matteo Deledda (cantante).\n\"non arrivati alla fase finale:\"\nLuca Borro (cantante), Viviana Filippello (ballerina), Alberto Poletti (ballerino), Giovanni Fusco (ballerino), Sara Telch (ballerina), Brigida Cacciatore (cantante), Giuseppe Forlini (cantante), Antonello Mastrangelo (ballerino), Annavita Romano (ballerina), Filomena Cacciapuoti (cantante), Serena Silvani (attrice), Valentina Chisci (attrice), Tania Tuccinardi (cantante), Fabio De Martino (cantante), Vincenzo Pinto (cantante), Albina Bondarenko (ballerina)\nSesta edizione (2006/2007).\nAllievi: 14 (5 cantanti, 7 ballerini, 1 attore, 1 ginnasta)\nPodio\n\"fase finale:\"\nGiulia Franceschini (cantante), Antonino Aglian\u00f2 (ballerino), Jessica Villotta (ballerina), Federica Capuano (attrice), Manuel Aspidi (cantante), Roberta Miolla (ballerina), Salvatore Dello Iacolo (ballerino), Bambi Zamfir (ginnasta), Santo Giuliano (ballerino).\n\"non arrivati alla fase finale:\"\nMichi Pohoata (ginnasta), Alessio Paddeu (cantante), Pamela Buggiani (ballerina), Corinne Marchini (cantante), Stefano Villani (cantante), Emanuel Caserio (attore), Chiara Martegiani (attrice).\nSettima edizione (2007/2008).\nAllievi: 14 (8 cantanti, 5 ballerini, 1 attore)\nPodio\n\"fase finale:\"\nSusy Fuccillo (ballerina), Marta Rossi (cantante), Cassandra De Rosa (cantante), Giulia Piana (ballerina), Giuseppe Salsetta (cantante), Gennaro Siciliano (ballerino), Simonetta Spiri (cantante), Antonino Lombardo (ballerino), Maria Luigia La Rocca (cantante), Marina Giovanna Marchione (attrice).\n\"non arrivati alla fase finale:\"\nCristina Da Villanova (ballerina), Valentina Tarsitano (ballerina), Valentina Mele (ballerina), Gianluca Conversano (ballerino), Alessandra Valenti (ballerina), Vincenzo Mingolla (ballerino), Luca Barbagallo (ballerino), Mattia De Salve (ballerino), Saverio D'Amelio (attore), Sebastiano Formica (attore).\nOttava edizione (2008/2009).\nAllievi: 14 (7 cantanti, 7 ballerini)\nPodio\n\"fase finale:\"\nPedro Batista Gonzales (ballerino), Mario Nunziante (cantautore), Martina Stavolo (cantante), Adriano Bettinelli (ballerino), Silvia Olari (cantante), Domenico Primotici (ballerino), Daniela Stradaioli (ballerina), Jennifer Milan (cantante), Andreina Caracciolo (ballerina), Gianluca Lanzillotta (ballerino).\n\"non arrivati alla fase finale:\"\nLeonardo Marki Monteiro (ballerino), Daniele Smeraldi (cantante), Beatrice Zancanaro (ballerina), Pamela Scarponi (cantante), Angelo Marotta (attore), Piero Campanale (attore), Serena Carassai (ballerina), Carlo De Martino (ballerino), Francesca Maiozzi (ballerina), Iacopo Di Stefano (cantante), Arturo Caccavale (cantante), Francesco Di Nicola (cantante).\nNona edizione (2009/2010).\nAllievi: 14 (8 cantanti, 6 ballerini)\nPodio\n\"fase finale:\"\nStefano De Martino (ballerino), Elena D'Amario (ballerina), Rodrigo Almarales Gonzales (ballerino), Enrico Nigiotti (cantautore), Grazia Striano (ballerina), Michele Barile (ballerino), Borana Qirjazi (ballerina), Stefano Maiuolo (cantante), Angelo Iossa (cantante), Anna Altieri (cantante), Davide Flauto (cantante).\n\"non arrivati alla fase finale:\"\nValeria Valente (cantante), Arianna Mereu (cantante), Antonio Sisca (ballerino), Gabriele Manzo (ballerino), Nicholas Poggiali (ballerino), Nicol\u00f2 Marchionni (ballerino), Maddalena Malizia (ballerina), William Di Lello (cantante), Riccardo Occhilupo (ballerino), Januaria Carito (cantante), Denis Mascia (cantante), Stella Ancona (ballerina), Giorgio Miceli (ballerino), Rosolino Schillaci (cantautore).\nDecima edizione (2010/2011).\nAllievi: 12 (6 cantanti, 6 ballerini)\nPodio categoria canto\nPodio categoria danza\n\"fase finale:\"\nFrancesca Nicol\u00ec (cantante), Debora Di Giovanni (ballerina), Antonella Lafortezza (cantante), Diana Del Bufalo (cantante), Riccardo Riccio (ballerino), Antonio Mungari (cantante), Costantino Imperatore (ballerino).\n\"non arrivati alla fase finale:\"\nGiorgia Urrico (cantante), Andrea Condorelli (ballerino), Andrea Vigentini (cantante), Arnaldo Santoro (cantante), Gabriella Culletta (cantante), Paolo Cervellera (ballerino), Alessandro Paparusso (cantante), Stefan Di Maria Poole (cantante), Michelle Vitrano (ballerina).\nUndicesima edizione (2011/2012).\nAllievi: 14 (8 cantanti, 6 ballerini) + 9 big\nPodio categoria canto\nPodio categoria danza\n\"fase finale:\"\nClaudia Casciaro (cantante), Nunzio Perricone (ballerino), Valeria Romitelli (cantante), Jonathan Dante Gerlo (ballerino), Marco Castelluzzo (cantautore), Stefano Marletta (cantautore), Valentin Stoica (ballerino), Francesca Mariani (cantante), Jos\u00e8 Becerra Alvarez (ballerino).\n\"non arrivati alla fase finale:\"\nRuben Felipe Mendes Dos Santos Felizardo (cantante), Chiara Giuli (ballerina), Ilario Frigione (ballerino), Pamela Gueli (cantante), Lidia Caterina Pastorello (cantante), Caterina Licini (ballerina), Lorenzo Tognocchi (cantante), Alessandra Procacci (cantante), Legra Yunieska Sanchez (ballerina), Alessia Di Francesco (cantante), Daniele Sibilli (ballerino), Veronica Paradiso (ballerina), Nicola Di Trapani (cantante), Sergio Nigro (ballerino).\nPodio Categoria Big\n\"big eliminati\":\nAntonino Spadaccino (quarta edizione), Pierdavide Carone (nona edizione), Valerio Scanu (ottava edizione), Virginio Simonelli (decima edizione), Karima Ammar (sesta edizione).\nDodicesima edizione (2012/2013).\nAllievi: 16 (10 cantanti, 6 ballerini)\nPodio\n\"fase finale:\"\nPasquale Di Nuzzo (ballerino), Ylenia Morganti (cantante), Lorella Boccia (ballerina), Edwyn Roberts (cantautore), Antonio Parisi (breaker), Marta Marino (ballerina), Emanuele Corvaglia (cantautore), Angela Semerano (cantante), Costanzo Del Pinto (cantante), Antonio \u201cAnthony\u201d Donadio (breaker), Andrea Di Giovanni (cantante), Chiara Provvidenza (cantante).\n\"non arrivati alla fase finale:\"\nLorenzo Venera \u201cAmnesia\u201d (rapper), Andrea Attila Felice (ballerino), Antonio \u201cAnto\u201d Minini (ballerino), Nicola Rosafio (cantante), Davide Sacha Carella (cantante), Nicole Marin (ballerina), Giacomo Garavini (ballerino), Leonardo Bizzarri (ballerino), Marika Calabrese (cantante), Giosu\u00e8 Amato (cantautore), Federica Filannino (cantante), Etienne Pezzuto (ballerino), Maria Cristina Sangiorgio (cantante), Ruben Mendes (cantante), Martina Monaco (ballerina), Irene Rausa (cantante).\nTredicesima edizione (2013/2014).\nAllievi: 16 (9 cantanti (2 band), 7 ballerini (1 crew))\nPodio\n\"fase finale:\"\nChristian Pace (ballerino), Giada Agasucci (cantante), Nick Casciaro (cantante), Paolo Macagnino (cantante), Lorenzo Del Moro (ballerino), Oscar Valde\u00e8s Carmenates (ballerino), Pasquale Sculco (band Carboidrati), Federica Rigoli (ballerina), Matthew Totaro (crew Knef), Denny Lahome (rapper), Sara Mattei (cantante), Miriam Masala (cantante), Giacomo Castellana (ballerino).\n\"non arrivati alla fase finale:\"\nJacopo Paone (breaker), Alessio Trimboli (cantante), Simone Landini (crew Human Evolution), Francesco Bertini (latinista), Paolo Busti (ballerino), Giacomo Paci (cantautore), Francesca Del Toro (ballerina), Greta Giampietro (ballerina), Angelo D'Aiello (ballerino), Leonardo Cristoni (band Simons), Cesare Cernigliaro (rapper), Naomi Mele (ballerina), Exxtra (gruppo rap), Cristian Lo Presti (ballerino), Letizia Rizzoni (ballerina), Gloria Atzeni (cantante), Vincenzo Ficicchia (cantante), Valerio Moro (ballerino), Emiliano Serra (breaker), Michael Dakhil (cantante).\nQuattordicesima edizione (2014/2015).\nAllievi: 12 (6 cantanti (1 band), 6 ballerini)\nPodio\n\"fase finale:\"\nGiorgio Albanese (ballerino), Valentina Tesio (cantante), Luca Tudisca (cantautore), Cristian Lo Presti (ballerino), Shaila Gatta (ballerina), Paola Marotta (cantante), Michele Nocca (ballerino), Davide Mogavero (cantante).\n\"non arrivati alla fase finale:\"\nMattia Tuzzolino (ballerino), Simone Baroni (ballerino), Silvia Boreale (cantante), Alice Paba (cantautrice), Francesca Miola (cantante), Gabriele Tufi (cantante), Esteban Morales (cantante), Francesco Porcelluzzi (ballerino), Vanessa Guidolin (ballerina), Luana Fraccalvieri (cantante), Attika (band Elya Zambolin), The Whips (band Michela Italiani), Graziano Di Prima (latinista), Federico \"Itto\" Urgesi (cantautore), Leslie Sackey (cantante), La Gente (band Antonio Camilli), Danilo Aiello (ballerino), Francesco Bax (ballerino).\nQuindicesima edizione (2015/2016).\nAllievi: 12 (6 cantanti (1 band), 6 ballerini)\nPodio\n\"fase finale:\"\nAlessio Gaudino (ballerino), La Rua (band), Chiara Grispo (cantante), Alessio La Padula (ballerino), Michele Lanzeroti (ballerino), Cristiano Cosa (cantante), Patrizio Ratto (ballerino), Emanuele Caruso (latinista).\n\"non arrivati alla fase finale:\"\nJoshua Jack (cantante), Arianna Di Francesco (ballerina), Nevenera (band Stefano Carlino), Benedetta Orlandini (latinista), Andreas M\u00fcller (ballerino), Nick Zaramella (cantante), Luca Favilla (latinista), Carmela Senatore (cantante), Francesco Crimi (ballerino), Yvonne Tocci (cantante), Paolo Barbonaglia (ballerino), Luca D'Arbenzio (cantante), Raft (band), Gessica Taghetti (ballerina), Daniela Ribezzo (ballerina), Floriana Poma (cantante), Metr\u00f2 (band), Aula 39 (gruppo vocale).\nSedicesima edizione (2016/2017).\nAllievi: 12 (7 cantanti, 5 ballerini)\nPodio\n\"fase finale:\"\nMike Bird (cantante), Thomas Bocchimpani (cantante), Shady Cherkaoui (cantante), Cosimo Barra (latinista), Oliviero Bifulco (ballerino), Vittoria Markov (ballerina), Lo Strego (cantante), Michele Perniola (cantante).\n\"non arrivati alla fase finale:\"\nGiada Pilloni (cantante), Rosario Canale (cantante), Serena De Bari (cantante), Giulia Pelagatti (ballerina), Simone Frazzetta (ballerino), Francesco Parrino (cantante), Alessio Mininni (cantante), Elisa Vismara (cantante), Marta Mason (cantante), Valentina Giardullo (cantante), Erik Locatelli (ballerino), Lorenzo Sorice (ballerino), Raffaella Prisco (ballerina), Marc Lee (cantante).\nDiciassettesima edizione (2017/2018).\nAllievi: 14 (7 cantanti, 7 ballerini)\nPodio\n\"fase serale:\"\nEmma Muscat (cantante), Biondo (rapper), Bryan Ramirez (ballerino), Luca Capomaggi (ballerino), Zic (cantante), Matteo Cazzato (cantante), Valentina Verdecchi (ballerina), Sephora Ferrillo (ballerina), Daniele Rommelli (ballerino), Filippo Di Crosta (ballerino).\n\"non arrivati alla fase finale:\"\nGrace Cambria (cantante), Nicole Vergani (cantante), The Jab (band), Luca Vismara (cantante), Orion Pico (ballerino), Vittorio Ardovino (ballerino), Black Soul Trio (band), Claudia Manto (ballerina), Yaser Ramadan (cantante), Nicolas De Souza (ballerino), Mose (rapper), Emanuele Avino (cantante), Federico Baroni (cantante), Audjah Syarifam Rachmi (cantante), Silvia Belluco (cantante), Elliot Horne (cantante), Paola De Filippis (ballerina).\nDiciottesima edizione (2018/2019).\nAllievi: 12 (7 cantanti, 5 ballerini)\nPodio\n\"fase finale:\"\nTish (cantante), Umberto Gaudino (latinista), Mameli (cantante), Valentina Vernia (ballerina), Alvis (trapper), Jefeo (trapper), Ludovica Caniglia (cantante), Mowgly (breaker).\n\"non arrivati alla fase finale:\"\nMiguel Chavez (ballerino), Federica Marinari (cantante), Federico Milan (ballerino), Alessandro Casillo (cantante), Samuel Santarelli (latinista), Ahlana (cantante), Daniel Piccirillo (cantante), Gianmarco Galati (latinista), Marco Alimenti (ballerino), Anna Maria Ciccarelli (ballerina), Giacomo Eva (cantante), Arianna Forte (ballerina), Giusy Romaldi (ballerina).\nDiciannovesima edizione (2019/2020).\nAllievi: 10 (6 cantanti, 4 ballerini)\nPodio\n\"fase finale:\"\nNyv (cantante), Jacopo Ottonello (cantante), Valentin Alexandru Dumitru (latinista), Talisa Ravagnani (ballerina), Francesco Bertoli (cantante), Martina Beltrami (cantante).\n\"non arrivati alla fase finale:\"\nStefano Farinetti (cantante), Matteo Cogliandro (ballerino), Karina Samoylenko (ballerina), Federico Pietrucci (ballerino), Francesca Sarasso (cantante), Devil Angelo (rapper), Ayoub Haraka (ballerino), Skioffi (cantante), Michelangelo Vizzini (cantante), Giuseppe Preziosa (ballerino), Giorgia Lopez (ballerina), Inico (band), Alioscia Grossi (ballerino), Sofia Di Benedetto (ballerina).\nVentesima edizione (2020/2021).\nAllievi: 17 (10 cantanti, 7 ballerini)\nPodio\n\"fase finale:\"\nSerena Marchese (ballerina), Tancredi Cant\u00f9 Rajnoldi (cantante), Samuele Barbetta (ballerino), Raffaele Renda (cantante), Martina Miliddi (latinista), Enula Bareggi (cantante), Rosa Di Grazia (ballerina), Tommaso Stanzani (ballerino), Leonardo Lamacchia (cantante), Ibla (cantante), Esa Abrate (cantante), Gaia Di Fusco (cantante).\n\"non arrivati alla fase finale:\"\nElisabetta Ivankovich (cantante), Evandro Ciaccia (cantante), Arianna Gianfelici (cantante), Riccardo Guarnaccia (ballerino), Federica La Rocca (cantante), Letizia Bertoldi (lirica), Giulio Musca (cantante).\nVentunesima edizione (2021/2022).\nAllievi: 18 (9 cantanti, 9 ballerini)\n\"fase finale:\"\nMichele Esposito (ballerino), Dario Schirone (ballerino), Sissi (cantante), Alex (cantante), Carola Puddu (ballerina), Aisha Maryam Samb (cantante), Serena Carella (ballerina), Albe (cantante), John Erik De la Cruz (ballerino).\nAlice Del Frate (ballerina), Calma (cantante), Christian Stefanelli (ballerino), Crytical (rapper), Gio Montana (rapper), LDA (cantante), Leonardo Lini (latinista), Luigi Strangis (cantante), Nunzio Stancampiano (latinista).\n\"non arrivati alla fase finale:\"\nMattia Zenzola (latinista), Cosmary Fasanelli (ballerina), Rea (cantante), Nicol Castagna (cantante), Elena Manuele (cantante), Cristiano La Bozzetta (ballerino), Guido Domenico Sarnataro (ballerino), Virginia Vorraro (ballerina), Tommaso Cesana (cantante), Andrea Siragusa (cantante), Simone Russo (cantante), Alessandra Ciccariello (cantante), Giacomo Vianello (cantante), Flaza (cantante), Elisabetta Ivankovich (cantante), Mattias Nigiotti (ballerino), Inder (trapper), Kandy (trapper), Mirko Masia (ballerino).\nMerchandising legato ad \"Amici\".\nSigle e musiche utilizzate nel serale.\nDalla prima alla quarta edizione la sigla del programma era un medley delle canzoni \"It's Raining Men\" di Geri Halliwell e \"Maniac\" di Michael Sembello. A partire dalla quinta edizione viene creata una sigla ad hoc per il programma: l'inizio, durante l'apertura del ledwall con l'animazione del logo del programma su di esso, prevede una base preregistrata ritmata con dei tamburi/barili; al termine di esso senza interruzioni l'orchestra esegue un mashup strumentale delle canzoni \"It's Raining Men\" di Geri Halliwell e \"Eye of the Tiger\" dei Survivor. Nella dodicesima edizione la sigla era un medley delle canzoni \"Don't You Worry Child\" degli Swedish House Mafia, \"Firework\" di Katy Perry e \"Scream &amp; Shout\" di will.i.am e Britney Spears mentre il brano utilizzato per l'entrata degli ospiti era \"Try\" di Pink, usato anche nell'edizione successiva. La sigla della tredicesma edizione \u00e8 \"This Is What It Feels Like\" di Armin van Buuren, cantata in questo caso dai ragazzi. Una novit\u00e0 \u00e8 stata invece introdotta nella quattordicesima edizione: a differenza delle scorse edizioni, in questa la sigla \u00e8 cantata da Emma ed Elisa (direttrici artistiche di quell'edizione) che si esibiscono su \"A Sky Full of Stars\" dei Coldplay, che viene utilizzata anche per accogliere i giudici e gli ospiti. Stesso procedimento nella quindicesima edizione, in cui come nell'edizione precedente i direttori artistici (Emma Marrone e Elisa per la squadra bianca, Nek e J-Ax per la squadra blu) cantano sulle note di \"I Lived\" dei OneRepublic, che viene utilizzata anche per accogliere i giudici e gli ospiti. Nella prima parte della sedicesima edizione la sigla \u00e8 \"I Was Born to Love You\" di Freddie Mercury ma, a differenza degli anni precedenti, non \u00e8 cantata dai direttori artistici. Dalla quinta puntata, con l'arrivo di Emma direttrice artistica della squadra bianca in sostituzione di Morgan viene sostituita da \"Every Teardrop Is a Waterfall\" dei Coldplay. Fino all'undicesima edizione, gli autori decidevano la scaletta delle varie prove/sfide. Il jingle utilizzato per introdurle era una breve parte di \"Eye of the Tiger\" dei \"Survivor\". Il jingle utilizzato per le carte dei concorrenti alla fine delle sfide nella vecchia formula e alla fine delle partite nella formula corrente \u00e8 una musica creata dal programma.\nPremio RTL 102.5.\nNella quattordicesima e quindicesima edizione, RTL 102.5 presentava gli inediti di alcuni dei ragazzi durante il periodo della fase serale e dava la possibilit\u00e0 agli utenti di votare il preferito tramite il sito web, assegnando il premio RTL 102.5.\nL'esportazione del format fuori dall'Italia.\nIl format del talent, di propriet\u00e0 di Fascino PGT, \u00e8 stato esportato anche fuori dall'Italia. Il 29 marzo 2012 l'ufficio stampa della trasmissione ha reso noto che il format di Amici \u00e8 stato acquistato da una societ\u00e0 americana, la Shed Media Us Inc. di Los Angeles. Quest'ultima ha intenzione di produrre il programma non solo negli Stati Uniti, ma anche nel Regno Unito. Nel marzo 2013 Luca Zanforlin annuncia la sua assenza al serale per proseguire il progetto in Spagna, poi non realizzato.\n\"Amici - La sfida dei talenti\".\nIl 16 maggio 2009 presso Piazza San Carlo di Torino \u00e8 stato realizzato \"Amici - La sfida dei talenti\", in occasione dei Mediaset Days, dedicati al lancio dello switch over del digitale terrestre in Piemonte. Si tratta di uno spettacolo condotto da Maria de Filippi, che consiste in un confronto tra cantanti e ballerini di diverse edizioni del talent. La puntata speciale \u00e8 andata in onda marted\u00ec 16 giugno 2009 in prima serata su Canale 5, trionfando con il 26,36% di share, visto da 4,6 milioni di telespettatori.\nIn gara:\nLa commissione \u00e8 composta da esperti come i coreografi Vladimir Derevianko, Mia Michaels e Daniel Ezralow, il direttore del Teatro San Carlo di Napoli Giuseppe Carbone, i giornalisti Luca Dondoni (La Stampa) e Paolo Giordano (Il Giornale) e i rappresentanti delle case discografiche Rudy Zerbi (presidente Sony BMG), Marco Alboni (presidente Emi Music), Marcello Balestra (direttore artistico Warner Music) e Alessandro Massara (presidente Universal).\nLa competizione consiste in varie sfide nelle due categorie separate, che vengono giudicate dalla commissione. I due vincitori delle rispettive categorie si sfideranno dunque per decretare il vincitore assoluto. Il montepremi \u00e8 di 50.000 \u20ac, sempre assegnato dalla commissione.\nPer il canto vince Karima Ammar, mentre per il ballo vince Anbeta Toromani. La commissione ha decretato Anbeta Toromani vincitrice di \"Amici - La sfida dei talenti\".\nOspite della serata Gianna Nannini.\n\"Mai dire Amici\".\n\"Mai dire Amici\" and\u00f2 in onda nel 2011, condotto dalla Gialappa's Band, con la partecipazione della conduttrice Diana Del Bufalo: il programma mostrava i momenti pi\u00f9 divertenti del \"talent show\" Amici di Maria De Filippi. L'unica edizione della trasmissione venne trasmessa su Canale 5 in seconda serata durante il periodo del \"serale\" del 2011, prima il mercoled\u00ec e poi il luned\u00ec insieme a \"Mai dire Grande Fratello\", ottenendo buoni ascolti (specialmente nella seconda collocazione). Il \"format\" ebbe un totale di cinque episodi.\nSpin-off.\n\"Amici Celebrities\".\nTra settembre ed ottobre 2019 \u00e8 andato in onda uno spin-off chiamato \"Amici Celebrities,\" dove si sono sfidati personaggi noti provenienti dal mondo dello spettacolo. Il programma \u00e8 andato in onda in prima serata su Canale 5 per sei puntate, con la conduzione di Maria De Filippi nelle prime tre puntate, che sono andate in onda il sabato, e di Michelle Hunziker nelle successive tre, che invece sono andate in onda il mercoled\u00ec.\nLa vincitrice della prima edizione \u00e8 risultata Pamela Camassa.\n\"Amici Speciali\".\nDopo le sei puntate della diciannovesima edizione del programma, dal 15 maggio al 5 giugno 2020 \u00e8 andato in onda \"Amici Speciali\", una maratona di beneficenza per raccogliere fondi per l'emergenza da COVID-19 distribuita in quattro puntate nelle quali si sono sfidati i concorrenti delle passate edizioni con un meccanismo simile a quello utilizzato nel 2012. La commissione artistica \u00e8 la stessa usata per la versione classica del programma. L'edizione \u00e8 stata vinta da Irama."}
{"id": "2313422", "revid": "1305772", "url": "https://it.wikipedia.org/wiki?curid=2313422", "title": "Bacharach for president, Bruno Maderna Superstar!", "text": "Bacharach for president, Bruno Maderna Superstar! \u00e8 il quarto album dei Maisie, gruppo musicale pop rock indie italiano nato nel 1995 a Messina, pubblicato nel 2003.\nAlbum della \"svolta\" pop dei Maisie. Gli arrangiamenti si fanno sempre pi\u00f9 complessi e raffinati. Ma il gruppo messinese non rinuncia al suo gusto per la bizzarria e lo sberleffo. Il trombettista Roy Paci, compare in qualit\u00e0 di ospite in due brani: \"Flight song #7\" e \"I am sad\".\nLa label statunitense Acidsoxx realizza una versione americana dell'album."}
{"id": "2313436", "revid": "123701565", "url": "https://it.wikipedia.org/wiki?curid=2313436", "title": "Yamataky", "text": "Gli Yamataky \u00e8 una linea di giocattoli ideati da un designer americano che crea sotto lo pseudonimo di Yawrogi.\nDescrizione.\nSono dei pupazzi multifunzionali che grazie alla forma, alle feritoie, ai fori e agli incastri possono essere utilizzati in molti modi. Pur rientrando nella categoria degli art toys, designer toys o canvas toys si differenziano proprio per la loro funzionalit\u00e0 e versatilit\u00e0. Sono di plastica, alti circa 6,5 centimetri, venduti in bustine sigillate con allegata una carta contenente le istruzioni per l'uso, la mappa dell'Isola di Yamataky con le sue strade, i negozi e le abitazioni, l'elenco di tutti i personaggi ed il codice segreto che permette di vederne la relativa storia animata sul sito web.\nNonostante le funzioni siano circa una quindicina la possibilit\u00e0 di inventarne nuovi usi \u00e8 una caratteristica stessa del gioco. \u00c8 per\u00f2 la possibilit\u00e0 di personalizzarli per mezzo di pennarelli, vernici e colori vari l'attrattiva principale che permette nel migliore dei casi di creare delle mini opere d'arte che a loro volta alimentano un fenomeno di scambio tra appassionati che si ritrovano anche nei siti di aste online.\nLe storie di ogni singolo personaggio hanno contribuito al successo del prodotto sia tra i ragazzi che tra gli adulti (specie se genitori) in quanto trattano in modo molto diretto storie che affrontano temi difficili quali il rapporto con il denaro, la difesa degli animali, il conseguimento della linea perfetta, il dialogo con i propri genitori, la buona educazione, la violenza e altro.\nIn alcuni paesi come il Giappone e la Corea le storie sono state trasformate prima in manga e poi in mini serie tv.\nLe funzioni.\nCon uno Yamataky oltre alla possibilit\u00e0 di personalizzarlo secondo i propri gusti le funzioni sono:\nCon due Yamataky le funzioni aggiuntive sono:\nCon quattro Yamataky le funzioni aggiuntive sono:\nPersonaggi.\nI personaggi attualmente in vendita sono sei ed ognuno \u00e8 contraddistinto dal proprio colore e dalla propria storia:\nI personaggi del Web\nSul sito web si possono trovare altri personaggi, tre dei quali corredati della propria storia visibile liberamente senza codice segreto ma senza animazioni:\nGli Uomini in Blu\nGli Uomini in Blu sono i nemici degli Yamataky o perlomeno quelli che vorrebbero rendergli la vita complicata e difficile.\nSe gli Yamataky sono per loro natura degli spiriti liberi, pacifici, rilassati,di buon umore, chiassosi, allegri e per loro stessa ammissione anarchici,gli Uomini in Blu abitanti dell'isola vicina,l'Isola Blu rappresentano invece l'esatto opposto essendo perennemente tristi, seri,di poche parole, devoti alla burocrazia,ostili alle novit\u00e0, maniacalmente ligi alle mille regole decise dai loro governanti e sempre e solo vestiti rigorosamente in giacca e cravatta di colore blu.\n\u00c8 questa continua contrapposizione di stili di vita che caratterizza le avventure che coinvolgono i vari personaggi.\nAmbientazione.\nl'Isola di Yamataky \u00e8 il posto dove sorge la citt\u00e0 e si concentra la vita di tutti i personaggi Yamataky.\nQui si possono trovare le loro abitazioni,i loro negozi ed alcuni posti particolari tra cui spicca la Fabbrica di Vaniglia,il Negozio di Frittelle, il Gran Canile a 5 Stelle ed un bellissimo lago.\nNon piove mai, il clima \u00e8 sempre sereno e non ci sono catastrofi.\nL'unica regola dell'isola \u00e8 che non ci sono regole e cos\u00ec gli abitanti sono liberi di fare ci\u00f2 che vogliono, quando vogliono e come pi\u00f9 li aggrada. Ma \u00e8 proprio grazie al carattere degli Yamataky che agiscono sempre nel rispetto degli altri, delle cose, degli animali e della natura che sull'isola si vive in perenne pace ed armonia."}
{"id": "2313437", "revid": "1632387", "url": "https://it.wikipedia.org/wiki?curid=2313437", "title": "Kate Moss", "text": "Oltre che modella, Kate Moss \u00e8 anche universalmente riconosciuta come icona della moda. Il suo stile le ha fatto ottenere numerosi riconoscimenti, fra cui quello del \"Consiglio degli stilisti d'America\" di essere inserita nella lista delle donne vestite meglio nel mondo.\nCarriera.\nModella.\nNata in un centro suburbano di Londra, una zona periferica borghese, Croydon, in Inghilterra. Sua madre Linda fa la barista. Suo padre Peter \u00e8 invece un agente di viaggi. All'et\u00e0 di 14 anni viene scoperta da Sarah Doukas, la fondatrice dell'agenzia di moda \"Storm\" in un aeroporto di New York, che dice di lei:\nKate Moss non rientra in alcun modo nei canoni di bellezza del periodo, rappresentati da modelle statuarie come Claudia Schiffer, Cindy Crawford ed Elle Macpherson. La Moss \u00e8 infatti relativamente bassa, e decisamente magra. Inizialmente risulta difficile per la Doukas farle ottenere un contratto. Tuttavia, nel marzo 1990, le viene offerto un servizio fotografico per la rivista inglese \"The Face\", realizzato in una spiaggia a sud di Londra. Le foto ottengono notevole successo, rendendo la Moss un volto noto sulla scena della moda. Grazie al suo aspetto \"alternativo\", la modella viene associata al movimento grunge, promosso da band come i Nirvana.\nSubito dopo, lo stilista Calvin Klein, sceglie la Moss per una trasgressiva campagna pubblicitaria al fianco di Mark Wahlberg (all'epoca conosciuto come Marky Mark) che rende la modella internazionalmente famosa. Seguono a quella esperienza le passerelle dell'alta moda di New York, Parigi e Milano. Kate Moss compare sulla copertina di \"Harper's Bazaar\", \"Vogue\", \"Allure\", \"Elle\". Peter Lindbergh, prestigioso fotografo, l'ha inserita nel suo libro \"10 Women\", che consiste in un volume in bianco e nero dedicato alle donne del momento.\nNel 1995 la campagna pubblicitaria del profumo \"Obsession\" di Calvin Klein, in cui la Moss appariva seminuda, suscitarono enormi polemiche. Furono insinuate persino accuse di pedofilia, ed il dipartimento di giustizia, su ordine di Bill Clinton, allora presidente, decise di avviare un'inchiesta in merito che port\u00f2 al ritiro della campagna dopo appena tre settimane. \nNella sua carriera la Moss ha sfilato con praticamente tutti i pi\u00f9 grandi marchi della moda: Gucci, Dolce &amp; Gabbana, Louis Vuitton, Versace, Calvin Klein, Roberto Cavalli, Chanel, Missoni, Longchamp, David Yurman, Dior, Yves Saint Laurent, Burberry, Stella McCartney, Rimmel, e Bulgari, ed \u00e8 comparsa sulla copertina di \"Another Man\", \"Vanity Fair\", \"The Face\", e \"W\" e \"Vogue\", dove \u00e8 comparsa ben 24 volte.\nNel luglio 2007, con un guadagno stimato intorno ai nove milioni di dollari annui, la rivista \"Forbes\" ha nominato Kate Moss la seconda modella di maggior successo al mondo, posizione confermata anche nel 2008 e nel 2009.\nNel 2012 prende parte alla Cerimonia di chiusura dei Giochi della XXX Olimpiade di Londra. Nello stesso anno \u00e8 la protagonista del video di \"White Lights\" di George Michael. Nel 2013 viene scelta come testimonial della campagna autunno/inverno di Versace e viene nominata da Forbes la quarta modella pi\u00f9 pagata al mondo con un guadagno di 5.7 milioni di dollari. Ripete nel 2014, con guadagni di circa 7 milioni di dollari, quarto posto ex aequo con un'altra top model Kate Upton.Nel dicembre dello stesso anno posa per servizio fotografico senza veli sulla rivista Playboy per il numero di gennaio e febbraio 2014, fotografata Mert Alas e Marcus Piggott, in occasione del 60\u00ba anniversario della rivista. Inoltre diventa testimonial delle fragranza \"My Burberry\", accanto alla modella Cara Delevingne.\nNel 2015 \u00e8 protagonista, accanto a Lara Stone, della campagna pubblicitaria autunno/inverno di Balenciaga.\nStilista.\nIl 1\u00ba maggio 2007 una collezione disegnata dalla Moss esclusivamente per la catena di negozi Topshop, \u00e8 stata distribuita in 225 negozi nel Regno Unito. Per il lancio, la Moss si mostra nella vetrina del negozio di Oxford come \"manichino umano\", creando grande scalpore fra gli avventori. \u00c8 stato riportato che Topshop abbia pagato circa tre milioni alla Moss per la sua collezione, che include capi di abbigliamento, borse, scarpe e cinture di fascia economica medio-bassa (dai 12 ai 150 dollari). Tuttavia gli abiti della collezione sono apparsi anche su eBay. Il 25 ottobre 2007 \u00e8 stata lanciata per Topshop una collezione di biancheria intima disegnata dalla Moss.\nControversie.\nIl 15 settembre 2005 la rivista britannica \"Daily Mirror\" pubblica in prima pagina, ed in un ampio servizio, alcune fotografie che ritraggono Kate Moss, insieme al compagno Pete Doherty, nell'atto di consumare cocaina. Nell'articolo veniva anche riportato che la modella avesse sniffato cinque strisce di cocaina in appena 40 minuti. Venne detto che le fotografie erano state vendute alla rivista da James Mullord, ex manager di Doherty, per pi\u00f9 di 150.000 dollari. Nei periodi immediatamente successivi allo scandalo la maggior parte dei contratti di Kate Moss vengono annullati, a partire da quello di Stella McCartney di 4 milioni l'anno. La stessa posizione viene presa da Chanel e Burberry. Kate Moss \u00e8 costretta a chiedere pubblicamente scusa in conferenza stampa, ammettendo le proprie responsabilit\u00e0.\nIn sua difesa invece si schierano le colleghe Naomi Campbell e Helena Christensen, l'attrice Catherine Deneuve, l'ex-fidanzato Johnny Depp, e lo stilista Alexander McQueen, e mentre Christian Dior continua a farla apparire come propria testimonial la rivista \"W\" le dedica la copertina di novembre 2005. Nello stesso mese naufraga la relazione con Doherty, e dopo essere stata indagata per uso di sostanze stupefacenti il 16 giugno 2006 Kate Moss viene scagionata da ogni accusa.\nNel novembre 2006, la Moss ottiene il riconoscimento di \"modella dell'anno\" dal British Fashion Awards. A distanza di dodici mesi dallo scandalo, la Moss mantiene ben 18 contratti che includono: Rimmel, Agent Provocateur, Virgin Mobile, Belstaff, Beymen, Dior, Louis Vuitton, Roberto Cavalli, Longchamp, Stella McCartney, Bulgari, Chanel, Nikon, David Yurman, Versace, Mia Shvili, Calvin Klein Jeans e Burberry. Secondo la rivista \"Forbes\" la Moss dopo lo scandalo ha triplicato i propri guadagni, e le entrate finanziarie del biennio 2005\u20132006 ammontano a pi\u00f9 di 8 milioni di dollari, il che la rende la modella pi\u00f9 pagata al mondo, dietro soltanto Gisele B\u00fcndchen.\nDopo lo scandalo, le critiche nei confronti della Moss sono diventate sempre pi\u00f9 frequenti. Il giornalista Peter Hitchens ha descritto la sua \"parabola\" come un segno del declino culturale e morale della societ\u00e0. Tuttavia il 16 gennaio 2014 ha festeggiato il suo quarantesimo compleanno con un servizio fotografico vestita da coniglietta su \"Playboy\" e inaugurando, il giorno seguente, una mostra londinese intitolata \"Kate Moss: 40, a retrospective\".\nVita privata.\n\u00c8 la madrina dei figli di Paul Simonon e di Iris Law, figlia di Sadie Frost e Jude Law.\nTra le prime relazioni sotto i riflettori si contano quelle con il fotografo Mario Sorrenti e l'attore Johnny Depp. La modella ha avuto una figlia, Lila Grace, nata nel 2002 dalla relazione con Jefferson Hack, editore della rivista \"Dazed\".\nDurante il party successivo allo show televisivo per gli 80 anni di Frank Sinatra, ci fu un chiacchierato episodio venuto alla luce solamente molto tempo dopo. Kate, ai tempi solamente ventunenne e fidanzata con Johnny Depp, ha dichiarato: \u00abStavo seduta a fumare una sigaretta e sono rimasta sorpresa nel notare che lui mi stava fissando. A quel punto, improvvisamente, mi sono ritrovata circondata dalle sue guardie del corpo che impedivano al mio fidanzato di raggiungermi dove mi trovavo. Nel frattempo Frank Sinatra si era avvicinato a me. Ero cos\u00ec imbarazzata che a stento mi \u00e8 venuto in mente di fargli gli auguri di buon compleanno. Lui non ha detto una parola, ma mi ha stretto tra le sue braccia e mi ha baciato sulle labbra. Per un attimo mi sono persa nei suoi occhi blu. Che dire? \u00c8 stato il miglior bacio della mia vita\u00bb.\nKate Moss \u00e8 stata a lungo associata al cantante Pete Doherty, che durante un concerto tenuto l'11 aprile 2007 ha presentato la modella come propria fidanzata. Doherty aveva dichiarato di voler sposare la Moss durante l'estate 2007, ma la coppia si \u00e8 lasciata a luglio e Doherty ha definito la Moss \"stalker\".\nIl 26 marzo 2008 \"The Sun\" ha riportato la notizia che Kate Moss si era fidanzata con Jamie Hince, chitarrista dei The Kills, durante un viaggio ad Amsterdam. Hince ha proposto alla Moss di sposarlo con un anello vintage degli anni venti del valore di 10.000 sterline. Il 1\u00ba luglio 2011 Kate Moss e Jamie Hince si sono sposati presso una chiesa nel Gloucestershire, Inghilterra.\nI due hanno divorziato nel 2016, quando lei stava gi\u00e0 frequentando l'attuale fidanzato, il fotografo Conte Nikolai von Bismarck.\nHa in passato avuto molte relazioni: con l'attore Mark Wahlberg, con il cantante Evan Dando, Robert Del Naja, Lenny Kravitz, l'attore Billy Zane, Daniel Craig, Jonny Lee Miller, Jamie Dornan, Rhys Ifans e Russell Brand.\nUna statua d'oro raffigurante Kate Moss, ed intitolata \"Sirena\", \u00e8 stata realizzata da Marc Quinn e presentata ad una mostra del British Museum.\nPremi e riconoscimenti.\nI premi pi\u00f9 importanti appartengono alle nomination e vincite del British Fashion Awards, gli Oscar della moda britannici e anche da altri riconoscimenti;\nApparizioni nei video musicali.\nSingoli musicali.\nNella canzone dei Primal Scream, \"Some Velvet Morning\" ha anche cantato, come anche nel brano del suo ex-fidanzato Pete Doherty, \"La Belle et la B\u00eate\", dove lei canta la frase: \"Is she more beautiful than me?\". Inoltre, ha contribuito a scrivere alcuni testi delle canzoni dei Babyshambles. Nel singolo \"Dirty Robot\" dei Lemonheads canta insieme a un suo ex nonch\u00e9 amico, Evan Dando.\nDoppiatrici italiane.\nNelle versioni in italiano dei suoi lavori, Kate Moss \u00e8 stata doppiata da:"}
{"id": "2313438", "revid": "380453", "url": "https://it.wikipedia.org/wiki?curid=2313438", "title": "Montpellier H\u00e9rault Sport Club Volley-Ball", "text": "Il Montpellier H\u00e9rault Sport Club Volley-Ball \u00e8 una societ\u00e0 pallavolistica maschile francese, con sede a Montpellier: milita nel campionato francese di Ligue A e fa parte della societ\u00e0 polisportiva Montpellier H\u00e9rault Sport Club.\nStoria.\nIl club nacque nel 1941 per iniziativa della polisportiva (esistente gi\u00e0 dal 1921) facente capo all'Universit\u00e0 di Montpellier. Dopo la seconda guerra mondiale s'impose presto ai vertici del campionato francese: ne vinse quattro tra il 1947 e il 1951, per ritornare poi in auge nella prima met\u00e0 degli anni settanta, quando ottenne altre tre vittorie (1972, 1973 e 1975).\nNei decenni successivi altern\u00f2 discrete prestazioni in campionato e nelle coppe europee (fu terza in Coppa CEV nel 1987). Nel 2008 ha disputato la finale di Coppa di Francia. \nNel 2021, con l'ingresso del Groupe Nicollin, gi\u00e0 proprietario del club di calcio del , come azionista di maggioranza, il club opera un rebranding totale: cambia nuovamente denominazione in Montpellier H\u00e9rault Sport Club Volley-Ball, oltre che colori sociali e stemma, adottando quelli della formazione calcistica, che torna quindi a essere una societ\u00e0 polisportiva."}
{"id": "2313444", "revid": "1935652", "url": "https://it.wikipedia.org/wiki?curid=2313444", "title": "Pontificio consiglio della giustizia e della pace", "text": "Il Pontificio consiglio della giustizia e della pace (in latino \"Pontificium consilium de iustitia et pace\") \u00e8 stato un dicastero della Curia romana, istituito da papa Paolo VI nel 1967 per promuovere nel mondo la giustizia e la pace secondo il Vangelo e la dottrina sociale della Chiesa.\nStoria.\nIl pontificio consiglio della giustizia e della pace trova le sue radici nel Concilio Vaticano II e nell'auspicio dei padri conciliari, espresso nella \"Gaudium et spes\", sull'opportunit\u00e0 di creare \u00abun organismo della Chiesa universale, al fine di fomentare dovunque la giustizia e l'amore di Cristo verso i poveri; tale organismo avr\u00e0 per scopo di stimolare la comunit\u00e0 cattolica a promuovere lo sviluppo delle regioni bisognose e la giustizia sociale tra le nazioni\u00bb.\nPapa Paolo VI istitu\u00ec, con il \"motu proprio\" \"Catholicam Christi Ecclesiam\" del 6 gennaio 1967, la pontificia commissione \"Justitia et Pax\" che ebbe il suo statuto definitivo dieci anni dopo con il \"motu proprio\" \"Justitiam et pacem\" del 10 dicembre 1976. Giovanni Paolo II, con la costituzione apostolica \"Pastor Bonus\" del 28 giugno 1988, trasform\u00f2 la pontificia commissione nel \u00abpontificio consiglio della giustizia e della pace\u00bb.\nCon il \"motu proprio\" \"Humanam progressionem\" del 17 agosto 2016 papa Francesco ne ha disposto la soppressione a partire dal 1\u00ba gennaio 2017. Le sue funzioni sono ora esercitate dal nuovo Dicastero per il servizio dello sviluppo umano integrale.\nCompetenze e struttura.\nSecondo la \"Pastor Bonus\" scopo primario del Pontificio consiglio della giustizia e della pace era di attivare tutti i mezzi per la promozione nel mondo della giustizia e della pace secondo il Vangelo e la dottrina sociale della Chiesa.\nLa stessa costituzione apostolica cos\u00ec esplicitava i compiti di questo pontificio consiglio:\nLa direzione del Pontificio consiglio della giustizia e della pace era affidata ad un presidente, coadiuvato da un segretario e da un sottosegretario, tutti di nomina pontificia e della durata di cinque anni. Il Pontificio consiglio era costituito da circa una quarantina di persone, comprensive di membri a titolo effettivo e di consultori."}
{"id": "2313462", "revid": "228587", "url": "https://it.wikipedia.org/wiki?curid=2313462", "title": "Subterranea", "text": "Subterranea \u00e8 un album del gruppo musicale neo-progressive britannico IQ, pubblicato nel 1997. \u00c8 un doppio concept album.\nTracce.\nTutti i brani sono degli IQ, con testi di Peter Nicholls."}
{"id": "2313464", "revid": "838137", "url": "https://it.wikipedia.org/wiki?curid=2313464", "title": "Francesco Valletta", "text": "Figlio di Diego e nipote del famoso Giuseppe Valletta, Francesco, molto versato nello studio delle lingue e dei monumenti antichi, dovette, insieme al padre, vendere l'antica eredit\u00e0 del nonno Giuseppe per affrontare la grave situazione economica della famiglia. Furono vendute tutte le statue antiche ad un medico inglese per 1.100 ducati; la biblioteca e quarantacinque vasi etruschi vennero invece venduti ai padri dell'Oratorio di Napoli per 14.000 ducati.\nNel 1698, a diciotto anni d'et\u00e0, Francesco inizi\u00f2 a studiare legge, cosa che continu\u00f2 fino al 1702. Nel gennaio del 1711 prese la laurea dottorale in legge.\nFu grande amico di Matteo Egizio e mantenne un frequente carteggio letterario col Muratori.\nScrisse diverse poesie in italiano, latino e greco che vennero pubblicate in varie raccolte dell'epoca.\nNel 1755 fu uno dei quindici prescelti per entrare a far parte dell'Accademia Ercolanese. Inizialmente si pens\u00f2 anche di destinarlo al ruolo di segretario perpetuo di tale accademia, ma non potendo sostenere il laborioso incarico per la sua avanzata et\u00e0 e cagionevole di salute, gli fu infine preferito Pasquale Carcani."}
{"id": "2313465", "revid": "767487", "url": "https://it.wikipedia.org/wiki?curid=2313465", "title": "Ten Yard Fight", "text": "I Ten Yard Fight sono stati un gruppo hardcore punk statunitense, formatosi a Boston e appartenente alla scena hardcore locale.\nStoria.\nI Ten Yard Fight si sono formati nel 1995 con l'intenzione di dare nuova linfa al positive hardcore degli anni ottanta, ispirandosi a DYS, SSD e Minor Threat.\nInsieme ad In My Eyes e Floorpunch, Ten Yard Fight hanno fatto parte del revival youth crew del 1997.\nDopo lo scioglimento il bassista, Brian \"Clevo\" Ristau, suon\u00f2 negli Stop and Think, band anch'essa di Boston, mentre il cantante, Anthony \"Wrench\" Moreschi, divenne il frontman degli Stand &amp; Fight.\nL'ultimo concerto ufficiale dei Ten Yard Fight si svolse il 17 ottobre 1999 a Boston, tuttavia in seguito la band tenne altri concerti con solo una parte della formazione."}
{"id": "2313473", "revid": "123117227", "url": "https://it.wikipedia.org/wiki?curid=2313473", "title": "Verbicaro", "text": "Verbicaro (\"Vruv\u00ebc\u00e0r\u00eb\" in calabrese, \"Vervec\u00e0ri\" in greco bizantino) \u00e8 un comune italiano di abitanti della provincia di Cosenza, facente parte del Parco nazionale del Pollino.\nOrigini del nome.\nIl nome del comune deriverebbe dal latino \"vervecarius\", ossia \"pastore\"; secondo altri storici, invece deriverebbe dal nome greco di persona \"Nicolaus Berbecaris\".\nStoria.\nNell'agosto del 1911, in seguito ad un'epidemia di colera che colp\u00ec gran parte della popolazione, Verbicaro fu teatro di una sommossa popolare in cui furono assassinate tre persone, tra cui il sindaco e il segretario comunale, mentre il municipio fu dato alle fiamme.\nInfrastrutture e trasporti.\nVerbicaro \u00e8 raggiungibile:"}
{"id": "2313475", "revid": "122297346", "url": "https://it.wikipedia.org/wiki?curid=2313475", "title": "Christopher Moore", "text": "Biografia.\nNato a Toledo e cresciuto a Mansfield (Ohio), \u00e8 figlio di un poliziotto della stradale e di una venditrice di elettrodomestici. Frequenta la Ohio State University e a 19 anni si trasferisce nella regione della Central Coast, in California iscrivendosi al Brooks Institute of Photography di Santa Barbara (California).\nDal 2003 al 2006 ha vissuto per qualche anno sull'isola di Kauai, nell'arcipelago delle Hawaii. Vive tra le Hawaii e San Francisco.\nPrima di pubblicare il suo primo romanzo, \"La commedia degli orrori\" (1992), ha lavorato come cameriere, fotografo, DJ, portiere di notte, commesso di drogheria e riparatore di tetti, tutte occupazioni che svolgono i personaggi di alcuni dei suoi romanzi.\nIl protagonista tipo degli scritti di Moore \u00e8 il \"maschio beta\", un individuo comune che si trova improvvisamente coinvolto in circostanze straordinarie, al limite del paranormale. Il suo stile narrativo coniuga l'umanesimo di John Steinbeck, uno degli autori preferiti di Moore, con l'ironia tipica di Kurt Vonnegut e Douglas Adams.\nTutti i diritti degli scritti di Moore sono stati acquisiti o per lo meno opzionati da parte di produttori cinematografici, ma non \u00e8 stata realizzata alcuna trasposizione sul grande schermo.\nOpere.\nRacconti.\nEntrambi i racconti sono stati pubblicati nella raccolta \"Il karma del gatto\", Elliot, 2013, ISBN 978-88-6192-328-7."}
{"id": "2313479", "revid": "599013", "url": "https://it.wikipedia.org/wiki?curid=2313479", "title": "Erik Wahlstedt", "text": "Carriera.\nClub.\nErik inizia a tirare i primi calci al pallone nelle giovanili del BK Astrio, squadra nella quale esordisce anche da professionista, nel 1993. Passa poi all'IFK G\u00f6teborg dove gioca per tre anni, per trasferirsi poi all'Helsingborg ed avere, dal 2001 al 2004, una breve parentesi nell'Esbjerg fB, prima di tornare all'Helsingborg dove gioca attualmente.\nNazionale.\nCon la Nazionale \u00e8 sceso in campo due volte, senza segnare per\u00f2 nessuna rete. Prese parte alla comitiva che gioc\u00f2 gli Europei del 2004 in Portogallo."}
{"id": "2313486", "revid": "1305772", "url": "https://it.wikipedia.org/wiki?curid=2313486", "title": "Angostura", "text": ""}
{"id": "2313494", "revid": "729019", "url": "https://it.wikipedia.org/wiki?curid=2313494", "title": "Iperplasia diffusa delle cellule polmonari neuroendocrine", "text": "L' iperplasia diffusa delle cellule polmonari neuroendrocrine (DIPNECH) \u00e8 una rara lesione pre-invasiva che pu\u00f2 portare alla formazione di un tumore carcinoide.\nEpidemiologia.\nAnche se si hanno pochissimi dati in riguardo, si parla di 40 casi individuati sino agli inizi del XXI secolo, gli studi hanno dimostrato una maggiore manifestazione nel sesso femminile e non si sono trovate correlazioni con il fumo.\nSintomatologia.\nFra i sintomi e segni clinici si sono riscontrati casi di respiro difficoltoso.\nCollegamenti esterni.\nAssociazione Italiana Malattie Interstiziali o rare del Polmone Onlus "}
{"id": "2313501", "revid": "1005847", "url": "https://it.wikipedia.org/wiki?curid=2313501", "title": "Elezioni europee del 2009 nei Paesi Bassi", "text": "Le elezioni del 2009 per il Parlamento europeo si sono tenute nei Paesi Bassi il 4 giugno."}
{"id": "2313504", "revid": "80339", "url": "https://it.wikipedia.org/wiki?curid=2313504", "title": "Cammino neocatecumenale", "text": "Il Cammino neocatecumenale \u00e8 un itinerario di formazione nato in Spagna nei primi anni sessanta per iniziativa del pittore Kiko Arg\u00fcello e di Carmen Hern\u00e1ndez (morta il 19 luglio 2016); dal 1971 l\"'\u00e9quipe\" a capo del movimento include il presbitero Mario Pezzi.\nGli Statuti del Cammino neocatecumenale sono stati approvati dalla Santa Sede in via provvisoria da Giovanni Paolo II nel 2002 e poi definitivamente da Benedetto XVI nel 2008 Da febbraio 2018, Mar\u00eda Ascensi\u00f3n Romero \u00e8 subentrata al posto di Carmen Hern\u00e1ndez. La nomina a responsabile dell'equipe internazionale del Cammino Neocatecumenale \u00e8 avvenuta su richiesta del Dicastero per i Laici, la Famiglia e la Vita in base a quanto stabilito dagli Statuti che regolano il Cammino.\nObiettivi.\n\u00c8 costituito come fondazione autonoma di beni spirituali, dotata di personalit\u00e0 giuridica pubblica, approvata dalla Chiesa cattolica.\nPer Statuto \u00e8 rivolto principalmente a:\nSecondo i suoi fondatori, \u00abil Cammino Neocatecumenale non \u00e8 un movimento o un'associazione, ma uno strumento nelle parrocchie al servizio dei Vescovi per riportare alla fede tanta gente che l'ha abbandonata.\u00bb\nStoria.\nOrigini.\nNei primi anni sessanta, Francisco Jos\u00e9 G\u00f3mez Arg\u00fcello Wirtz, detto Kiko, era un pittore ateo attratto dal pensiero esistenzialista di Jean-Paul Sartre. La sua conversione al Cristianesimo segu\u00ec a un periodo di crisi esistenziale, durante il quale l'incontro con l'estetica e la filosofia spiritualista di Henri Bergson (che attribuisce all'intuizione un ruolo superiore alla ragione come strumento di conoscenza del reale), gli apr\u00ec la strada al dubbio religioso. Negli anni successivi, lavorando con un gruppo di artisti e architetti di arte sacra, entr\u00f2 in contatto con la spiritualit\u00e0 di Charles de Foucauld, la quale rappresent\u00f2 un momento di svolta nel suo percorso interiore, portandolo ad abbandonare il suo precedente stile di vita, le sue precedenti convinzioni filosofiche e l'attivit\u00e0 di pittore, per andare a vivere nella baraccopoli di Palomeras Altas, alla periferia di Madrid, dove vivevano famiglie di zingari e \"quinquilleros\" emarginati.\nA Palomeras Altas, in un contesto sociale caratterizzato da forte marginalit\u00e0 e degrado, Kiko Arg\u00fcello si trov\u00f2 presto impegnato nell'opera di evangelizzazione dei baraccati, nonostante questa non fosse stata inizialmente la sua intenzione. L\u00ec incontr\u00f2 Carmen Hern\u00e1ndez, una laureata in chimica associata per alcuni anni all'Istituto Misioneras de Cristo Jes\u00fas; tra il 1964 e il 1967 Kiko Arg\u00fcello si impegn\u00f2 con lei nell'elaborazione di una \"sintesi kerigmatico-catechetica\" ispirata al Concilio Vaticano II e fondata su un connubio tra Parola di Dio, liturgia ed esperienza comunitaria, che sar\u00e0 la base dottrinale del futuro Cammino neocatecumenale. \u00c8 proprio da questa loro riflessione che avr\u00e0 origine l'idea di un cammino spirituale, fondato sulla creazione di piccole assemblee (le future comunit\u00e0) di cristiani formate dai poveri di Madrid.\nSecondo Hern\u00e1ndez, Arg\u00fcello le confid\u00f2 in quegli anni esperienze mistiche e apparizioni mariane nelle quali Maria, madre di Ges\u00f9, lo esortava a dar vita a \u00abcomunit\u00e0 come la Sacra Famiglia di Nazaret\u00bb.\nKiko Arg\u00fcello racconta che l'allora arcivescovo di Madrid, Casimiro Morcillo, venuto a conoscenza dei piccoli gruppi che si stavano formando nelle baraccopoli, li invit\u00f2 a estendere quell'esperienza ad alcune parrocchie delle citt\u00e0 di Madrid e di Zamora. L'esperienza delle parrocchie cittadine, generalmente benestanti, era per\u00f2 diversa da quelle degli emarginati delle baracche. Molti cittadini non avevano evidenti bisogni materiali e le catechesi venivano vissute come conferenze di teologia, come occasioni di crescita intellettuale e non, come nelle intenzioni degli iniziatori, come un cammino di conversione e di \"kenosis\" dove, gradualmente, la spiritualit\u00e0 dell'uomo vecchio si spogliasse per poter essere rivestita della nuova creazione nello Spirito Santo. Per tali motivi, gli iniziatori pensarono a un percorso di riscoperta del Battesimo (denominato \"neo-catecumenato post-battesimale\") finalizzato alla preparazione spirituale degli adulti, con l'ambizione di rispondere ai cambiamenti sociali di quegli anni. \u00c8 in questo periodo che si forma la struttura del Cammino Neocatecumenale, come percorso spirituale della Chiesa cattolica rivolto non solo ai poveri ma a tutti i cristiani.\nNel 1968 Kiko Arg\u00fcello e Carmen Hern\u00e1ndez furono invitati in Italia da mons. Dino Torreggiani, fondatore della congregazione religiosa dei Servi della Chiesa, mentre lo stesso Casimiro Morcillo scrisse una lettera di presentazione diretta al cardinale Angelo Dell'Acqua, allora vicario del pontefice Paolo VI. Andarono a vivere nelle baracche del Borghetto Latino a Roma e avviarono il Cammino nella parrocchia di Nostra Signora del Santissimo Sacramento e Santi Martiri Canadesi, nel quartiere Nomentano; nel luglio del 1969 passarono poi a Firenze nella parrocchia di San Bartolomeo in Tuto (Scandicci), in seguito avviarono il Cammino nelle parrocchie romane di Santa Francesca Cabrini, di San Luigi Gonzaga e della Nativit\u00e0 di Nostro Signore Ges\u00f9 Cristo e infine a Ivrea. Da Roma, Firenze e Ivrea, il Cammino si diffuse successivamente in molte altre diocesi di Italia e del mondo. Nelle Marche (si pensava a un Centro a Loreto) Kiko Arg\u00fcello e Carmen Hern\u00e1ndez vennero accolti nella Parrocchia della Sacra Famiglia di Porto San Giorgio, la quale successivamente, grazie a un fedele della parrocchia, don\u00f2 una grande collina dove venne costruito il Centro Neocatecumenale Servo di Javh\u00e8 di Porto San Giorgio, visitato da papa Giovanni Paolo II poco tempo dopo la sua costruzione.\nNell'aprile del 1970, a Majadahonda, nei pressi di Madrid, Kiko Arg\u00fcello e Carmen Hern\u00e1ndez, insieme ad altri responsabili e parroci, si posero il problema dell'identit\u00e0 delle comunit\u00e0 che si stavano formando nelle parrocchie. Tale riflessione conflu\u00ec nella definizione delle caratteristiche fondamentali del Cammino neocatecumenale come movimento organizzato e strutturato sul territorio.\nNatura e missione della comunit\u00e0 neocatecumenale.\nIn quell'occasione, i seguenti capisaldi furono fissati dagli iniziatori, insieme con i parroci che avevano accolto il Cammino e altri catechisti e responsabili:\nAlcuni anni pi\u00f9 tardi, quando il Cammino era gi\u00e0 diffuso in molte diocesi italiane, i responsabili furono convocati dalla Congregazione del Culto Divino per presentare il loro itinerario di riscoperta del Battesimo. L'allora Segretario della Congregazione, mons. Annibale Bugnini, e gli esperti che lo coadiuvavano rimasero stupiti del valore di questa nuova realt\u00e0 ecclesiale. Dopo due anni di studio della prassi del Cammino, la Congregazione pubblic\u00f2 sulla sua rivista ufficiale la breve nota \"Praeclarum exemplar\" di apprezzamento dell'opera delle comunit\u00e0 neocatecumenali. \u00c8 in questi anni che viene scelto, su proposta della stessa Congregazione, il nome di Cammino neocatecumenale ovvero catecumenato post-battesimale.\nAttivit\u00e0 missionaria.\nDi fronte alla situazione di forte secolarizzazione del Nord Europa e di vaste aree del mondo, Kiko Arg\u00fcello e Carmen Hern\u00e1ndez hanno avviato, agli inizi degli anni ottanta, l'esperienza delle \"Famiglie in missione\", per fondare la Chiesa in paesi dove essa \u00e8 inesistente (\"Implantatio Ecclesiae\") o per aiutare a rafforzare le comunit\u00e0 l\u00ec presenti. Queste famiglie restano legate alla propria parrocchia e alla propria comunit\u00e0 originaria, e sono da queste sostenute per quanto concerne le spese per i viaggi, l'abitazione, il sostegno morale, la preghiera. La pi\u00f9 recente partenza di famiglie in missione \u00e8 avvenuta il 6 marzo 2015, ha riguardato duecentoventi famiglie neocatecumenali, che sono state mandate da papa Francesco a evangelizzare le zone pi\u00f9 scristianizzate del pianeta, portando cos\u00ec a oltre millecento il numero di \"famiglie in missione\" . Nel 2012 si contavano 72 seminari Redemptoris Mater.\nAll'opera di evangelizzazione iniziata dalle famiglie in missione, si \u00e8 ben presto affiancata anche quella dei sacerdoti missionari, con l'istituzione, in diverse diocesi e dietro esplicita richiesta dell'ordinario del luogo, di seminari Redemptoris Mater, seminari diocesani, internazionali, missionari, in cui vengono accolte gran parte delle vocazioni al sacerdozio nate in seno al Cammino. . Nel 2015 i seminari Redemptoris Mater nel mondo sarebbero 105.\nIn Ruanda, nell'ottobre del 1994, il sacerdote Justin Furaha e altre decine di persone tra sacerdoti, suore e laici appartenenti al Cammino, furono uccisi durante il genocidio ruandese in quanto cristiani appartenenti all'etnia Tutsi.\nUn'altra iniziativa significativa \u00e8 stata la costruzione e la gestione della Domus Galilaeae sul monte delle Beatitudini in Galilea, opera inaugurata da papa Giovanni Paolo II nel 2000 durante il suo storico viaggio in Terra Santa, che in quell'occasione celebr\u00f2 l'eucaristia con decine di migliaia di giovani, giunti in pellegrinaggio da tutto il mondo. La Domus Galilaeae \u00e8 un luogo di incontro e ritiro per i membri delle comunit\u00e0 neocatecumenali, durante il pellegrinaggio in Israele che viene compiuto in occasione della conclusione dell'itinerario neocatecumenale. \u00c8 diventato anche un luogo di incontro tra cristiani ed ebrei, in occasione delle visite che molti ebrei fanno in questo luogo.\nIl Cammino, pur avendo una struttura propria con responsabili \"vita natural durante\", non ha un patrimonio proprio, pertanto la Domus Galilaeae e il terreno stesso su cui l'edificio sorge non sono di propriet\u00e0 del Cammino, ma dell'ordine dei francescani. Allo stesso modo, i seminari \"Redemptoris Mater\" non appartengono al Cammino bens\u00ec sono propriet\u00e0 delle diocesi territoriali e i sacerdoti ordinati sono sacerdoti diocesani incardinati al servizio del vescovo della diocesi locale.\nTappe del Cammino.\nIl Cammino neocatecumenale si ispira alla costituzione del Concilio Vaticano II \"Sacrosanctum Concilium\", la quale al n. 64 afferma:\nRifacendosi al catecumenato antico, si struttura come un itinerario comunitario a tappe, ispirandosi all'idea originaria di \u00abfare comunit\u00e0 cristiane come la Sacra Famiglia di Nazaret che vivano in umilt\u00e0, semplicit\u00e0 e lode e dove l'altro \u00e8 Cristo\u00bb.\nCatechesi iniziali.\nIl percorso neocatecumenale prende inizio in una parrocchia con un ciclo di catechesi aperto a giovani e adulti, su invito del parroco, portato da un'equipe di catechisti e un presbitero. Questo percorso si distende sull'arco di quindici incontri, che durano all'incirca due mesi, in cui viene preparato il \"Kerigma\" (termine greco che significa lieto annuncio), cio\u00e8 l'annuncio della Resurrezione di Ges\u00f9, \"Dio fatto uomo\", morto sulla croce per la salvezza dell'umanit\u00e0, per il riscatto di ognuno dal peccato e dal male. Al termine di questo \"primo annuncio\", se il numero di partecipanti lo consente, viene avviata una nuova comunit\u00e0 che \u00e8 invitata ad intraprendere il suo \"cammino\" di crescita e maturazione nella fede in seno alla parrocchia alimentata dal \"tripode\": Parola di Dio - Liturgia - Comunione fraterna.\n1\u00aa fase: pre-catecumenato.\nLa prima fase, detta \"pre-catecumenato\" \u00e8 un tempo di \"kenosis\", cio\u00e8 di \"discesa\", di umilt\u00e0, nel conoscere meglio se stesso attraverso la comunit\u00e0. Questa fase si compone di 3 tappe:\n2\u00aa fase: riscoperta del catecumenato.\nRivivendo le tappe del \"Primo\" e del \"Secondo Scrutinio battesimale\", che costituiscono la prima parte del battesimo, si passa al \"catecumenato post-battesimale\", che \u00e8 un tempo di combattimento spirituale per acquistare la semplicit\u00e0 interiore dell\"'uomo nuovo\" che, come nello Shem\u00e0 ebraico, \u00abama Dio come unico Signore, con tutto il cuore, con tutta la mente, con tutte le forze\u00bb e che, come nel vangelo, \u00abama il prossimo come se stesso\u00bb. La Chiesa, nella persona del Vescovo (o di un suo rappresentante) soccorre il neocatecumeno, nel combattimento interiore, che caratterizza questa fase, attraverso alcune consegne:\n3\u00aa fase: riscoperta dell'elezione.\nDopo la seconda fase, si apre la fase della riscoperta dell'\"elezione\", \"cardine di tutto il neocatecumenato\", tempo di grazia, dove il neocatecumeno con l'aiuto dello Spirito Santo, \u00e8 chiamato a \"camminare nella lode\". Questo tempo culmina con il rinnovo delle promesse battesimali durante la veglia pasquale che \u00e8 tipicamente presieduta dal vescovo in Cattedrale. Ad esso segue un pellegrinaggio in Terra santa.\nResponsabili del Cammino.\n\u00c9quipe responsabile internazionale.\nFino alla morte di Carmen Hern\u00e1ndez nel mese di luglio 2016, l\"\u00e9quipe\" responsabile internazionale del Cammino neocatecumenale \u00e8 stata composta dagli iniziatori Kiko Arg\u00fcello e Carmen Hern\u00e1ndez, affiancati da un presbitero, Padre Mario Pezzi. Riguardo alla durata del mandato, c'\u00e8 una netta differenziazione tra i primi componenti dell'\u00e9quipe responsabile e i componenti che dovranno subentrare alla morte di uno o ambedue gli iniziatori. Questo costituisce un caso unico negli ordinamenti e statuti dei movimenti ecclesiali e ordini religiosi della Chiesa Cattolica, nei quali non vengono fatte distinzioni tra i fondatori e coloro che li seguono nella conduzione dei movimenti stessi. Infatti, come esplicitamente e dettagliatamente indicato nello statuto del Cammino (art. 34), solo i due iniziatori dell'\u00e9quipe internazionale non hanno scadenza di mandato e sono in carica fino alla morte; viceversa tutti coloro che succederanno verranno scelti (se uno degli iniziatori \u00e8 ancora vivo) oppure eletti per un mandato di sette anni eventualmente rinnovabile con successiva elezione\nQuindi, fermo restando che per gli iniziatori \u00e8 previsto un mandato a vita, e non \u00e8 neanche ipotizzata la possibilit\u00e0 di rinuncia o decadenza, riguardo alla successione, come recita l'art. 35 dello Statuto, i membri che succederanno potranno essere nominati direttamente solo dall'equipe attuale mentre, dopo il decesso degli iniziatori, ogni altro membro successivo dovr\u00e0 essere eletto e avere mandato strettamente limitato nel tempo a sette anni.\nPrima dell'approvazione dello Statuto l'equipe internazionale aveva provveduto a nominare il collegio elettivo, che \u00e8 e sar\u00e0 costituito da un numero di membri variabile da ottanta a centoventi)., il cui compito \u00e8 quello di eleggere l'\u00e9quipe internazionale del cammino quando entrambi gli iniziatori saranno deceduti. Sono previste due possibili composizioni dell'\u00e9quipe internazionale, a discrezione del collegio elettivo:\nI membri del collegio sono segreti, ed i loro nomi depositati presso il Pontificio consiglio per i laici dagli iniziatori del Cammino; la nomina nel collegio \u00e8 a vita, e decade solo in caso di morte, rinuncia o gravi motivazioni tali da richiederne la revoca. Ogni componente dell'\u00e9quipe internazionale \u00e8 eletto quando raggiunge i due terzi dei consensi del collegio elettivo, ma la nomina dovr\u00e0 essere ratificata dal Pontificio consiglio dei laici. Il primo ad essere eletto \u00e8 il responsabile dell'\u00e9quipe, che deve essere un uomo sposato o celibe. L'\u00e9quipe internazionale del cammino ha un mandato di sette anni e al termine del mandato il consiglio elettivo \u00e8 chiamato ad eleggere una nuova \u00e9quipe. L'\u00e9quipe uscente pu\u00f2 essere riconfermata pi\u00f9 volte, ma tale riconferma pu\u00f2 avvenire solo attraverso il voto del consiglio. In caso di morte di un membro dell'\u00e9quipe il responsabile provvede alla sua sostituzione senza consultare il consiglio elettivo. Se il responsabile dell'\u00e9quipe viene a mancare il consiglio elettivo rielegge per intero una nuova \u00e9quipe.\n\u00c9quipe responsabili nazionali o regionali.\nL'\u00e9quipe internazionale responsabile del cammino nomina e si confronta con le \u00e9quipe responsabili nazionali, che seguono il cammino nella nazione di loro competenza; essi hanno il compito di guidare le comunit\u00e0 presenti in quella nazione.\nSe una nazione \u00e8 molto estesa, oppure le comunit\u00e0 in essa presenti sono particolarmente numerose, \u00e8 possibile che l'\u00e9quipe internazionale nomini dei responsabili diocesani, che guidano il cammino in una determinata diocesi, o dei responsabili regionali, che guidano il cammino in una determinata area della nazione. In Italia ad esempio, dove le comunit\u00e0 sono molto numerose, \u00e8 presente una \u00e9quipe regionale per ognuna delle Regioni d'Italia.\nL'\u00e9quipe regionale o nazionale si confronta con i catechisti ed i responsabili delle comunit\u00e0 della regione, area o nazione di cui sono responsabili.\n\u00c9quipe responsabile della comunit\u00e0.\nL'elezione dell'\u00e9quipe responsabile di una comunit\u00e0 avviene nel momento in cui essa si forma, ossia al termine del ciclo delle catechesi iniziali, e viene effettuata fra gli stessi membri della comunit\u00e0; all'elezione dell'\u00e9quipe responsabile partecipano obbligatoriamente anche i catechisti. Essa \u00e8 di solito composta da un responsabile, un viceresponsabile e se \u00e8 necessario vengono nominati anche dei corresponsabili. Il responsabile pu\u00f2 rinunciare in qualsiasi momento all'incarico, e la sua sostituzione avviene sempre con il voto dei membri della comunit\u00e0 e dei catechisti, che provvedono a rinominare l'intera \u00e9quipe.\n\u00c9quipe di catechisti.\nL'elezione di nuovi catechisti fra i membri di una comunit\u00e0 avviene sempre dopo il secondo scrutinio. Come nell'elezione dell'\u00e9quipe responsabile della comunit\u00e0, viene prima nominato il responsabile dell'\u00e9quipe e poi gli altri nuovi catechisti. Il catechista della comunit\u00e0 tuttavia pu\u00f2 annullare la nomina se lo ritiene opportuno, in questo caso si elegge un nuovo catechista.\nL'\u00e9quipe nominata pu\u00f2 tenere un ciclo di catechesi iniziali e guidare una comunit\u00e0 appena formata. Tuttavia se la comunit\u00e0 da cui proviene l'\u00e9quipe di catechisti non ha finito il cammino, la catechesi del secondo scrutinio \u00e8 affidata a dei catechisti che hanno terminato le tappe di questo percorso. Se la comunit\u00e0 supera lo scrutinio, l'\u00e9quipe di catechisti che ha guidato questo passaggio subentra all'altra.\n\u00c9quipe di catechisti itineranti.\nDall'\u00e9quipe responsabile internazionale dipendono le \u00e9quipe dei cosiddetti \"catechisti itineranti\" (ad oggi circa settecento) le quali, per conto dell'\u00e9quipe internazionale, sono responsabili del Cammino neocatecumenale nelle varie regioni del mondo, contribuiscono a formare le prime comunit\u00e0 e a mantenere regolari contatti con i vescovi delle diocesi in cui operano. Le \u00e9quipe itineranti mantengono un legame costante con i responsabili internazionali del Cammino (in occasione delle \"convivenze degli itineranti\"), visitano periodicamente le comunit\u00e0 da loro catechizzate e curano lo sviluppo del Cammino nel territorio loro assegnato, nella fedelt\u00e0 al carisma degli iniziatori.\nLe \u00e9quipe di \"catechisti itineranti\" per l'evangelizzazione sono formate da uomini o donne celibi, da coppie sposate e da un sacerdote (che abbia ottenuto il permesso dal proprio vescovo o dal proprio superiore religioso). Questi si offrono spontaneamente, devono essere disponibili a lasciare casa, lavoro e amicizie per essere mandati in qualunque parte del mondo nella precariet\u00e0, senza ricevere compensi e confidando nella Provvidenza. I \"catechisti itineranti\" restano legati alla propria parrocchia e alla propria comunit\u00e0 originaria, alla quale ritornano periodicamente. Inoltre sono liberi di interrompere in qualsiasi momento la propria esperienza missionaria.\nLe \"\u00e9quipe itineranti\" si recano in un'altra diocesi, su invito del Vescovo locale e di almeno un parroco interessato, per avviare il Cammino neocatecumenale in una parrocchia dove questo non sia ancora esistente. Le \u00e9quipe sono composte, abitualmente, secondo uno schema che prevede la presenza, oltre a quella fissa del presbitero, di una coppia e di un celibe oppure - in mancanza di una coppia - di un celibe e una nubile. La scelta avviene generalmente attraverso un sorteggio tra quanti abbiano completato (o quasi) tutte le tappe del Cammino e si siano al contempo dichiarati disponibili.\nI ruoli all'interno della comunit\u00e0.\nLa comunit\u00e0, come gi\u00e0 detto, possiede una propria \u00e9quipe di responsabili, che si compone di un responsabile, uno o pi\u00f9 viceresponsabili e, se necessario, di uno o pi\u00f9 corresponsabili. Oltre a questa \u00e9quipe, all'interno delle comunit\u00e0 sono presenti altre figure che non sono citate negli statuti ma la cui presenza \u00e8 consolidata sin dall'inizio del Cammino. Sono:\nTerminologia tipica del Cammino.\nTra i componenti del Cammino si \u00e8 formata da tempo una terminologia tipica, spesso legata alle catechesi e ai discorsi del fondatore, o a particolari celebrazioni o eventi:\nRiconoscimenti nel mondo cattolico.\nIl Cammino neocatecumenale \u00e8 una fondazione autonoma di beni spirituali riconosciuta dalla Chiesa cattolica e in comunione con il suo Magistero.\nRiconoscimenti precedenti l'approvazione.\nNei suoi oltre cinquanta anni di diffusione, il Cammino neocatecumenale ha goduto della stima dei pontefici e del favore di molti ecclesiastici. Nel corso degli anni, ha raccolto numerosi elogi e incoraggiamenti. Gi\u00e0 san Paolo VI, in un'udienza generale, nel 1974, affermava:\nAnche le celebrazioni eucaristiche del Cammino neocatecumenale sono state elogiate dalle autorit\u00e0 ecclesiastiche e, particolarmente, dalla Congregazione per il Culto Divino e la Disciplina dei Sacramenti. Nel 1974, la Congregazione pubblicava su \"Notitiae\", il suo bollettino ufficiale, una nota laudatoria firmata da Annibale Bugnini sulle celebrazioni eucaristiche del Cammino neocatecumenale:\nLa stessa Congregazione, nel 1988, pubblicava una \"Notificazione\" in cui autorizzava le celebrazioni dei neocatecumenali ricordando che \u00able celebrazioni di gruppi particolari riuniti per una specifica formazione loro propria sono previste nelle istituzioni Eucharisticum Mysterium, del 25 maggio 1967, nn. 27 e 30 (AAS 59, 1967, 556-557) e Actio Pastoralis, del 15 maggio 1969 (AAS 61, 1969, 806-811)\u00bb; autorizzava \u00abla comunione sotto le due specie\u00bb e incoraggiava inoltre i vescovi \u00aba voler considerare e approfondire il valore spirituale e formativo di queste celebrazioni\u00bb.\nMolte sono poi le occasioni nelle quali san Giovanni Paolo II espresse la propria stima e affetto. Lo stesso si esprimeva con parole di elogio nella sua Lettera \"Ogniqualvolta\" del 30 agosto 1990, indirizzata a mons. Paul Josef Cordes, Vice Presidente del Pontificio Consiglio per i Laici, incaricato \"ad personam\" per l'Apostolato delle Comunit\u00e0 Neocatecumenali:\nApprovazione dello Statuto da parte della Santa Sede.\nAll'inizio del 1997 Giovanni Paolo II chiese ai responsabili del Cammino una regolazione statutaria.\nUna prima versione degli \"Statuti del Cammino neocatecumenale\" fu respinta all'inizio del 1999. Il giurista neocatecumenale padre Javier Sotil, rettore del Redemptoris Mater di Brasilia, nel maggio 1999, durante una convivenza al Centro Neocatecumenale internazionale di Porto San Giorgio con Kiko Arg\u00fcello e Carmen Hern\u00e1ndez, annunci\u00f2 che la bocciatura era stata \u00abprovvidenziale\u00bb perch\u00e9 aveva dato modo di \u00abpensare e ripensare, consultare tante persone per preparare una seconda bozza che \u00e8 qui pronta\u00bb.\nIl 29 giugno 2002 (Solennit\u00e0 di San Pietro e Paolo), lo statuto del Cammino neocatecumenale fu approvato \"ad experimentum\" dal Pontificio Consiglio per i Laici. Il decreto di approvazione del Pontificio Consiglio per i Laici recitava: \u00abTenuto conto dei numerosi frutti spirituali apportati alla nuova evangelizzazione dalla prassi del Cammino neocatecumenale - accolto e valorizzato nei suoi oltre trent'anni di vita in molte Chiese locali - segnalati al Pontificio Consiglio per il Laici da numerose lettere raccomandatizie di cardinali, patriarchi e vescovi; dopo attento esame del testo degli Statuti, frutto di un laborioso processo di collaborazione tra gli iniziatori del Cammino neocatecumenale e il Pontificio Consiglio per i Laici, che si \u00e8 avvalso del contributo apportato nell'ambito delle competenze loro proprie da diversi dicasteri della Curia Romana ( [...] ) il Pontificio Consiglio per i Laici DECRETA l'approvazione \"ad experimentum\" per un periodo di cinque anni degli Statuti del Cammino neocatecumenale.\u00bb.\nL'intervento di Kiko Arg\u00fcello alla consegna dello Statuto del Cammino neocatecumenale il 29 giugno 2002 cominci\u00f2 con: \u00absiamo contentissimi che dopo tutto il travaglio di questi anni si sia potuti arrivare alla approvazione dello Statuto\u00bb.\nNei discorsi e nelle omelie di Giovanni Paolo II del 29 giugno 2002 e dei giorni successivi, non appare alcuna menzione dell'approvazione degli Statuti, nonostante Kiko Arg\u00fcello avesse ringraziato personalmente il Papa per aver \u00abvoluto in prima persona questa approvazione\u00bb.\nIl 21 settembre 2002, Giovanni Paolo II ricevette in udienza a Castel Gandolfo gli iniziatori del Cammino e, commentando l'approvazione dello Statuto \"ad experimentum\", volle nuovamente esprimere il suo incoraggiamento:\nGiovanni Paolo II conferm\u00f2 che \u00ab...gli Statuti devono costituire per il Cammino neocatecumenale una \"chiara e sicura regola di vita\", un punto di riferimento fondamentale affinch\u00e9 questo processo di formazione, che ha come obiettivo di portare i fedeli ad una fede matura, possa essere realizzato in un modo confacente alla dottrina e alla disciplina della Chiesa\u00bb.\nLo Statuto rinviava a un Direttorio Catechetico che raccoglie la tradizione orale e indica la prassi del Cammino. Giovanni Paolo II precis\u00f2 che \u00abspetta ora ai Dicasteri competenti della Santa Sede esaminare il Direttorio catechetico e tutta la prassi catechetica nonch\u00e9 liturgica del Cammino stesso. Sono certo che i suoi membri non mancheranno di assecondare con generosa disponibilit\u00e0 le indicazioni che loro verranno da tali autorevoli fonti\u00bb.\nCiononostante sulla stampa anche cattolica \u00e8 stato talvolta scritto erroneamente che era stato approvato anche il Direttorio Catechetico; per esempio da Saverio Gaeta, caporedattore di Famiglia Cristiana: \u00abinsieme con lo Statuto viene di fatto ratificato il testo degli \"Orientamenti alle \u00e9quipe di catechisti\", che rappresenteranno le linee guida della catechesi neocatecumenale\u00bb. La consegna dei testi degli \"Orientamenti\" alle Congregazioni vaticane cominci\u00f2 nel 1977. Si trattava perci\u00f2 di un'approvazione parziale (oltre che \"ad experimentum\"), poich\u00e9 durante l'arco di validit\u00e0 dello Statuto \"ad experimentum\" il Direttorio contenente le catechesi e la prassi del Cammino (non scindibili dal Cammino stesso) non fu pubblicato.\nLo Statuto del Cammino neocatecumenale fu approvato in forma definitiva l'11 maggio 2008 (Solennit\u00e0 di Pentecoste), con Decreto del Pontificio Consiglio per i Laici, il quale sancisce \nIl Presidente del Pontificio Consiglio per i Laici, cardinale Stanis\u0142aw Rylko, consegn\u00f2 il nuovo testo agli iniziatori del Cammino neocatecumenale, Kiko Arg\u00fcello e Carmen Hern\u00e1ndez, il 13 giugno 2008. Queste le parole del cardinal Rylko, alla domanda su quale significato abbia questa approvazione, per la Chiesa e per il Cammino stesso: \u00abSignifica la conferma da parte della Chiesa dell'autenticit\u00e0, della genuinit\u00e0 del carisma che sta alla loro origine nella vita e nella missione della Chiesa. In modo particolare, questo riguarda il Cammino che ha ormai lunga storia nella Chiesa, pi\u00f9 di 40 anni, e porta nella vita della Chiesa tanti frutti, tante vite cambiate in profondit\u00e0, tante famiglie ricostruite, tante vocazioni religiose, sacerdotali e tanto impegno a favore della nuova evangelizzazione. Quindi, \u00e8 un momento di grande gioia per la Chiesa, un momento di grande gioia per la realt\u00e0 ecclesiale che riceve questo riconoscimento\u00bb.\nIl 10 gennaio 2009, papa Benedetto XVI, incontrando le comunit\u00e0 neocatecumenali di Roma, nella basilica di S. Pietro in occasione dei 40 anni dalla nascita della prima comunit\u00e0 di Roma nella parrocchia dei SS. Martiri Canadesi, ha avuto parole di conferma e di elogio:\nIl 13 maggio 2009 il Pontificio Istituto Giovanni Paolo II, con sede presso la Pontificia Universit\u00e0 Lateranense di Roma, ha consegnato a Kiko Arg\u00fcello il dottorato honoris causa in Sacra Teologia del Matrimonio e Famiglia per la \u00abpiena valorizzazione della famiglia come soggetto ecclesiale e sociale, in piena consonanza con l'ideologia di Giovanni Paolo II\u00bb. Con questo riconoscimento, l'Istituto, fondato da papa Giovanni Paolo II, riconosce il contributo teologico e pastorale del Cammino Neocatecumenale nell'opera di difesa della famiglia, attaccata oggi da una cultura \"antifamiliare\".\nBenedetto XVI nomin\u00f2, il 19 maggio 2011, Kiko Arg\u00fcello come consultore del Pontificio Consiglio per la Promozione della Nuova Evangelizzazione.\nPersonalit\u00e0 giuridica pubblica del Cammino neocatecumenale.\nIl Cammino neocatecumenale \u00e8 stato dotato di personalit\u00e0 giuridica pubblica con decreto del Pontificio Consiglio per i Laici 28 ottobre 2004 Prot. N.1761/04 AIC-110 (Cfr. Statuto, art. 1, comma 3).\nOrientamenti alle \u00c9quipe di catechisti.\nSecondo il decreto di approvazione definitiva, e secondo lo Statuto stesso, il cammino va attuato secondo \u00able linee proposte dagli iniziatori\u00bb contenute nello Statuto stesso e nei 14 volumi intitolati \"Orientamenti alle \u00c9quipe dei Catechisti\" (cfr. art. 2.2 dello Statuto).\nNella prefazione al primo volume di \"Orientamenti per le \u00c9quipe di Catechisti\", gli iniziatori affermano che gi\u00e0 nel 1977 detti volumi furono oggetto di un accurato esame da parte della Congregazione per il Clero. L'analisi fu fatta da un esperto di catechesi antiche, padre G. Groppo. La prefazione riporta vari stralci della relazione finale di Padre Groppo con relativo numero di protocollo:\nSempre nella prefazione del primo volume di \"Orientamenti alle \u00c9quipe di Catechisti\" si afferma:\nI predetti orientamenti risultano a oggi approvati dalla Santa Sede diventando direttorio catechetico e non pi\u00f9 orientamenti all'equipe degli itineranti e dei catechisti.\nInfatti, come viene citato nel decreto del Pontificio consiglio per i Laici del 26 dic 2010 prot. 1436/10/AIC- , \u00ab\"I suddetti volumi del Direttorio catechetico sono stati rivisti dalla Congregazione per la Dottrina della Fede dal 1997 fino al 2003 e opportunamente corredati con riferimenti al Catechismo della Chiesa Cattolica inerenti alle tematiche affrontate in ogni catechesi.\"\n\"Recentemente, la Congregazione per la Dottrina della Fede, dopo aver ulteriormente esaminato i risultati del suddetto studio, al fine di dare maggior sicurezza all'attuazione del Cammino Neocatecumenale, nonch\u00e9 di offrire garanzie dottrinali a tutti i pastori della Chiesa, ha ritenuto opportuno consegnare al Pontificio Consiglio per i Laici - in quanto Dicastero che segue questa realt\u00e0 ecclesiale - l'incarico di dare un'apposita approvazione ai volumi del Direttorio catechetico del Cammino Neocatecumenale (cfr lettera del 20 novembre 2010, Prot. N. 36/75 - 33843). Pertanto, visti gli articoli 131 e 133 \u00a7 1 e \u00a7 2, della Costituzione apostolica Pastor Bonus sulla Curia Romana e l'art., 2\u00b0 dello Statuto del Cammino Neocatecumenale, il Pontificio Consiglio per i Laici, dopo aver debitamente consultato la Congregazione per la Dottrina della Fede, approva la pubblicazione del Direttorio catechetico come sussidio valido e vincolante per le catechesi del Cammino Neocatecumenale. I volumi del Direttorio catechetico sono debitamente autenticati dal Pontificio Consiglio per i Laici e depositati in copia presso i suoi archivi. Dato in Vaticano il 26 dicembre 2010, festa della Santa Famiglia di Ges\u00f9, Maria e Giuseppe\".\u00bb\nLiturgia.\nGli Statuti approvati dalla Chiesa in forma definitiva nel 2008, entrano nel merito delle particolarit\u00e0 liturgiche del Cammino neocatecumenale specificandone le concessioni:\nLa questione liturgica.\nLa Congregazione del Culto Divino ha svolto un'analisi delle particolarit\u00e0 liturgiche del Cammino molto intensa, che si \u00e8 protratta per molti anni e che ha visto importanti cambiamenti nel corso del tempo:\nA distanza di quasi ventitr\u00e9 anni dalla raccomandazione di osservare \u00able norme liturgiche\u00bb \u00absenza negligenze e senza omissioni\u00bb da parte del pontefice Giovanni Paolo II, il 1\u00ba dicembre 2005 la Congregazione del Culto divino, a firma del cardinale Francis Arinze, ha inviato una lettera a Kiko Arg\u00fcello, Carmen Hern\u00e1ndez e padre Mario Pezzi per comunicare le \"\u00abdecisioni del Santo Padre\u00bb\" a proposito delle liturgie del Cammino neocatecumenale, raccomandando:\nSul sito ufficiale del Cammino \u00e8 presente un'interpretazione di Giuseppe Gennarini (responsabile del Cammino per gli Stati Uniti e per i rapporti con la stampa.\nLa lettera del cardinale Arinze segue di pochi giorni l'incontro di Arg\u00fcello, Hern\u00e1ndez e padre Pezzi prima con la Congregazione del Culto Divino e subito dopo con papa Benedetto XVI. Gli iniziatori del Cammino invieranno il 17 gennaio successivo una lettera di risposta a papa Benedetto XVI, dichiarandosi \u00abcontentissimi delle \"norme\"\u00bb ricevute ed esprimendo \u00abgratitudine\u00bb, dichiarando che \u00abogni \u00e9quipe di catechisti itineranti parler\u00e0 con il Vescovo di ogni Diocesi per concordare\u00bb la partecipazione dei neocatecumenali alla Messa parrocchiale \u00abalmeno una volta al mese\u00bb, e ringraziando per \u00abi due anni\u00bb concessi per adeguarsi al \u00abmodo della distribuzione della Comunione\u00bb.\nIn una catechesi tenuta ai neocatecumenali di Madrid il 22 febbraio 2006, Kiko Arg\u00fcello comunque sostiene che la lettera di Arinze conterrebbe concessioni e conferme \u00aballa Messa del Cammino che si celebra ogni domenica da pi\u00f9 di trent'anni\u00bb.\nLe raccomandazioni della lettera del cardinale Arinze sono poi state riprese nello Statuto definitivo del Cammino, con alcune importanti differenze:\nCritiche.\nIl Cammino \u00e8 stato oggetto di critiche, che hanno dato luogo a molteplici discussioni fuori e dentro della Chiesa cattolica.\nLa polemica intraecclesiale tra parte del mondo cattolico ed il Cammino neocatecumenale riguardava, e in parte riguarda tuttora, principalmente alcuni punti:\nTale pratica \u00e8 nota anche come \"confessione pubblica\", contraria all'obbligo del segreto confessionale, che comporta una confessione individuale e privata fra fedele e sacerdote. Secondo il diritto canonico, la violazione del segreto ha per effetto la nullit\u00e0 del Sacramento e dell'assoluzione finale (i peccati restano non rimessi), e pu\u00f2 essere punita con la scomunica del sacerdote.\nNel 1983 papa Giovanni Paolo II, in un discorso ai neocatecumenali, aveva detto: \u00abCelebrate l'eucaristia e, soprattutto, la Pasqua, con vera piet\u00e0, con grande dignit\u00e0, con amore per i riti liturgici della Chiesa, con esatta osservanza delle norme stabilite dalla competente autorit\u00e0, con volont\u00e0 di comunione con tutti i fratelli [...] Il ministero della riconciliazione [...] \u00e8 affidato a voi, Sacerdoti. Siatene ministri sempre degni, pronti, zelanti, disponibili, pazienti, sereni, attenendovi con fedele diligenza alle norme stabilite in materia dall'Autorit\u00e0 ecclesiastica [...] in piena adesione al ministero e alla disciplina della Chiesa, con la confessione individuale, come ripetutamente raccomanda il nuovo Codice di Diritto Canonico [...] Non chiudetevi in voi stessi, isolandovi dalla vita della Comunit\u00e0 parrocchiale o diocesana [...] Pertanto le norme giuridiche, come anche quelle liturgiche, vanno osservate senza negligenze e senza omissioni\u00bb.\nVa anche osservato che la stessa approvazione dello statuto del cammino neocatecumenale, in quanto atto del magistero ordinario e in particolare di una congregazione romana, non \u00e8 per sua natura infallibile. \u00abNondimeno essa \u00e8 da accogliersi con un assenso interno sgorgante dal motivo dell'obbedienza al magistero ecclesiastico (\"absensus religiosus\"). Il cosiddetto rispettoso silenzio (\"silentium obsequiosum\") in generale non basta. In via eccezionale pu\u00f2 cessare l'obbligo dell'assenso interno quando un competente in materia, avendone coscienziosamente esaminato tutti i motivi, giungesse alla sicura convinzione che la decisione poggia su un errore\u00bb.\nI neocatecumenali inoltre sono stati criticati anche per una serie di consuetudini ambigue che non sono citate negli statuti ma che comunque sono consolidate fin dalle origini del movimento, tra le quali:\nAltre preoccupazioni sono sollevate dal presunto impatto divisivo che il Cammino Neocatecumenale avrebbe in alcune parrocchie. Le comunit\u00e0 neocatecumenali sono infatti costituite da fedeli che non celebrano la loro messa la domenica, ma separatamente, il sabato sera. Nel 1994, la Diocesi di Clifton (Bristol, Regno Unito) condusse un'ampia indagine sul Cammino, concludendo come il movimento fosse \"una forma di asservimento spirituale\" (\"a form of spiritual enslavement\") e come la sua presenza nelle parrocchie fosse \"completamente divisiva e distruttiva\". L'anno seguente, il vescovo Mervyn Alexander firm\u00f2 un decreto che viet\u00f2 al Cammino ogni ulteriore attivit\u00e0 nella diocesi. L'arcivescovo Peter Takeo Okada ha definito la presenza del Cammino Neocatecumenale nella piccola comunit\u00e0 cattolica giapponese come \"un serio problema\" e \"divisiva e provocatrice\". Nel 2009 i docenti e gli studenti del seminario Redemptoris Mater Takamatsu sono stati spostati a Roma. e nel 2010 la conferenza episcopale giapponese ha chiesto al Cammino di interrompere le proprie attivit\u00e0 in Giappone per cinque anni. Altri vescovi hanno sospeso le attivit\u00e0 del Cammino in Nepal nel 2011 e nelle Filippine nel 2010.\nRisposte del Cammino neocatecumenale.\nI neocatecumenali hanno a lungo negato che le celebrazioni e le catechesi fossero svolte a porte chiuse, cos\u00ec come negano incomprensioni con altri movimenti ecclesiastici; insistono sulla devozione mariana e dichiarano che la percezione per cui ai sacerdoti venga attribuita una minore importanza sarebbe dovuta al fatto che questi possono frequentare il Cammino come tutti gli altri fratelli, pur avendo una formazione specifica e la vocazione di essere pastori del gregge. I neocatecumenali lamentano calunnie, equivoci (causati soprattutto dal fatto che le catechesi vengono esposte sempre oralmente e quindi col rischio di essere citate direttamente dal linguaggio parlato), inimicizie o asserendo la compatibilit\u00e0 della prassi del Cammino con il Magistero Pontificio e la Tradizione della Chiesa e ricordando le ripetute dichiarazioni di apprezzamento ricevute dagli ultimi Papi e da molti Vescovi e Cardinali, nonch\u00e9 l'approvazione definitiva dello Statuto da parte delle gerarchie ecclesiastiche. \u00c8 infatti la gerarchia cattolica stessa - nelle figure del Papa e delle Congregazioni Pontificie della Curia romana - a dover valutare la fedelt\u00e0 del Cammino alla Chiesa.\nLe critiche pi\u00f9 comuni si rivolgono alla prassi liturgica del Cammino neocatecumenale in particolare alla celebrazione eucaristica.\nTaluni criticano la prassi del Cammino neocatecumenale di usare un altare o mensa \"mobile\" posta al centro dell'assemblea liturgica. In realt\u00e0 le norme liturgiche vigenti, previste nell'Ordinamento Generale del Messale Romano, non lo proibiscono affatto, prevedendo infatti:\n\"299. L'altare sia costruito staccato dalla parete, per potervi facilmente girare intorno e celebrare rivolti verso il popolo: la qual cosa \u00e8 conveniente realizzare ovunque sia possibile. L'altare sia poi collocato in modo da costituire realmente il centro verso il quale spontaneamente converga l'attenzione dei fedeli [116]. Normalmente sia fisso e dedicato.\"\nCirca, invece, la possibilit\u00e0 di usare un altare mobile (non fisso) le norme liturgiche prevedono ai punti 297 e 298:\n\"297. La celebrazione dell'eucaristia, nel luogo sacro, si deve compiere sopra un altare; fuori del luogo sacro, invece, si pu\u00f2 compiere anche sopra un tavolo adatto, purch\u00e9 vi siano sempre una tovaglia e il corporale, la croce e i candelabri\"\n\"298. Conviene che in ogni chiesa ci sia l'altare fisso, che significa pi\u00f9 chiaramente e permanentemente Ges\u00f9 Cristo, pietra viva (1Pt 2,4; cf. Ef 2,20); negli altri luoghi, destinati alle celebrazioni sacre, l'altare pu\u00f2 essere mobile.\"\nPer quanto concerne i materiali da usare per l'altare mobile le norme liturgiche afferma il punto 301:\n\"301. Secondo un uso e un simbolismo tradizionali nella Chiesa, la mensa dell'altare fisso sia di pietra, e pi\u00f9 precisamente di pietra naturale. Tuttavia, a giudizio della Conferenza Episcopale, si pu\u00f2 adoperare anche un'altra materia degna, solida e ben lavorata. Gli stipiti per\u00f2 e la base per sostenere la mensa possono essere di qualsiasi materiale, purch\u00e9 conveniente.\"\n\"L'altare mobile pu\u00f2 essere costruito con qualsiasi materiale di un certo pregio e solido, confacente all'uso liturgico, secondo lo stile e gli usi locali delle diverse regioni.\"\nAltre critiche giungono sulla prassi di usare il pane azzimo spesso e grande anzich\u00e9 le pi\u00f9 comuni ostie piccole e sottili. Anche su questo tema le norme liturgiche non proibiscono la possibilit\u00e0 di utilizzare il pane azzimo pi\u00f9 spesso. Le norme liturgiche contenute nell'Ordinamento Generale del Messale Romano affermano al punto 320:\n\"320. Il pane per la celebrazione dell'eucaristia deve essere esclusivamente di frumento, confezionato di recente e azzimo, secondo l'antica tradizione della Chiesa latina.\"\nLo stesso Messale Romano, nella sua ultima versione riveduta nel 2007, su questo argomento afferma che \"\u00abLa natura di segno esige che la materia della celebrazione (il pane) si presenti veramente come cibo\u00bb\".\nLa prassi quindi di usare il pane per la Messa, in una forma pi\u00f9 grande e spessa di quella usata comunemente, non solo non si opporrebbe al principio illustrato dalle norme liturgiche ma lo realizzerebbe pi\u00f9 pienamente.\nAl punto 321 si afferma:\n\"321. La natura di segno esige che la materia della celebrazione eucaristica si presenti veramente come cibo. Conviene quindi che il pane eucaristico, sebbene azzimo e confezionato nella forma tradizionale, sia fatto in modo che il sacerdote nella Messa celebrata con il popolo possa spezzare davvero l'ostia in pi\u00f9 parti e distribuirle almeno ad alcuni dei fedeli. Le ostie piccole non sono comunque affatto escluse, quando il numero dei comunicandi, o altre ragioni pastorali lo esigano. Il gesto della frazione del pane, con cui l'eucaristia veniva semplicemente designata nel tempo apostolico, manifester\u00e0 sempre pi\u00f9 la forza e l'importanza del segno dell'unit\u00e0 di tutti in un unico pane e del segno della carit\u00e0, per il fatto che un unico pane \u00e8 distribuito tra i fratelli\"\nNei seguenti paragrafi vengono presentate alcune delle osservazioni da parte di esponenti del clero e della gerarchia, antecedenti l'approvazione definitiva degli statuti da parte della Chiesa.\nOsservazioni di teologi.\nUna prima critica al Cammino venne nel 1983 dal teologo mons. Pier Carlo Landucci, di cui \u00e8 attualmente in corso la causa di beatificazione. Scriveva Landucci, nel 1983, che nel Cammino neocatecumenale non c'era \u00abalcuna posizione dottrinale o pratica cattolica\u00bb che non fosse \u00abgravemente deformata. Il tutto presentato con impressionante grossolanit\u00e0 e confusione teologica e biblica, congiunte all'ostentato atteggiamento di acuta riscoperta e di suggestionanti prospettive di personale, elitario impegno e sacrificio\u00bb.\nUn'altra critica agli aspetti dottrinali, liturgici e pastorali del Cammino venne negli anni novanta dagli scritti del teologo e filosofo passionista Padre Enrico Zoffoli, che scrisse diversi libri in cui commentava delle bozze di catechesi neocatecumenali di cui era entrato in possesso.\nNel suo \"Dizionario del Cristianesimo\", alla voce Neocatecumenali, sosteneva che \u00abil loro fondo dottrinale\u00bb fosse \u00abgravemente compromesso da errori\u00bb che riguardavano \u00abi dogmi fondamentali del Cristianesimo\u00bb; che in tali bozze si negasse \u00abil dogma della Redenzione, il carattere sacrificale della morte di Cristo e, quindi, il Sacrificio dell'altare, con il relativo culto eucaristico (transustanziazione, adorazione)\u00bb; che nelle bozze si negasse \u00abla distinzione essenziale tra \"sacerdozio ministeriale\" e \"sacerdozio comune\", restando perci\u00f2 soppressa la Gerarchia, fondata su questa distinzione\u00bb; che nelle bozze si negasse \u00abil dovere e la possibilit\u00e0 dell'imitazione di Cristo\u00bb; vi si alterasse \u00abgravemente la nozione di peccato, della Grazia, del libero arbitrio\u00bb; che vi si sostenesse \u00ab\"un perdono\" concesso a tutti da Dio\u00bb e che ci\u00f2 implicasse \u00abil rifiuto dell'inferno\u00bb. P. Zoffoli concludeva sostenendo che \u00abla dottrina fondamentalmente errata del movimento\u00bb costituisse \u00abuna gravissima minaccia per tutti\u00bb. P. Zoffoli riteneva inoltre che il Cammino fosse eccessivamente influenzato dalla filosofia di Sartre.\nAltre pubblicazioni critiche nei confronti del Cammino vengono dai sacerdoti don Elio Marighetto e don Gino Conti (vedi bibliografia), dal teologo Flaviano Patrizi e da altri ambienti della Chiesa cattolica, basate sia su testimonianze che sull'analisi delle bozze delle catechesi, chiamate spesso dai critici \"catechesi segrete\" poich\u00e9 per lungo tempo solo i catechisti neocatecumenali ne sarebbero stati in possesso.\nOsservazioni dalla gerarchia ecclesiastica.\nPrima dell'approvazione definitiva degli statuti da parte della Chiesa, altre critiche al Cammino provennero da alcuni membri della gerarchia ecclesiastica.\nNel novembre 1986, il vescovo di Brescia Bruno Foresti rilevava tra le comunit\u00e0 neocatecumenali:\nNel 1995, l'arcivescovo di Firenze cardinale Silvano Piovanelli accusava \u00abrigidit\u00e0 e chiusure\u00bb che avevano portato a \u00abtensioni molto acute\u00bb nelle parrocchie dove il Cammino era presente, chiedendo ai neocatecumenali di \u00abinterrogarsi sul proprio modo di esprimersi e di presentarsi\u00bb, di superare \u00abla tentazione di credersi migliore degli altri\u00bb, evidenziando il \u00abcontrasto\u00bb tra i \u00abrecenti documenti del Magistero\u00bb e la norma del Cammino di celebrare la Messa festiva il sabato sera.\nIl 22 febbraio 1996, il cardinale Salvatore Pappalardo, come ultimo atto di governo dell'arcidiocesi di Palermo, viet\u00f2 agli aderenti del Cammino la celebrazione di Messe \u00abprecluse agli altri fedeli\u00bb; scrisse inoltre che \u00abil Cammino, da solo, non \u00e8 la Chiesa\u00bb chiedendo pertanto che il Cammino \u00abnon si distacchi dalle liturgie eucaristiche comuni\u00bb.\nNel 1996 Basil Hume, arcivescovo di Westminster e presidente della Commissione Episcopale dell'Inghilterra e del Galles, si rifiut\u00f2 di ordinare preti quindici seminaristi di formazione neocatecumenale. La motivazione fu che tali seminaristi, una volta ordinati, avrebbero avuto come punto di riferimento i capi delle loro comunit\u00e0 anzich\u00e9 il proprio vescovo.\nNel 1997 Mervyn Alban Alexander, vescovo di Clifton, proib\u00ec il Cammino neocatecumenale nella sua diocesi dichiarando che catechesi ed evangelizzazione del Cammino non erano \u00abn\u00e9 ben\u00e8fici n\u00e9 appropriati per la diocesi\u00bb.\nL'arcivescovo di Catania, mons. Luigi Bommarito, scrisse nel dicembre 2001 una lettera critica rivolta proprio ai membri del Cammino neocatecumenale.\nIl 22 febbraio 2007, papa Benedetto XVI incontr\u00f2 il clero di Roma e parl\u00f2 brevemente del Cammino neocatecumenale mentre stava rispondendo a una domanda di padre Gerardo Raul Carcar, che chiedeva un consiglio su come poter integrare i movimenti per sviluppare un ministero reale di unit\u00e0 nella Chiesa Universale. Il Papa ha risposto:\nIl Papa diede due indicazioni per aiutare i movimenti a crescere: \u00abrispetto per il carisma\u00bb e \u00abintegrazione con il servizio della Chiesa\u00bb.\nNel giugno 2012 il quotidiano La Repubblica rese pubblici alcuni scritti che offrivano una posizione di Benedetto XVI fino ad allora inedita nei confronti del Cammino neocatecumenale.\nIl cardinale Raymond Leo Burke, Prefetto del Tribunale del Vaticano, scrisse il 14 gennaio 2012 al cardinal Tarcisio Bertone, di aver trovato sulla sua scrivania un invito a una celebrazione del Papa prevista sei giorni pi\u00f9 tardi, \u00abin occasione dell'approvazione della liturgia del Cammino Neocatecumenale\u00bb. Burke scrisse: \u00abNon posso come Cardinale e membro della Congregazione per il Culto Divino e la Disciplina dei Sacramenti, non esprimere a Vostra Eminenza la meraviglia che l'invito mi ha causato. Non ricordo di aver sentito di una consultazione a riguardo dell'approvazione di una liturgia propria di questo movimento ecclesiale\u00bb. Continu\u00f2: \u00abHo ricevuto, negli ultimi giorni, da varie persone, anche da uno stimato Vescovo statunitense, espressioni di preoccupazione riguardo ad una tale approvazione papale, della quale essi avevano gi\u00e0 saputo. Tale notizia era per me una pura diceria o speculazione. Adesso ho scoperto che essi avevano ragione\u00bb e concluse: \u00abCome fedele conoscitore dell'insegnamento del Santo Padre sulla riforma liturgica che \u00e8 fondamentale per la nuova evangelizzazione, ritengo che l'approvazione di tali innovazioni liturgiche, anche dopo la correzione delle medesime da parte del Prefetto della Congregazione per il Culto Divino a la Disciplina dei sacramenti, non sembra coerente con il magistero liturgico del Papa\u00bb.\nNel documento si legge il commento firmato da Benedetto XVI rimandando lo scritto a Bertone: \u00abTeniamo conto di queste osservazioni molto giuste del cardinale Burke. Che vanno trasmesse, secondo l'auspicio del Prefetto del Tribunale Supremo, alla Congregazione del Culto divino di cui egli \u00e8 anche membro\u00bb.\nNonostante queste perplessit\u00e0, pochi giorni dopo la Santa Sede approv\u00f3 le celebrazioni definite nel Direttorio del Cammino, che non erano gi\u00e0 definite nei libri liturgici della Chiesa. Successivamente a questa approvazione delle celebrazioni, relativamente alle modalit\u00e0 di svolgimento della messa serale del sabato del Cammino, sebbene sia gi\u00e0 definita all'Articolo 13 degli Statuti, Benedetto XVI ha comunque promosso un ulteriore approfondimento delle effettive modalit\u00e0 di svolgimento, iniziativa affidata alla congregazione per la Dottrina della Fede.\nI fuoriusciti.\nCritiche al Cammino neocatecumenale provengono da alcuni fuoriusciti dal movimento. Le critiche riguardano principalmente:\nTestimonianze.\nNon mancano le testimonianze di ex aderenti al movimento, o di familiari o amici di persone del cammino; tra queste:\nBibliografia.\nLa diffusione dei ciclostilati delle catechesi di Kiko Arg\u00fcello e Carmen Hern\u00e1ndez \u00e8 stata per anni riservata ai soli catechisti del Cammino (Cfr. Gino Conti, \"Un segreto svelato. Note di commento al testo \"Orientamenti alle \u00e9quipe di catechisti per la fase di conversione\"\", edizioni Segno, 1997, p.\u00a014). Alcuni testi in italiano sono reperibili Tra i testi:"}
{"id": "2313505", "revid": "647919", "url": "https://it.wikipedia.org/wiki?curid=2313505", "title": "Ecce Homo (Maestro Francke, Amburgo)", "text": ""}
{"id": "2313510", "revid": "287204", "url": "https://it.wikipedia.org/wiki?curid=2313510", "title": "Il Vangelo secondo Biff, amico di infanzia di Ges\u00f9", "text": "Il Vangelo secondo Biff, amico di infanzia di Ges\u00f9 \u00e8 il sesto romanzo dello scrittore Christopher Moore, pubblicato per la prima volta nel 2002 (nel 2008 in Italia dalla casa editrice Elliot). In questo racconto, l'autore ci narra in chiave ironica la vita di Ges\u00f9 di Nazaret nel periodo che va dalla sua infanzia fino intorno ai trent'anni; il tutto raccontato dal punto di vista di Biff, il migliore amico di Ges\u00f9."}
{"id": "2313511", "revid": "767487", "url": "https://it.wikipedia.org/wiki?curid=2313511", "title": "Allergologia", "text": "L'allergologia \u00e8 una branca della medicina che si occupa della prevenzione, della diagnosi e del trattamento delle allergie, patologie immunitarie caratterizzate da ipersensibilit\u00e0 verso particolari sostanze, e delle malattie ad esse correlate.\nLe competenze del medico interessano per ovvi motivi anche il campo dell'immunologia.\nStoria.\nLa storia dell'immunologia nasce nel 1906 con la definizione del concetto di allergia da parte del medico austriaco Clemens von Pirquet, data in cui insieme al collega B\u00e9la Schick identific\u00f2 la cosiddetta malattia da siero.\nIl termine indicava una reazione avversa alla somministrazione di un antigene.\nAttualmente con allergia si intende soltanto un particolare tipo di reazione di ipersensibilit\u00e0, che rientra comunque nella classificazione oggi accettata, e fornita nel 1963 da Philip Gell e Robin Coombs.\nSecondo la definizione di von Pirquet, \u00aballergia\u00bb significava infatti \"reazione modificata\" del sistema immune, e poteva applicarsi tanto alla malattia da siero (oggi classificata ipersensibilit\u00e0 di tipo III mediata da complessi antigene-anticorpo), quanto alla reazione alla tubercolina (oggi classificata Ipersensibilit\u00e0 di tipo IV cellulo-mediata), mentre il termine \u00aballergia\u00bb nella Classificazione di Gell e Coombs viene riservato solo alle reazioni di Ipersensibilit\u00e0 di Tipo I o immediata.\nEpidemiologia.\nImportante nell'ambito della prevenzione \u00e8 lo studio epidemiologico dei casi di allergie e di patologie correlate quali rinopatie, orticaria, asma.\nL'incidenza dei casi di malattie allergologiche \u00e8 in costante aumento; alcuni studi epidemiologici individuano come fattore influente l'incremento dell'inquinamento atmosferico."}
{"id": "2313515", "revid": "465169", "url": "https://it.wikipedia.org/wiki?curid=2313515", "title": "I'm Still Standing", "text": "I'm Still Standing \u00e8 un brano pop rock scritto ed interpretato dall'artista britannico Elton John; il testo \u00e8 di Bernie Taupin.\nIl brano.\nProveniente dall'album del 1983 \"Too Low for Zero\" (ne costituisce la seconda traccia), la canzone fu pubblicata come singolo il 3 luglio 1983. Musicalmente parlando, mette in evidenza la Elton John Band al gran completo: sono infatti presenti Dee Murray al basso, Nigel Olsson alla batteria e Davey Johnstone alla chitarra elettrica. Essi si cimentano anche nei cori, mentre Elton \u00e8 al pianoforte. Il videoclip della canzone fu filmato in Francia, a Cannes (Hotel Carlton) e a Nizza. Il testo di Bernie (letteralmente \"Sono Ancora In Piedi\") parla presumibilmente di una storia d'amore finita male, ma nonostante questo il protagonista resiste e rimane in piedi. La melodia, carica e briosa, rispecchia adeguatamente il significato che Taupin ha voluto dare al brano; esso infatti costituisce la risposta a chiunque consideri Elton come un artista finito. I risultati dettero ragione al duo John/Taupin: \"I'm Still Standing\" divenne un classico della rockstar al pari dei cavalli di battaglia degli anni Settanta, conseguendo una #4 UK e una #12 USA.\nLa canzone, nel musical \"Love Shack\", viene eseguita dal personaggio A.J; apparve anche in un episodio della serie televisiva americana \"Viva Laughlin\". Del brano, inoltre, esiste una cover dell'artista californiana Martha Wash, eseguita per la colonna sonora del film \"Il club delle prime mogli\".\nRecentemente \u00e8 stata eseguita una cover della canzone, da Dianna Agron e Kevin McHale, nella serie Statunitense \"Glee\" (Episodio \"Big Brother\") e nel 2016 inserita nel film di animazione \"Sing\" cantata da Taron Egerton nelle vesti del gorilla Johnny; lo stesso Egerton poi la interpreter\u00e0 dal vivo nei panni dello stesso Elton John nel film autobiografico \"Rocketman\" (2019)."}
{"id": "2313516", "revid": "80339", "url": "https://it.wikipedia.org/wiki?curid=2313516", "title": "Amginsky", "text": ""}
{"id": "2313517", "revid": "80339", "url": "https://it.wikipedia.org/wiki?curid=2313517", "title": "Amginsky ulus", "text": ""}
{"id": "2313519", "revid": "110157", "url": "https://it.wikipedia.org/wiki?curid=2313519", "title": "Kobjajskij ulus", "text": "Il Kobjajskij ulus \u00e8 un \"ulus\" (\"distretto\") della Repubblica Autonoma della Jacuzia-Sacha, nella Russia siberiana orientale; il capoluogo \u00e8 la cittadina di \"Sangar\".\nConfina con gli \"ulus\" Viljujskij ad ovest, Ust'-Aldanskij, Namskij e Gornyj a sud, Tomponskij a est, Verchojanskij a nordest, \u0116veno-Bytantajskij a nord, \u017diganskij a nordovest.\nSi estende nella media valle della Lena, sui bacini dei suoi affluenti Aldan, Linde e Viljuj, nella vasta area pianeggiante conosciuta come bassopiano della Jacuzia centrale; le estreme aree nordorientali sono interessate dai primi contrafforti dei monti di Verchojansk."}
{"id": "2313520", "revid": "491696", "url": "https://it.wikipedia.org/wiki?curid=2313520", "title": "Cristo dolente", "text": "Il Cristo dolente (in latino \"\"Christus patiens\", appellato anche come \"vir dolorum\"\") \u00e8 un tema iconografico legato alla Crocifissione, caratterizzato per la forte drammaticit\u00e0. Ges\u00f9 \u00e8 rappresentato morto sulla croce e sofferente. Ha gli occhi chiusi, la testa flessa ed esanime rivolta verso un braccio, il volto sofferente. Ha il corpo inerte e che si abbandona al suo stesso peso con il corpo piegato verso un lato della croce e le ginocchia piegate. Reca anche ferite nelle mani, nei piedi e nel costato. Si tratta di un tipo di raffigurazione che mirava a suscitare compassione nello spettatore, aumentandone il senso religioso e la partecipazione alla sofferenza della Passione. Si contrappone al pi\u00f9 antico \"Cristo trionfante\" (\"Christus triumphans\").\nSi tratta di un tema gi\u00e0 noto nella cultura bizantina, giunto nell'Italia del XIII secolo tramite i numerosi contatti con la cultura d'Oriente (ad esempio commerci e arrivo di opere d'arte e artisti bizantini). Non a caso la prima testimonianza del suo utilizzo su suolo italiano \u00e8 ad opera di un anonimo maestro bizantino operante in Toscana, che verso il 1210-30 dipinge un Cristo sofferente su una croce lignea (la Croce dipinta n. 20). Nel corso del XIII secolo si sostituisce progressivamente a quello pi\u00f9 antico del \"Cristo trionfante\" (in latino \"Christus triumphans\") nelle croci dipinte, per opera di artisti come Giunta Pisano e Cimabue. Questa novit\u00e0 iconografica \u00e8 molto apprezzata dai Francescani e Domenicani, sostenitori del valore di una religiosit\u00e0 emotiva e umanizzata, che ne diventano forti sostenitori tramite varie commissioni artistiche. Sar\u00e0 quindi l'iconografia dominante nelle produzioni della seconda met\u00e0 del XIII secolo e praticamente l'unica, tranne pochissime eccezioni, nel XIV secolo."}
{"id": "2313521", "revid": "80339", "url": "https://it.wikipedia.org/wiki?curid=2313521", "title": "Kobjajskij", "text": ""}
{"id": "2313523", "revid": "339392", "url": "https://it.wikipedia.org/wiki?curid=2313523", "title": "Divisione alpina Tridentina", "text": ""}
{"id": "2313525", "revid": "80339", "url": "https://it.wikipedia.org/wiki?curid=2313525", "title": "Kobyaysky", "text": ""}
{"id": "2313526", "revid": "80339", "url": "https://it.wikipedia.org/wiki?curid=2313526", "title": "Kobyaysky ulus", "text": ""}
{"id": "2313562", "revid": "110010196", "url": "https://it.wikipedia.org/wiki?curid=2313562", "title": "Castelmonardo", "text": ""}
{"id": "2313567", "revid": "1005847", "url": "https://it.wikipedia.org/wiki?curid=2313567", "title": "Antioquia Settentrionale", "text": "L'Antioquia Settentrionale \u00e8 una sottoregione (provincia) colombiana del dipartimento di Antioquia. Essa \u00e8 composta da 17 comuni. "}
{"id": "2313575", "revid": "287204", "url": "https://it.wikipedia.org/wiki?curid=2313575", "title": "La rossa e il nero", "text": "La rossa e il nero \u00e8 un romanzo di Carmen Covito, pubblicato nel 2002, dalla casa editrice Arnoldo Mondadori Editore.\nTrama.\nLa protagonista del romanzo \u00e8 Cettina Schwarz, una napoletana svizzera reduce da un recente divorzio, che si ritrova a partecipare come fotografa ad una missione archeologica dell'Universit\u00e0 di Parma a Tell Mabruk, in Siria. \nQui, comincia per lei un'avventura straordinaria: il nuovo lavorone alla scoperta di una citt\u00e0 del secondo millennio a.C. e la rinascita della passione sentimentale per il condirettore siriano degli scavi Ahmad lasceranno un segno profondo nella vita di Cettina, metaforizzato dalla tintura rossa che un'indigena le fa ai capelli durante i suoi primi giorni in Medio Oriente (da cui la rossa del titolo).\nIl ritrovamento fortuito, nella camera da letto di una stanza d'albergo ad Aleppo, di una lettera di una viaggiatrice gay inglese dei primi del Novecento, porta inoltre a galla una storia misteriosa che si intreccia sul piano narrativo con le vicende di Cettina."}
{"id": "2313604", "revid": "666668", "url": "https://it.wikipedia.org/wiki?curid=2313604", "title": "Campeonato Sul-Americano 1969", "text": "Il secondo Campeonato Sul-Americano di calcio a 5 fu disputato nel settembre del 1969 ad Asuncion. Vi parteciparono le nazionali di:\nIl campionato, che vide l'esordio in una manifestazione internazionale della nazionale boliviana, fu vinto dalla nazionale brasiliana che batt\u00e9 tutte e quattro le avversarie: 6-1 all'Argentina, 17-1 alla Bolivia, 3-1 all'Uruguay, 2-1 al Paraguay. Laureandosi per la prima volta campione sudamericano di calcio a 5, facevano parte di quella squadra:"}
{"id": "2313609", "revid": "1568601", "url": "https://it.wikipedia.org/wiki?curid=2313609", "title": "Monte Acotango", "text": "L'Acotango \u00e8 uno stratovulcano alto 6.052\u00a0m s.l.m. ai confini tra Cile e Bolivia forma con altri vulcani la catena del Nevados de Quinsachata allineata in direzione nord-sud. Il vulcano attualmente inattivo, mostra forti segni di erosione, ma sul fianco nord della montagna \u00e8 presente una colata di lava morfologicamente recente, questo dato fa supporre che lo stesso fosse attivo anche nell'Olocene."}
{"id": "2313617", "revid": "2181598", "url": "https://it.wikipedia.org/wiki?curid=2313617", "title": "Jean Malouel", "text": "Fu pittore di corte per Filippo l'Ardito, duca di Borgogna, e per il suo successore Giovanni Senza Paura. Esponente di rilievo del Gotico internazionale, fu zio e primo maestro dei Fratelli Limbourg.\nBiografia.\nNacque nel ducato della Gheldria, il quale venne conquistato da Filippo l'Ardito nel 1373. Probabilmente comp\u00ec il suo apprendistato artistico a bottega del padre Willem Maelwael e dello zio Herman, che pure fu un artista, registrandosi come pittore nel 1382. \nLavor\u00f2 a Parigi nel 1396-1397, dove disegn\u00f2 armoriali e bandiere per Isabella di Bavaria, regina di Francia. Nell'agosto del 1397 \u00e8 documentato a Digione, allora forse la corte pi\u00f9 cosmopolita d'Europa, dove divenne pittore di corte di Filippo succedendo a Jean de Beaumetz, morto l'anno prima. Ebbe anche il prestigioso titolo di valet de chambre.\nCollabor\u00f2 con lo scultore di corte Claus Sluter. Nel 1405, dopo la morte del duca, torn\u00f2 a Nimega per sposare Heilwig van Redinchaven, che port\u00f2 con s\u00e9 a Digione poco dopo. Di nuovo fece ritorno in Olanda nel 1413. Nel 1415 mor\u00ec a Digione lasciando quattro figli, che ebbero una pensione dal Duca.\nOpere.\nTra le molte commissioni, Malouel cur\u00f2 soprattutto pitture decorative per il palazzo ducale. Nel 1398 dipinse il polittico a cinque scomparti per la Certosa di Champmol, il nuovo luogo di sepoltura ducale vicino a Digione. Nello stesso luogo cur\u00f2 la policromia delle statue di Sluter nel Pozzo dei Profeti (1401-1404), ancora oggi parzialmente visibile. Dipinse anche la tomba del Duca Filippo, decorata da sculture iniziate da Sluter e completate dopo la sua morte.\nMolte sono le opere di attribuzione, talune molto controverse, come il tondo con la \"Piet\u00e0\" al Louvre, da alcuni indicato come il primo tondo \"rinascimentale\"\nPrecursore di Jan van Eyck, speriment\u00f2 alcune velature e effetti con la pittura ad olio, sebbene le sue opere fossero di base dipinte a tempera. Alcuni gli attribuiscono l'inizio della grande tavola di Henri Bellechose (suo successore a corte) con la \"Trinit\u00e0 e storie di San Dionigi\", oggi al Louvre, sulla base di indizi documentari d'archivio. \nUn'altra opera \u00e8 la raffinata \"Madonna delle farfalle\" allo Staatliche Museen di Berlino (1410 circa)."}
{"id": "2313618", "revid": "36426", "url": "https://it.wikipedia.org/wiki?curid=2313618", "title": "Giovanni Senza Paura", "text": ""}
{"id": "2313622", "revid": "36426", "url": "https://it.wikipedia.org/wiki?curid=2313622", "title": "Jan Maelwael", "text": ""}
{"id": "2313636", "revid": "1762097", "url": "https://it.wikipedia.org/wiki?curid=2313636", "title": "Giacomo Castelli", "text": "Biografia.\nNacque da Domenico, barone di San Giovanni Guarrazzano e di Buonafede, ed Anna Piccinni dei baroni di Castelsaraceno.\nInizi\u00f2 a studiare letteratura nella citt\u00e0 nat\u00eca, suo fratello Filippo prefer\u00ec invece gli studi matematici.\nNel 1707, a diciotto anni d'et\u00e0, si trasfer\u00ec a Napoli dove seguito dal maestro Gennaro Cusano inizi\u00f2 gli studi di giurisprudenza. Terminati gli studi inizi\u00f2 l'attivit\u00e0 forense sotto la direzione di Basilio Giannelli.\nAmante dei classici greci e latini, nella loro lettura pass\u00f2 molti anni della sua vita.\nNel 1755 venne eletto giudice della gran corte della Vicaria. Lo stesso anno fu uno dei quindici prescelti per entrare a far parte dell'Accademia Ercolanese.\nIl 27 gennaio 1759 fu innalzato alla carica di consigliere del S.R.C., ma non pot\u00e9 godere a lungo di questa carica poich\u00e9 di l\u00ec a pochi mesi venne a mancare, morendo celibe il 15 novembre dello stesso anno.\nOpere.\nNella sua carriera scrisse diverse opere:\nOpere inedite:\nLe seguenti opere appaiono citate dal Giustiniani ma mai trovate, si suppone pertanto che siano inedite:"}
{"id": "2313644", "revid": "682087", "url": "https://it.wikipedia.org/wiki?curid=2313644", "title": "Overdose", "text": ""}
{"id": "2313658", "revid": "1504506", "url": "https://it.wikipedia.org/wiki?curid=2313658", "title": "SLUB", "text": "La SLUB, biblioteca universitaria del land di Sassonia, (nome originale: S\u00e4chsische Landesbibliothek) di Dresda \u00e8 la biblioteca statale (\"Staatsbibliothek\") della Sassonia nonch\u00e9 la biblioteca universitaria dell'Universit\u00e0 Tecnica di Dresda. \u00c8 uno dei principali archivi della Germania. I suoi tesori, raccolti in oltre quattro secoli, furono ospitati presso il Palazzo giapponese e in alcuni archivi temporanei per lungo tempo, finch\u00e9 nel 2002 non hanno trovato collocazione in un nuovo edificio.\nDal 1485, la citt\u00e0 di Dresda fu la sede dei Wettin del ramo albertino, duchi di Sassonia, che dal 1547 divennero principi elettori. La biblioteca venne fondata nel 1556 quando Augusto I di Sassonia inizi\u00f2 sistematicamente ad acquisire libri specialistici e lavori letterari. Il principe stesso esamin\u00f2 la lista dei libri offerti alla fiera del libro di Lipsia, la pi\u00f9 grande e importante citt\u00e0 nel suo stato, la cui biblioteca aveva ricevuto il patrimonio librario delle case religiose sciolte dalla Riforma. Inoltre, egli istru\u00ec i suoi diplomatici affinch\u00e9 acquistassero rari e preziosi libri all'estero. Durante la prima met\u00e0 del XVIII secolo, sotto due governanti, Augusto II di Polonia e suo figlio, Augusto III di Polonia, Dresda divenne il principale centro culturale europeo. La biblioteca di corte divenne una vera biblioteca di stato per la Sassonia, incorporando molti manoscritti, carte geografiche e libri da diverse collezioni private, con alcuni acquisti eccezionali, come il \"Codex Dresdensis\" (un codice Maya, acquistato nel 1736). Nel 1727, la biblioteca venne spostata in due ali del palazzo Zwinger. Quando Federico II di Prussia bombard\u00f2 Dresda nel 1760, parte della biblioteca bruci\u00f2. Alla fine del XVIII secolo la biblioteca divenne troppo grande per lo spazio disponibile allo Zwinger e quindi migr\u00f2 allo Japanisches Palais. Nel 1788 venne aperta al pubblico. In seguito alla proclamazione della Repubblica di Weimar nel 1919, essa divenne ufficialmente la Biblioteca Statale Sassone.\nCon l'inizio della seconda guerra mondiale, i possedimenti pi\u00f9 preziosi della biblioteca furono distribuiti tra 18 castelli e diversi uffici che non rappresentavano obbiettivi militari e dunque la maggior parte di essi sopravvisse ai bombardamenti del febbraio e marzo 1945 da parte delle forze aeree britanniche e statunitensi che distrussero i precedenti edifici occupati dalla biblioteca e l'intero centro storico di Dresda; tuttavia si persero circa 200.000 volumi contenenti manoscritti del XX secolo e alcuni manoscritti musicali unici, compresi diversi lavori di Tomaso Albinoni.\nL'unione con la biblioteca universitaria della Technische Universit\u00e4t di Dresda nel 1996 rinvigor\u00ec la ricerca di una nuova struttura permanente atta ad ospitare entrambe le biblioteche. Lo spostamento nel nuovo complesso progettato da Ortner &amp; Ortner si concluse nel 2002. Con oltre 7 milioni di pezzi, la biblioteca \u00e8 una delle pi\u00f9 grandi d'Europa."}
{"id": "2313659", "revid": "287204", "url": "https://it.wikipedia.org/wiki?curid=2313659", "title": "Dandeli", "text": " \nDandeli \u00e8 una citt\u00e0 dell'India di 53.287 abitanti, situata nel distretto del Kannada Settentrionale, nello stato federato del Karnataka. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 15\u00b0 16' 0 N e 74\u00b0 37' 0 E e ha un'altitudine di 472\u00a0.\nSociet\u00e0.\nEvoluzione demografica.\nAl censimento del 2001 la popolazione di Dandeli assommava a 53.287 persone, delle quali 27.249 maschi e 26.038 femmine. I bambini di et\u00e0 inferiore o uguale ai sei anni assommavano a 5.900, dei quali 3.013 maschi e 2.887 femmine. Infine, coloro che erano in grado di saper almeno leggere e scrivere erano 39.606, dei quali 22.019 maschi e 17.587 femmine."}
{"id": "2313661", "revid": "337866", "url": "https://it.wikipedia.org/wiki?curid=2313661", "title": "Ranking mondiale IIHF", "text": ""}
{"id": "2313663", "revid": "767487", "url": "https://it.wikipedia.org/wiki?curid=2313663", "title": "Giuseppe Boldini", "text": "Biografia.\nGiuseppe Boldini nacque da una famiglia benestante con propriet\u00e0 in terraferma, figlio di Pietro e Caterina Martinelli.\nCon i fratelli Fortunato e Carlo, si distinse durante i moti del 1848 e difese la Repubblica di San Marco. La sua attivit\u00e0 continu\u00f2 segretamente anche dopo il ritorno degli Austriaci, ma fu scoperto e incarcerato a Mantova. Processato assieme ai martiri di Belfiore, riusc\u00ec a cavarsela grazie ad un'amnistia. Dopo la seconda guerra di indipendenza, fu nominato sindaco di Mogliano Veneto (dove la sua famiglia aveva una casa di campagna con terreni annessi).\nCome pittore, si form\u00f2 all'Accademia di Venezia sotto la guida di maestri quali Luigi Zandomeneghi e Michelangelo Grigoletti. Le sue opere riguardano sia temi religiosi (sono conservate pale d'altare nelle chiese di Mogliano Veneto e Marcon), sia profani. Una pala d'altare del 1868 raffigurante la \"Madonna di Caravaggio\" \u00e8 conservata nella \"chiesa di Colle\" a Castel Tesino. Vari lavori si trovano invece a San Pietroburgo, dove Boldini soggiorn\u00f2 pi\u00f9 volte."}
{"id": "2313666", "revid": "767487", "url": "https://it.wikipedia.org/wiki?curid=2313666", "title": "Kecsk\u00e9d", "text": "Kecsk\u00e9d \u00e8 un comune dell'Ungheria di 1.927 abitanti (dati 2001). \u00c8 situato nella provincia di Kom\u00e1rom-Esztergom, nell'Ungheria settentrionale. "}
{"id": "2313668", "revid": "110157", "url": "https://it.wikipedia.org/wiki?curid=2313668", "title": "Ker\u00e9kteleki", "text": "Ker\u00e9kteleki \u00e8 un comune dell'Ungheria di 728 abitanti (dati 2001). \u00c8 situato nella provincia di Kom\u00e1rom-Esztergom, nell'Ungheria settentrionale."}
{"id": "2313675", "revid": "110157", "url": "https://it.wikipedia.org/wiki?curid=2313675", "title": "Keszt\u00f6lc", "text": "Keszt\u00f6lc \u00e8 un comune dell'Ungheria di 2.605 abitanti (dati 2001). \u00c8 situato nella provincia di Kom\u00e1rom-Esztergom, nell'Ungheria settentrionale."}
{"id": "2313678", "revid": "287204", "url": "https://it.wikipedia.org/wiki?curid=2313678", "title": "Zhikai", "text": ""}
{"id": "2313681", "revid": "729019", "url": "https://it.wikipedia.org/wiki?curid=2313681", "title": "Kisigm\u00e1nd", "text": "Kisigm\u00e1nd \u00e8 un comune dell'Ungheria di 553 abitanti (dati 2001). \u00c8 situato nella provincia di Kom\u00e1rom-Esztergom, nell'Ungheria settentrionale."}
{"id": "2313683", "revid": "599013", "url": "https://it.wikipedia.org/wiki?curid=2313683", "title": "Andreas Ibertsberger", "text": "Biografia.\n\u00c8 il fratello di Robert Ibertsberger, ex-giocatore del Venezia."}
{"id": "2313687", "revid": "599013", "url": "https://it.wikipedia.org/wiki?curid=2313687", "title": "Fran\u00e7ois Mazet", "text": "Carriera.\nPrima di arrivare in Formula 1 fu campione di Formula 3 francese nel 1969 col \"team\" \"Winfield Tacing's Tecno\" e corse qualche gara in Formula 2 nella stagione 1971 giungendo a punti (sesto) nel \"Gran Premio di Rouen\" al volante di una Chevron-Ford.\nPartecip\u00f2 a un solo gran premio di Formula 1: il Gran Premio di Francia 1971 con una March del \"team\" di Jo Siffert concludendo la gara al tredicesimo posto, dopo essere partito ventitreesimo. Iscritto anche al Gran Premio d'Italia 1971, non vi partecipa."}
{"id": "2313688", "revid": "767487", "url": "https://it.wikipedia.org/wiki?curid=2313688", "title": "K\u00f6ml\u0151d", "text": "K\u00f6ml\u0151d \u00e8 un comune dell'Ungheria di 1.185 abitanti (dati 2001). \u00c8 situato nella provincia di Kom\u00e1rom-Esztergom, nell'Ungheria settentrionale."}
{"id": "2313696", "revid": "767487", "url": "https://it.wikipedia.org/wiki?curid=2313696", "title": "Kocs", "text": "Kocs \u00e8 un comune dell'Ungheria di 2.718 abitanti (dati 2001). \u00c8 situato nella provincia di Kom\u00e1rom-Esztergom, nell'Ungheria settentrionale."}
{"id": "2313697", "revid": "1543377", "url": "https://it.wikipedia.org/wiki?curid=2313697", "title": "Herv\u00e9 Yamguen", "text": "Biografia.\nHa iniziato l'attivit\u00e0 artistica da autodidatta, lanciandosi come pittore e scultore e scoprendo successivamente anche la passione per la scrittura che gli permette di interrogarsi sulla sua vita quotidiana.\nL'artista \u00e8 nato e cresciuto a Douala dove vive e lavora, in uno dei quartieri pi\u00f9 popolari della citt\u00e0, il rinomato \"New Bell\". \u00c8 questo ambiente che nutre il suo immaginario e che gli ha permesso di organizzare, nel corso degli anni, alcuni laboratori in collaborazione con artisti provenienti da tutto il mondo.\nAttivit\u00e0.\nHerv\u00e9 Yamguen \u00e8 uno dei membri del collettivo di artisti \"Cercle Kapsiki\". In qualit\u00e0 di membro del collettivo, ha preso parte a \"Scenografie urbaines\", (Scenografie Urbane) nel gennaio 2003, un progetto che nasce dalla collaborazione di diversi artisti camerunesi. L'idea consiste in una residenza di artisti provenienti da tutto il mondo situato nel popolare quartiere di\"New Bell\" a Douala: il progetto ha permesso a importanti artisti di esprimersi e di scambiare con gli abitanti del distretto di Douala, la cui reputazione non era tra le migliori, nuove pratiche di convivenza.\nAbbandonare gli stereotipi e reinventare la comunicazione. Questi furono gli obiettivi del workshop.\nInfatti durante il workshop di New Bell, il cerchio Kapsiki (Herv\u00e9 Youmbi, Herv\u00e9 Yamguen, Blaise Bang, Salifou Lindou, Jules Wokam) e il collettivo Skurk (JC Lanquetin, Fran\u00e7ois Duconseille), invitarono altri artisti provenienti dal Camerun, dalla Francia, dalla Repubblica Democratica del Congo e dal Libano, a condividere con la popolazione del distretto la vita del quartiere.\nHa esposto nel 2003 un lavoro presso la galleria Mam nel quadro del progetto \"Pi\u00e8ce Unique\", avviato dal Centro Culturale Francese di Douala. Ha inoltre pubblicato un lungo poema \"Le temps de la saison verde\" (Il tempo della stagione verde), nel 1998."}
{"id": "2313706", "revid": "767487", "url": "https://it.wikipedia.org/wiki?curid=2313706", "title": "K\u00f6rnye", "text": "K\u00f6rnye \u00e8 un comune dell'Ungheria di 4.466 abitanti (dati 2001). \u00c8 situato nella provincia di Kom\u00e1rom-Esztergom, nell'Ungheria settentrionale."}
{"id": "2313718", "revid": "767487", "url": "https://it.wikipedia.org/wiki?curid=2313718", "title": "Le\u00e1nyv\u00e1r", "text": "Le\u00e1nyv\u00e1r \u00e8 un comune dell'Ungheria di 1.708 abitanti (dati 2001). \u00c8 situato nella provincia di Kom\u00e1rom-Esztergom, nell'Ungheria settentrionale."}
{"id": "2313720", "revid": "97701", "url": "https://it.wikipedia.org/wiki?curid=2313720", "title": "El bloqueo", "text": ""}
{"id": "2313730", "revid": "729019", "url": "https://it.wikipedia.org/wiki?curid=2313730", "title": "Mujo Ulqinaku", "text": "Biografia.\nNato Mujo Cakuli da una povera famiglia di marinai a Dulcigno, nel Principato del Montenegro, da giovanissimo entr\u00f2 a lavorare come aiutante marinaio. Successivamente entr\u00f2 nella Regia Marina Albanese, dapprima come aiutante sottufficiale a Scutari e successivamente a Durazzo con il grado di sottufficiale.\nIl 7 aprile 1939 quando l'esercito italiano occup\u00f2 l'Albania, dopo che il re albanese Ahmet Bej Zogu era fuggito insieme con la famiglia, Ulqinaku si mise a capo di un gruppo di marinai rimasti privi di comando e organizz\u00f2 una linea di difesa a Durazzo. Armato di una sola mitragliatrice riusc\u00ec ad infliggere alcune perdite agli italiani prima di venire ucciso dallo scoppio di una granata.\nMonumenti.\nPer il suo atto di coraggio e per il suo estremo sacrificio venne insignito \"post mortem\" del titolo di Eroe del Popolo Albanese. A Durazzo, nel punto in cui venne ucciso, presso il torrione veneziano, sorge un monumento a ricordo del sacrificio di Mujo Ulquinaku."}
{"id": "2313737", "revid": "1573940", "url": "https://it.wikipedia.org/wiki?curid=2313737", "title": "Abbazia di Scone", "text": "L'abbazia di Scone (originariamente, priorato di Scone) fu un convento di canonici agostiniani con sede a Scone, Perthshire (Gowrie), Scozia. Sono state fornite diverse date della sua fondazione, ma certamente questa avvenne tra il 1114 e il 1122. \nStoria.\nIl priorato fu fondato da 6 canonici proveniente dal priorato di Nostell nello Yorkshire Occidentale, condotti dal Priore Roberto, il primo priore di Scone (poi vescovo di St Andrews). L'atto costitutivo, datato 1120, si riteneva fosse spurio, ma oggi viene considerato originario della fine del XII secolo, forse in copia a causa del fuoco che colp\u00ec l'abbazia prima del 1163 (avrebbe sperimentato una simile distruzione di registri durante le guerre di indipendenza scozzesi). \nNel 1163 (o 1164), durante il regno di M\u00e1el Coluim IV, lo status di Priorato di Scone fu potenziato e divenne un'abbazia. Questa ebbe importanti funzioni reali, trovandosi vicina alla sede delle incoronazioni dei re scozzesi e ospitando la pietra dell'incoronazione (fino a quando non fu portata via da Re Edoardo I d'Inghilterra). L'abbazia di Scone fu, nelle parole del Re M\u00e1el Coluim IV, \"in principali sede regni nostri\" (RRS, no. 243; trs. \"nella sede principale del nostro regno\"), e come tale una delle principali residenze dei re scozzesi. L'abbazia avrebbe ospitato il re quando egli si trovava ivi, pur non avendo un palazzo separato. \u00c8 probabile che gli edifici dell'abbazia (ora scomparsi) si sovrapponessero con il palazzo moderno. \nL'abbazia conservava anche le reliquie di un'ora oscuro San Fergus, che l'aveva resa un centro di pellegrinaggio popolare. Bench\u00e9 l'abbazia sarebbe rimasta famosa per la sua musica, il suo status declin\u00f2 con il tempo. Dopo la riforma, le abbazie scozzesi scomparvero come istituzioni. \nNel caso di Scone, essa divenne una signoria secolare, prima del conte di Gowrie, e poi dell'uomo che divenne primo visconte Stormont. Per quanto gli edifici siano ora spariti, la propriet\u00e0 appartiene ora al conti di Mansfield.\nIl luogo preciso su cui sorgeva l'abbazia di Scone \u00e8 rimasto a lungo un mistero, ma nel 2007 alcuni archeologi identificarono il luogo usando la tecnologia della risonanza magnetica. Il ritrovamento rivel\u00f2 che la struttura era pi\u00f9 grande di quanto ci si sarebbe aspettato."}
{"id": "2313749", "revid": "1573940", "url": "https://it.wikipedia.org/wiki?curid=2313749", "title": "Oxynotus", "text": "Il genere Oxynotus \u00e8 l'unico della famiglia Oxynotidae, ed appartiene all'ordine degli Squaliformes\nAreale.\nAbitano le acque poco profonde dell'Oceano Atlantico (incluse quelle del Mar Mediterraneo) e dell'Oceano Pacifico occidentale.\nAspetto.\nLa taglia di questi squali \u00e8 medio piccola. In base alla specie raggiungono lunghezze massime che vanno da 49 a 120\u00a0cm in et\u00e0 adulta. I loro corpi sono appiattiti e dall'alto hanno una forma triangolare. Presentano due ampie pinne dorsali, ognuna con spine appuntite, e con la prima delle due posta sopra la testa e con una base moltoampia che arriva a coprire le aperture branchiali. La loro pelle \u00e8 molto ruvida e appuntita. A differenza di quanto normalmente succeda negli squali, hanno un organo che consente la bioluminescenza..\nTassonomia.\nIl genere contiene 6 specie:"}
{"id": "2313750", "revid": "260676", "url": "https://it.wikipedia.org/wiki?curid=2313750", "title": "Prunus serrulata", "text": "Prunus serrulata \u00e8 una pianta della famiglia delle Rosacee diffusa in estremo oriente e in particolare in Giappone, Corea e Cina. \u00c8 un tipo di ciliegio ornamentale molto apprezzato per i fiori primaverili. In Giappone i ciliegi si chiamano . In occidente il \"Prunus serrulata\" \u00e8 chiamato anche ciliegio giapponese. Alcune variet\u00e0 producono anche frutti commestibili.\nI \"sakura\" pi\u00f9 diffusi in tutto il Giappone sono i Prunus \u00d7 yedoensis, comunemente chiamati Yoshino o Somei-Yoshino, con i quali si festeggia l'\"Hanami\".\nDescrizione.\n\u00c8 un albero deciduo di medie dimensioni (8\u201312 m altezza). La corteccia \u00e8 marrone. I fiori vanno dal bianco al rosa porporino, disposti in racemi in gruppi da due a cinque, su brevi peduncoli. Il frutto \u00e8 una drupa scura, di 8\u201310\u00a0mm di diametro.\nSimbologia.\nIl sakura \u00e8 il simbolo del Giappone. Il fiore di ciliegio, la sua delicatezza, il breve periodo della sua esistenza, rappresentano per i giapponesi il simbolo della fragilit\u00e0, ma anche della rinascita e della bellezza dell'esistenza. Oltre ad essere da sempre un segno premonitore di un buon raccolto del riso, \u00e8 un segno di buon auspicio per il futuro degli studenti, che nel mese della fioritura dei sakura iniziano l'anno scolastico, o per i neodiplomati o neolaureati, che nello stesso mese entrano nel mondo del lavoro.\nIl sakura viene visto anche come simbolo delle qualit\u00e0 del samurai: purezza, lealt\u00e0, onest\u00e0, coraggio. Come la fragilit\u00e0 e la bellezza effimera di questo fiore, nel pieno del suo splendore muore, lasciando il ramo, cos\u00ec il samurai, nel nome dei principi in cui crede, \u00e8 pronto a lasciare la propria vita in battaglia. Si tratta dell'immagine di una morte ideale, pura, distaccata dalla caducit\u00e0 della vita e dai beni terreni. In Giappone l'usanza di ammirare la bellezza dei fiori del Ciliegio \u00e8 una tradizione che viene chiamata col nome di \"hanami\"."}
{"id": "2313757", "revid": "258720", "url": "https://it.wikipedia.org/wiki?curid=2313757", "title": "Oxynotidae", "text": ""}
{"id": "2313761", "revid": "1431409", "url": "https://it.wikipedia.org/wiki?curid=2313761", "title": "Tommy", "text": ""}
{"id": "2313775", "revid": "115461155", "url": "https://it.wikipedia.org/wiki?curid=2313775", "title": "Altopadre", "text": "Altopadre (\"Highfather\"), il cui vero nome \u00e8 Izaya, \u00e8 un personaggio dei fumetti dell'universo DC, creato da Jack Kirby sulle pagine di \"New Gods\" n. 1 del febbraio-marzo 1971.\nPersonaggio.\nAltopadre \u00e8 il capo dei Nuovi Dei di Nuova Genesi nel Quarto Mondo di Jack Kirby, e governa il pianeta fittizio.\n\u00c8 padre naturale di Scott Free (Mister Miracle) e padre adottivo di Orion, figlio di Darkseid (signore di Apokolips, pianeta nemico di Nuova Genesi).\nAltri media.\nAltopadre appare nelle seguenti serie animate:"}
{"id": "2313786", "revid": "21880", "url": "https://it.wikipedia.org/wiki?curid=2313786", "title": "Euarminoidea", "text": ""}
{"id": "2313790", "revid": "110829335", "url": "https://it.wikipedia.org/wiki?curid=2313790", "title": "Nouvelle cuisine", "text": "La nouvelle cuisine \u00e8 un movimento culinario emerso in Francia nel 1972 per merito dei critici Henri Gault e Christian Millau.\nEsso deve essere comparato ad altri movimenti di nuova tendenza apparsi alla fine della seconda guerra mondiale: la Nouvelle critique litt\u00e9raire, il Nouveau roman e la Nouvelle vague.\nIn ogni caso l'espressione non era nuova: essa era stata gi\u00e0 utilizzata nel XVIII secolo come attesta Voltaire.\nLa \"nouvelle cuisine\" \u00e8 stata sensibilmente influenzata dal lavoro di Fernand Point e, negli anni settanta, Michel Gu\u00e9rard \u00e8 stato uno dei maggiori protagonisti del suo sviluppo e della sua affermazione. Essa \u00e8 nata per impulso di cuochi formatisi alla scuola di grandi chef, che hanno abbandonato la tradizione per percorrere canali diversi per praticare la loro arte.\nLa \"nouvelle cuisine\" ha beneficiato dei legami che si sono stabiliti fra la nuova guida, i suoi chef, e una nuova clientela, in particolare costituita da uomini di affari. \nEssa ha giocato un grande ruolo nella definizione di una nuova gastronomia e ha contribuito a far affermare lo status sociale degli chef. Ha influenzato la cucina delle case borghesi per l'alleggerimento dei pasti negli anni '70 e l'alta gastronomia nel mondo intero. \nCaratteristiche.\nLa formula proposta da Gault et Millau, \u00ab Nouvelle cuisine \u00bb, costituisce moda e attira l'attenzione dei giovani chef che, alla stessa maniera dei due critici, avendo preso il posto di Curnonsky, volevano rivaleggiare con Robert Courtine e Michelin, procurandosi un posto al sole mediante l'abbattimento dei dogmi dell'\"alta cucina\" che viveva su di un numero limitato di ricette (\"Poisson au beurre blanc de La M\u00e8re Michel\", \"Canard au sang de La Tour d'Argent\", \"Cassolette de filets de sole de Lasserre\", \"Tournedos Rossini\", \"sole Dugl\u00e9r\u00e9\", ecc.).\nUn altro punto comune di questi chef \u2013 fra i quali i pi\u00f9 noti sono stati Paul Bocuse, i fratelli Troisgros, Alain Chapel, Michel Gu\u00e9rard, Roger Verg\u00e9 - era l'eliminazione dell'allestimento del piatto che comportava la preparazione anticipata di salse e intingoli che venivano poi riscaldati al momento della preparazione della vivanda. La loro filosofia era quella di lavorare con prodotti appena acquistati e da loro stessi scelti al mercato poche ore prima di servirli.\nEssi cercarono di realizzare, per le loro salse, la leggerezza gi\u00e0 realizzata da Andr\u00e9 Guillot nel 1934; le salse a base di farina vennero abbandonate e sostituite con salse leggere a base di erbe aromatiche fresche, di succhi di verdure, di spezie e di tisane.\nEssi introdussero piccoli bastoncini di verdure fresche, come nel caso di Alex Humbert, ed adattarono i loro men\u00f9 in funzione dei prodotti che trovavano di volta in volta al mercato, come Raymond Oliver.\nL'uso delle spezie era estremamente limitato, per far emergere il gusto dei cibi e non per il valore intrinseco delle stesse.\nVennero introdotti in cucina nuovi utensili come il mixer, la sorbettiera, il frigorifero, le pentole antiaderenti rivestite in Teflon, i forni a microonde ecc. e, sotto l'influenza dei dietologi, si prefer\u00ec la cottura a vapore, a bagnomaria, al grill - in parole povere tutte quelle cotture che venivano realizzate a basse temperature per salvaguardare il gusto degli alimenti, le vitamine ed i sali minerali in essi contenuti.\nLe porzioni vennero snellite ed il numero delle portate drasticamente ridotto realizzando quella che era un'esigenza della societ\u00e0 dell'epoca, e particolarmente delle donne.\nAvendo l'obiettivo di stimolare ognuno dei cinque sensi, ed in particolare la vista, la \"nouvelle cuisine\" privilegi\u00f2 la presentazione e l'aspetto degli alimenti eliminando quelle guarniture che appesantivano inutilmente i piatti. Ci\u00f2 senza togliere quella costante della cucina francese che \u00e8 da sempre la presentazione dei cibi.\nI 10 comandamenti della \"nouvelle cuisine\".\nPubblicati da Henri Gault e Christian Millau nel 1973 , questi comandamenti avevano lo scopo di definire una linea di condotta per gli chef che intendessero aderire ai valori moderni della cucina negli anni '70.\nDiffusione della \"nouvelle cuisine\".\nLe guide di Gault e Millau, ma ancor di pi\u00f9 i media audio visivi, portano la \"nouvelle cuisine\" all'attenzione del pubblico e contribuiscono alla sua affermazione.\nRaymond Oliver fu il primo chef a portare la cucina in televisione con una trasmissione che veniva realizzata sulle piazze di Francia e che and\u00f2 in onda per 14 anni facendo di lui una star televisiva.\nMolti chef acquisirono notoriet\u00e0 ed una posizione economica adeguata grazie al boom economico degli anni sessanta e settanta, divenendo dei veri uomini d'affari ed aprendo dei loro ristoranti.\nA causa di un certo numero di chef, meno formati o meno dotati, che praticarono la \"nouvelle cuisine\", ma senza rispettare le regole, vi fu un abbassamento della qualit\u00e0 che fin\u00ec con l'alimentare la discussione da parte di detrattori che stigmatizzavano le minuscole porzioni di cibo presentate su piatti dalle dimensioni smisurate.\nL'imitazione divenne plagio e si svilupp\u00f2 un'industria di \"nouvelle cuisine\" che mise in scatola listarelle di verdura, pesce e passati di verdure facendo s\u00ec che innovatori come Bocuse, vollero affermare il loro ritorno ai valori di Auguste Escoffier.\nNegli anni ottanta, \u00ab nouvelle cuisine \u00bb assunse una connotazione peggiorativa, essendosi insterilita in un accademismo calligrafico fine a se stesso.\nAl di l\u00e0 dell'eredit\u00e0 controversa della \"nouvelle cuisine\", \u00e8 innegabile che molte delle sue regole sono ormai entrate nella cucina d'oggi nel mondo intero:"}
{"id": "2313793", "revid": "1543377", "url": "https://it.wikipedia.org/wiki?curid=2313793", "title": "Bolla Loop I", "text": "La Bolla Loop I (\"Bolla ad Anello I\") \u00e8 una cavit\u00e0 (superbolla) del mezzo interstellare situata nel Braccio di Orione, il nostro braccio di spirale della Via Lattea; dalla nostra posizione si osserva in direzione del centro galattico, fra lo Scorpione e il Lupo. In direzione di quest'ultima costellazione sono presenti due collegamenti fra la nostra bolla, la Bolla Locale, e la Bolla Loop I, noti come \"Lupus Tunnel\". Fra le stelle che si trovano all'interno di questa bolla spicca la rossa e brillante Antares.\nLa distanza media di questa struttura \u00e8 pari a circa 100 parsec, ossia quasi 330 anni luce da noi."}
{"id": "2313796", "revid": "155118", "url": "https://it.wikipedia.org/wiki?curid=2313796", "title": "Marcia dei 40000", "text": ""}
{"id": "2313802", "revid": "38120", "url": "https://it.wikipedia.org/wiki?curid=2313802", "title": "Izaya", "text": ""}
{"id": "2313805", "revid": "6923", "url": "https://it.wikipedia.org/wiki?curid=2313805", "title": "Gara del solco", "text": "La gara del solco o gara del solco diritto \u00e8 un'antica manifestazione folcloristica che si svolge in alcuni paesi dell'Italia centro-meridionale, in cui squadre di concorrenti organizzati con lanterne, buoi e aratri tradizionali tracciano solchi con l'aratro nei campi fra il paese e una delle zone circostanti. La squadra vincente \u00e8 quella che, secondo la giuria, riesce a tracciare il solco pi\u00f9 lungo e diritto.\nLa gara di Castel Morrone.\nNei giorni che precedono l'8 settembre, giorno della festa patronale, si svolge, nei pressi del paese di Castel Morrone, in provincia di Caserta, una gara a carattere religioso, durante la quale vengono tracciati dei solchi in onore di Maria SS.ma della Misericordia, il cui Santuario \u00e8 collocato su Monte Castello, in una posizione che domina il paese.\nLa gara ha una tradizione antichissima che affonda le sue radici nella stessa cultura contadina che la esprime. \u00c8 un misto di sacro e profano, di rivalit\u00e0 civica e di affetto devozionale, ma soprattutto \u00e8 una gara di abilit\u00e0 contadina. Il solco, preparato nei giorni precedenti la festa, viene tracciato in direzione del santuario della Madonna della Misericordia, partendo dalle colline circostanti la vallata fino alle pendici di Monte Castello. Il giorno dell'8 settembre una commissione composta da tecnici, da cultori di tradizioni popolari e da alcuni anziani contadini, si reca sul monte e decreta la vittoria del miglior solco, giudicato in base a requisiti come linearit\u00e0, lunghezza e visibilit\u00e0. Una volta i solchi venivano tracciati con un aratro tirato dai buoi, ma recentemente si \u00e8 fatto ricorso a mezzi agricoli meccanici. \nDal 1998 \u00e8 possibile osservare i solchi, resi visibili grazie a delle fiaccole poste lungo il tragitto, anche nella notte del 7 settembre; tale innovazione ha da un lato modificato la tradizione, rendendo dall'altro la manifestazione pi\u00f9 spettacolare. La premiazione dei solchi migliori avviene la sera dell'8 settembre nella piazza del municipio.\nLa gara di Rocca di Mezzo.\nLa gara di Rocca di Mezzo, in provincia dell'Aquila, si svolge nella notte a cavallo tra l'ultimo sabato e domenica di agosto. Pur essendo fatta risalire al XV secolo, la gara - (nonch\u00e9 la pi\u00f9 difficile) - \u00e8 attestata per la prima volta negli \"Atti Capitolari\" della parrocchia nell'anno 1625. Un'antica leggenda narra che questa tradizione nacque come voto fatto alla Madonna della Neve perch\u00e9 liberasse il paese dalla pestilenza che vi imperversava, offrendole in cambio un solco tracciato in suo onore.\n\u00c8 da allora che tutti gli anni si svolge la gara, interamente di notte: le squadre prescelte, radunate all'imbrunire alle pendici del Monte Rotondo, attendono l'accensione del faro vicino al campanile della Chiesa della Madonna della Neve. Questa luce funge non solo come segnale di inizio della gara, ma anche - e soprattutto - come punto di riferimento verso il quale tutti i solchi devono convergere, e da dove verr\u00e0 poi effettuata la verifica su quale sia il solco migliore mediante apposita commissione tecnica. Il confronto si protrae quindi per tutta la notte, durante la quale le squadre, composte da Caposquadra (detto \"imbiffatore\" o \"impiffatore\"), Aratore e Zappatori, alla luce di lanterne artigianali con candele a cera cercano di tracciare con un aratro il solco pi\u00f9 diritto e \"pulito\" possibile nel percorso di circa 3\u00a0km in direzione del Faro del Calvario, la zona pi\u00f9 elevata del paese (detta anche San Calvario). L'aspetto pi\u00f9 difficoltoso della gara, oltre al fatto che si svolge di notte, \u00e8 relativo alle diverse interruzioni che vi sono durante la tracciatura dei solchi a causa dei diversi pendii lungo il percorso, determinando cos\u00ec frequenti interruzioni e riprese dell'aratura.\nQuesto accade perch\u00e9 il tragitto che separa il faro dai campi dove si esegue l'aratura \u00e8 ondeggiante e costituito da collinette, doline e fitti boschi, e pertanto il faro posto a San Calvario non \u00e8 sempre visibile agli aratori ed \"imbiffatori\". A quel punto, quando ci si accorge che non avrebbe senso proseguire l'aratura in un tratto non visibile dal monte Calvario, si effettua un'interruzione dell'aratura, si va poi sul punto oltre l'ostacolo (una collina o un bosco o anche un albero, purch\u00e9 visibile sia dal faro che dal punto di interruzione), si allinea la ripresa del solco nuovo con l'interruzione precedente, e si riprende l'aratura fino all'interruzione successiva, e cos\u00ec via fino ad arrivare a ridosso del paese. Queste fasi sono dette \"riprese\". Per svolgere queste interruzioni e riprese si usano le cosiddette \"controposte\", ossia delle lanterne montate su dei treppiedi alti due o anche tre metri, le quali vengono posizionate con la luce di spalle a monte Calvario, in modo tale che l'imbiffatore riesca ad allinearle tra il suo punto di osservazione ed il faro. La bravura delle squadre si vede quindi non solo nella tracciatura in s\u00e9 dei solchi (qualit\u00e0 questa squisitamente riservata all'Aratore), ma anche nella precisione dell'allineamento delle varie riprese (Caposquadra+imbiffatore). Osservando i solchi dal faro di San Calvario, pertanto, essi si presentano quasi come linee continue convergenti.\nAltra peculiarit\u00e0 di questa gara \u00e8 che fino alla diffusione di massa dei telefoni cellulari, le comunicazioni tra l'imbiffatore ed i suoi compagni di squadra preposti alla sistemazione delle lanterne e delle controposte avvenivano verbalmente con delle grida molto forti, poich\u00e9 la distanza da coprire a volte \u00e8 superiore alle centinaia di metri in aperta campagna (e di notte, rendendo le persone irriconoscibili). Ogni squadra ha quindi il suo \"soprannome\" in modo tale da non confondersi con le altre squadre quando sentono le disposizioni di spostare le lanterne o le controposte (per allinearle). Per non generare confusione tra destra e sinistra (in quanto la direzione pu\u00f2 essere interpretata diversamente se uno \u00e8 rivolto verso Monte Rotondo oppure verso Rocca di Mezzo), si urla sempre di spostare le lanterne (o controposte) \"verso Rovere!\" oppure \"verso Rocca di Cambio!\" che sono i due paesi pi\u00f9 vicini a Rocca di Mezzo (uno a destra e l'altro a sinistra, appunto).\nLa vittoria viene decretata al mattino seguente da un'apposita giuria che, posizionatasi sul punto esatto del faro a San Calvario, verifica con un filo a piombo quale squadra abbia tracciato il solco \"pi\u00f9 diritto\" tenendo conto sia della qualit\u00e0 dell'aratura che delle varie \"riprese\". I vincitori ricevono in premio e conservano per un anno il Gonfalone del Comune, sul quale \u00e8 raffigurato l'aratro tirato dai buoi e che viene solitamente portato in processione insieme alla statua della Madonna della Neve.\nLa gara di Fastello.\nLa gara del solco dritto di Fastello, una frazione di pochi abitanti del Comune di Viterbo \u00e8 una manifestazione che si svolge in concomitanza dei festeggiamenti del santo patrono sant'Isidoro Agricoltore ogni anno, la seconda domenica di maggio. La gara fin dalle origini, consisteva nel tracciare un solco avente origine da uno dei \"poggi\" o \"colli\" visibili all'orizzonte dalla piazza del paese e ad essa confluente. Il solco, anticamente tracciato con aratro trainato da buoi, eseguito anche per singoli tratti visibili appunto dalla citata piazza, doveva risultare perfettamente allineato. \"[\"Flavio Frezza Il Solco di Sant'Isidoro a Fastello\"]\"\nLa gara di Dignano.\nLa gara del solco di Dignano (Serravalle di Chienti), frazione del Comune di Serravalle di Chienti (MC), \u00e8 una manifestazione folkloristica a carattere religioso che si svolge ogni tre anni in occasione della festa triennale in onore del SS. Crocifisso e consiste nel tracciare dei solchi che vengono fatti partire da uno dei monti o dei colli visibili all'orizzonte fino ad arrivare in prossimit\u00e0 del paese. La gara, in origine, si svolgeva nel mese di settembre in concomitanza con l'inizio dell'aratura dei campi ed assumeva un importante carattere propiziatorio per l'attivit\u00e0 agricola che raggiungeva il suo culmine con la benedizione finale delle coppie di buoi che dopo aver sfilato lungo le vie del paese bardate a festa raggiungevano la Chiesa parrocchiale di San Lorenzo.\nAttualmente la manifestazione si svolge nel mese di Agosto e per la realizzazione del solco le coppie di buoi sono state sostituite da macchine agricole moderne, ad esclusione dell'ultimo tratto nei pressi del paese dove gli abitanti possono ancora dimostrare la bravura e la precisione dell'aratura con l'ausilio degli animali. La gara si basa sulla sfida tra i tre paesi che compongono la Parrocchia, con gli abitanti che si dividono in altrettante squadre composte da un caposquadra che con l'ausilio di un filo a piombo, di una ricetrasmittente e binocolo, d\u00e0 indicazioni ai \"miffatori\" che hanno il compito di posizionare ad intervalli regolari le \"miffe,\" pali in legno ai quali sono legati stracci bianchi e ben visibili che costituiscono il tracciato del solco.\nAll'abilit\u00e0 del caposquadra e dei miffatori nel posizionare i riferimenti visivi si aggiunge quella dell'aratore che invece ha come ausilio una semplice bacchetta in legno legata al mozzo della ruota anteriore del trattore con la quale deve allineare la posizione del vomere con le \"miffe\". Al seguito del mezzo agricolo ci sono poi gli zappatori che hanno il compito di modificare la disposizione delle zolle di terra che alterano la percezione della linearit\u00e0 del solco. La cerimonia di premiazione avviene l'ultima domenica della Festa Triennale, ed ha assunto un carattere esclusivamente folkloristico, avendo perso l'aspetto competitivo."}
{"id": "2313806", "revid": "125358694", "url": "https://it.wikipedia.org/wiki?curid=2313806", "title": "Carl Walbrodt", "text": "I suoi genitori, provenienti da Wesel, si trasferirono ad Amsterdam poco prima che Walbrodt nascesse. Tornarono in Germania stabilendosi a Berlino verso il 1880. Verso la met\u00e0 degli anni 1890 Carl Walbrodt impiant\u00f2 assieme al fratello una fabbrica di pantografi e altre attrezzature per il disegno tecnico.\nPrincipali risultati.\nPoco dopo il torneo di Berlino Walbrodt sfid\u00f2 in un match David Janowski. Il match era al meglio delle sei partite, con una posta di 1.000 marchi. Dopo quattro partite Walbrodt conduceva per + 2 = 2 e gli bastava una patta per vincere il match, ma Janowski vinse le successive due partite, portandosi sul 3 - 3. Venne concordato un play-off di tre partite; Janowski vinse due partite di seguito aggiudicandosi il match per (+4 \u20132 =2). Al termine del match Walbrodt diede una simultanea su 51 scacchiere, con il risultato (+42 \u20135 =4).\nWalbrodt era noto per giocare molto velocemente, basandosi soprattutto sull'intuizione per il giudizio posizionale.\nNei primi anni 1890 contrasse la tubercolosi, e mor\u00ec per tale malattia a soli 30 anni."}
{"id": "2313808", "revid": "599013", "url": "https://it.wikipedia.org/wiki?curid=2313808", "title": "Dhammap\u0101da", "text": ""}
{"id": "2313811", "revid": "119457908", "url": "https://it.wikipedia.org/wiki?curid=2313811", "title": "Desaad", "text": "Desaad \u00e8 un personaggio dei fumetti dell'universo DC, creato da Jack Kirby sulle pagine di \"Forever People\" n. 2 dell'aprile-maggio 1971.\nPersonaggio.\nDesaad \u00e8 un servitore di Darkseid, signore di Apokolips nel Quarto Mondo di Jack Kirby\nMaestro torturatore, il suo nome si rif\u00e0 a quello del Marchese de Sade.\nAltri media.\nDesaad appare nelle seguenti serie:"}
{"id": "2313815", "revid": "23163109", "url": "https://it.wikipedia.org/wiki?curid=2313815", "title": "Tubo di Williams", "text": ""}
{"id": "2313818", "revid": "767487", "url": "https://it.wikipedia.org/wiki?curid=2313818", "title": "Provincia di Chainat", "text": "La provincia di Chainat si trova in Thailandia, nella regione della Thailandia Centrale. Si estende per 2.469,7 km\u00b2, ha 333.700 abitanti ed il capoluogo \u00e8 il distretto di Mueang Chainat. La citt\u00e0 principale \u00e8 Chainat.\nSuddivisione amministrativa.\nLa provincia \u00e8 suddivisa in 8 distretti (\"amphoe\"). Questi a loro volta sono suddivisi in 53 sottodistretti (\"tambon\") e 474 villaggi (\"muban\")."}
{"id": "2313819", "revid": "1201880", "url": "https://it.wikipedia.org/wiki?curid=2313819", "title": "Annie Wilkes", "text": "Anne Marie Wilkes \u00e8 l'antagonista del romanzo \"Misery\" di Stephen King. Nella versione cinematografica del 1990 (riadattata per l'Italia con il titolo di \"Misery non deve morire\"), il suo personaggio \u00e8 stato interpretato dall'attrice Kathy Bates, che, per l'interpretazione, ha vinto un Oscar alla miglior attrice. Sul piccolo schermo \u00e8 stata invece interpretata da Lizzy Caplan durante la seconda stagione della serie televisiva \"Castle Rock\".\n\u00c8 uno dei personaggi pi\u00f9 oscuri e inquietanti creati dal \"Re del brivido\" e, nella classifica stilata dall'American Film Institute sui 50 cattivi migliori del cinema americano, ha guadagnato il 17\u00ba posto.\nStoria.\nAnnie Marie Wilkes Dugan era nata a Bakersfield il 1\u00ba aprile 1943, da Carl Wilkes e da Cryslda Berryman, sposati il 30 maggio 1938 e aveva un fratello di nome Paul Emery Wilkes, nato il 12 maggio 1939.\nIl 17 maggio 1966 Annie si diplom\u00f2 come infermiera e si spos\u00f2 il 2 gennaio 1979 con Ralph Dugan, da cui divorzi\u00f2 nell'agosto del 1980.\nNel 1986 Annie salva lo scrittore Paul Sheldon dopo che questi ha subito un incidente e lo porta nella sua baita di montagna. Inizialmente Paul crede di essere al sicuro, sebbene isolato, ma non appena Annie scopre che Paul ha intenzione di far morire il suo personaggio preferito al termine del suo ultimo romanzo, il comportamento di lei cambia radicalmente: la donna tiene segregato lo scrittore, tagliando i suoi contatti con il resto del mondo e, sottoponendolo ad una serie di torture fisiche e mentali sempre pi\u00f9 crudeli, lo obbliga a riscrivere il romanzo per far rivivere la sua eroina, Misery Chastain. Conscia della momentanea infermit\u00e0 di Paul, la donna usa qualsiasi mezzo per obbligarlo a scrivere: gli fa bruciare l'unica copia del suo nuovo manoscritto, lo minaccia di morte, lo droga con dei farmaci e, in una delle scene pi\u00f9 inquietanti del film, arriva a fratturargli entrambe le caviglie con un maglio (mentre nel libro gli taglia un piede e un pollice). Al termine della stesura del romanzo, tuttavia, Paul riesce a liberarsi e tenta di fuggire. Annie lo aggredisce, decisa ad ucciderlo, ma nel corso della violenta colluttazione viene colpita alla testa e muore per trauma cranico, mentre Paul, gravemente ferito ma vivo, viene tratto in salvo dalla polizia.\nCrimini.\nIl sequestro di Paul Sheldon non \u00e8 l'unico crimine di cui si macchia Annie. Durante la sua prigionia, lo scrittore scopre l'album dei ricordi nei quali l'infermiera colleziona degli inquietanti ritagli di giornale riguardanti delle morti sospette. In breve tempo comprende che \u00e8 stata Annie a commetterli, pur non essendo mai stata condannata. In particolare, la donna avrebbe causato la morte di suo padre e di una giovane infermiera che lavorava con lei (mascherando entrambi gli omicidi come incidenti), oltre che di vari pazienti negli ospedali in cui lavorava, soprattutto anziani e neonati. Considerando questo aspetto della sua personalit\u00e0 criminale, Annie presenta molti punti in comune con gli \"angeli della morte\", i serial killer in ambito medico. Inoltre, Annie uccide un'altra persona durante il sequestro di Paul: il giovane agente di polizia Duane Kushner.\nNel film uccide anche l'anziano sceriffo Buster McCain (personaggio non presente nel romanzo) che, indagando sulla scomparsa dello scrittore, era entrato in casa della donna, ma appena lo scorge in fondo alle scale, Annie gli spara alle spalle con il suo fucile, uccidendolo sul colpo.\nPersonalit\u00e0.\nAnnie vive sola in una baita di montagna, con pochissimi collegamenti con il resto del mondo, e nutre un'ammirazione ossessiva per i romanzi di Paul Sheldon. In particolare, considera la protagonista Misery Chastain una persona reale, al punto di aggredire lo scrittore per obbligarlo a \"resuscitare\" l'eroina. La conoscenza della medicina e dell'effetto dei farmaci permette ad Annie di drogare Paul e di tenerlo costantemente sotto il suo controllo. La caratteristica pi\u00f9 peculiare del suo comportamento sono i suoi rapidi sbalzi d'umore: per motivi futili, in pochi istanti pu\u00f2 passare da una gentilezza quasi materna al sadismo pi\u00f9 efferato. \u00c8 affetta da gravi turbe psichiche, che tuttavia non vengono specificate: l'instabilit\u00e0 emotiva, il morboso attaccamento a Paul, la paura di essere abbandonata e la difficolt\u00e0 a controllare la propria aggressivit\u00e0 potrebbero essere sintomi di Disturbo Borderline della Personalit\u00e0. A queste esplosioni di rabbia si alternano dei periodi depressivi, durante i quali fantastica di uccidere Paul e poi se stessa per coronare quella che considera una storia d'amore. Infatti, nonostante gli atti violenti che compie, Annie \u00e8 convinta di agire per il bene di Paul e che lui debba ricambiare il suo \"amore\": potrebbe quindi soffrire di una grave forma di erotomania e comportarsi come uno stalker. \u00c8 anche profondamente religiosa, ai limiti della scrupolosit\u00e0, e non tollera le parole volgari, sebbene insulti Paul nei momenti di rabbia pi\u00f9 acuti."}
{"id": "2313827", "revid": "729019", "url": "https://it.wikipedia.org/wiki?curid=2313827", "title": "\u00c9ric Bonneval", "text": "Biografia.\nCrebbe nel Toulouse olympique employ\u00e9s, prima di entrare nel pi\u00f9 ambizioso Tolosa, nel quale, in 9 stagioni, vinse due titoli nazionali (il primo dei quali, nel 1985, giunto dopo un digiuno di 37 anni al vertice del club rossonero) e una Coppa di Francia.\nEsord\u00ec in nazionale francese nel 1984 durante un \"tour\" estivo, contro la , e disput\u00f2 quattro tornei consecutivi del Cinque Nazioni, dal al , vincendone tre, due dei quali a pari merito e uno, quello del , in solitaria e con il Grande Slam.\nFu anche tra i convocati alla , nel quale la giunse fino alla finale, poi persa, contro la .\nDopo un'esperienza parigina al Racing M\u00e9tro 92 giunse il ritiro dall'attivit\u00e0 agonistica; attualmente Bonneval \u00e8 giornalista sportivo, specializzato sul rugby XV per la trasmissione \"Les Sp\u00e9cialistes\" su Sport+, canale satellitare del gruppo Canal+."}
{"id": "2313829", "revid": "810736", "url": "https://it.wikipedia.org/wiki?curid=2313829", "title": "Marcus Johnson", "text": "Nella NFL.\nScelto al draft dai Minnesota Vikings, nella stagione 2005 ha giocato 14 partite di cui 8 da titolare.\nNella stagione 2006 ha giocato 10 partite tutte da titolare.\nNella stagione 2007 ha giocato 16 partite ma nessuna da titolare.\nNella stagione 2008 ha giocato 7 partite ma nessuna da titolare.\nIl 6 aprile 2009 dopo esser stato sul mercato dei free agent ha firmato con gli Oakland Raiders ma il 31 agosto \u00e8 stato lasciato libero. Successivamente ha firmato con i Tampa Bay Buccaneers."}
{"id": "2313838", "revid": "115461273", "url": "https://it.wikipedia.org/wiki?curid=2313838", "title": "Raggio di Luce", "text": "Raggio di Luce (\"Lightray\"), il cui vero nome \u00e8 Sollis, \u00e8 un personaggio dei fumetti dell'universo DC, creato da Jack Kirby sulle pagine di \"New Gods\" n. 1 del febbraio-marzo 1971.\nPersonaggio.\nRaggio di Luce \u00e8 uno dei personaggi principali delle serie legate al Quarto Mondo creato da Jack Kirby nel 1971.\nGrande eroe di Nuova Genesi, combatte i nemici di Apokolips a fianco del suo amico Orion; a differenza di Orion, Raggio di Luce ha un carattere allegro e ottimista e preferisce risolvere i problemi con il dialogo e i compromessi piuttosto che con la battaglia.\n\u00c8 anche stato membro della Justice League of America.\nAltri media.\nRaggio di Luce appare nelle seguenti serie animate:"}
{"id": "2313840", "revid": "38120", "url": "https://it.wikipedia.org/wiki?curid=2313840", "title": "Raggio di luce", "text": ""}
{"id": "2313841", "revid": "287204", "url": "https://it.wikipedia.org/wiki?curid=2313841", "title": "Rionegro", "text": ""}
{"id": "2313848", "revid": "116643910", "url": "https://it.wikipedia.org/wiki?curid=2313848", "title": "Fantasmi (serie televisiva)", "text": "Fantasmi (\"Haunted\") \u00e8 una serie televisiva statunitense di genere fantasy e poliziesco.\nProduzione.\nLa fiction venne trasmessa in prima visione negli Stati Uniti da settembre a novembre 2002 dal network americano UPN. In Italia \u00e8 stata trasmessa in seconda serata su Rai 2. La serie, composta da una sola stagione di 11 episodi, venne prodotta negli USA da Industry Entertainment, Viacom Productions e CBS Productions. La storia \u00e8 stata in gran parte scritta da Andrew Cosby, Rick Ramage, Moira Kirland e Rob Wright, mentre la musica \u00e8 opera di Mark Snow.\nTrama.\nLa serie ha per protagonista l'investigatore privato Frank Taylor (Matthew Fox) che, due anni dopo il rapimento di suo figlio, viene incaricato di seguire un caso analogo. Diversamente a quanto accadde con il figlio, il detective riesce questa volta per\u00f2 ad affrontare il criminale e in seguito alla colluttazione rimane per qualche tempo sospeso fra la vita e la morte mentre il criminale, Simon (John Mann), rimane ucciso. Uscito dal coma, Taylor scopre che l'esperienza che ha vissuto gli ha lasciato in eredit\u00e0 il potere di comunicare con l'altro mondo e ricevere i messaggi dalle anime dei defunti che lo aiutano a risolvere i casi di omicidio. Non tutti gli spiriti per\u00f2 risultano essere suoi amici. Taylor viene perseguitato dallo spirito vendicativo di Simon che tenta in tutti i modi di ostacolare le sue indagine paranormali."}
{"id": "2313858", "revid": "1034932", "url": "https://it.wikipedia.org/wiki?curid=2313858", "title": "Friscaletto", "text": "Il friscaletto (o friscalettu in siciliano) \u00e8 uno zufolo di canna tipico della musica popolare della Sicilia. \u00c8 considerato, insieme al marranzano, al tamburello e alla quartara, uno degli strumenti simbolo della musica folclorica Siciliana.\n\u00c8 chiamato in maniera simile in tutta la Sicilia, eccezion fatta per il paese di San Fratello, in provincia di Messina. Qui la parlata locale risente ancora delle radici gallo-italiche e il friscaletto prende il nome di \"vescot\".\nUn elemento fondamentale della sua struttura \u00e8 il tappo (realizzato in legno di oleandro, ulivo o fico). Ha sette buchi nella parte anteriore e, pur essendo un flauto artigianale molto semplice, presenta due buchi posteriori (a differenza, ad esempio, dei flauti irlandesi).\nIl friscaletto \u00e8 uno strumento che non permette variazioni volumiche di piano e forte, poich\u00e9 una maggiore intensit\u00e0 nell'emissione del fiato ne causa inevitabilmente la stonatura della melodia. Ciascun friscaletto ha quindi la propria personalit\u00e0, il proprio timbro e le proprie sfumature. \nFa parte della famiglia degli aerofoni, essendo affine al flauto dolce. Esistono, come per gli altri flauti, friscaletti realizzati con diverse accordature. I pi\u00f9 comuni sono accordati in do, in sol e in la.\nViene citata pi\u00f9 volte nella canzone Eh, Cumpari! di Julius La Rosa. "}
{"id": "2313861", "revid": "309349", "url": "https://it.wikipedia.org/wiki?curid=2313861", "title": "Server VNC", "text": ""}
{"id": "2313864", "revid": "309349", "url": "https://it.wikipedia.org/wiki?curid=2313864", "title": "OS fingerprinting", "text": ""}
{"id": "2313866", "revid": "23163997", "url": "https://it.wikipedia.org/wiki?curid=2313866", "title": "Memorie elettroniche", "text": ""}
{"id": "2313886", "revid": "124446355", "url": "https://it.wikipedia.org/wiki?curid=2313886", "title": "Cavaliere di Bah\u00e1'u'll\u00e1h", "text": "Il titolo di Cavaliere di Bah\u00e1'u'll\u00e1h fu creato e assegnato da Shoghi Effendi, il Custode della Fede bahai, ai Bah\u00e1'\u00ed che, come pionieri, lasciarono il proprio paese per aprire nuovi territori alla Fede fondata da Bah\u00e1'u'll\u00e1h, in occasione della Crociata di Dieci Anni.\nShoghi Effendi fece una \"Lista d'Onore\" di tutti i \"Cavalieri di Bah\u00e1'u'll\u00e1h\", che fu deposta da R\u00fah\u00edyyih Khanum, il 28 maggio 1992, in occasione della ricorrenza del centenario della morte di Bah\u00e1'u'll\u00e1h, all'ingresso del Mausoleo di Bah\u00e1'u'll\u00e1h.\nCavalieri di Bah\u00e1'u'll\u00e1h.\nAfrica.\nAfrica del Sud-Ovest.\nTed Cardell, ottobre 1953"}
{"id": "2313897", "revid": "1005847", "url": "https://it.wikipedia.org/wiki?curid=2313897", "title": "Club di Parigi", "text": "Il Club di Parigi \u00e8 un gruppo informale di organizzazioni finanziarie dei 22 paesi pi\u00f9 ricchi del mondo, che procede ad una accurata rinegoziazione del debito pubblico bilaterale dei Paesi del Sud del mondo (aventi ingenti difficolt\u00e0 nei pagamenti). I debitori sono spesso raccomandati dal Fondo Monetario Internazionale dopo il fallimento di altre soluzioni.\nEsso si riunisce ogni sei settimane in Francia presso il Ministero dell'Economia, delle Finanze e dell'Industria di Parigi. \nIl Club venne istituito a Parigi nel 1956 fra l'Argentina e le altre nazioni sue creditrici. Le regole vennero fissate alla fine degli anni settanta nel contesto dei dialoghi Nord-Sud.\nI membri coordinano le loro azioni di cancellazione, recupero e riprogrammazione dei crediti nei confronti dei Governi dei Paesi debitori.\nNel corso degli anni novanta, inizi\u00f2 ad operare nei confronti di Stati appartenenti ai HIPC (Paesi poveri altamente indebitati) e non-HIPC attuando politiche differenti. Il Club inizi\u00f2 a garantire in maniera sempre maggiore la riduzione del debito dei paesi del Terzo mondo. Per i paesi non-HIPC, venne decisa una minore azione di riduzione del debito proponendo in alternativa l'assunzione del loro debito ad investitori privati.\nNel 2004, il Club decise di cancellare il debito dell'Iraq a causa dell'incomparabile costo della ricostruzione del paese. Dopo il maremoto dell'oceano Indiano del 2004, il Club di Parigi decise di sospendere temporaneamente alcune delle scadenze dei paesi coinvolti nel disastro.\nNell'aprile 2006, la Nigeria divenne il primo paese africano a pagare per intero il debito, stimato in 30 miliardi di dollari, nei confronti del Club di Parigi.\nNel settembre 2008, l'Argentina ha dichiarato di voler pagare il suo debito che ammonta a pi\u00f9 di 6 miliardi di dollari. Allo stato di fatto l'Argentina non ha ancora effettuato tale pagamento.\nMembri.\nI membri permanenti del Club sono:"}
{"id": "2313907", "revid": "1039155", "url": "https://it.wikipedia.org/wiki?curid=2313907", "title": "Hyou Senki", "text": ", letteralmente \"La storia militare dei karakuri elettrici di Hiw\u014d\", \u00e8 una serie anime datata 2000-2001 e diretta da Tetsur\u014d Amino. In Italia, l'anime \u00e8 stato trasmesso per la prima volta su Hiro dal 24 marzo al 28 aprile 2009.\nTrama.\nGiappone, periodo Meiji. Un ragazzo di nome Hyou (in originale Hiw\u014d) fa parte, come i fratelli, del popolo dei meccanici. Questo popolo \u00e8 in grado di costruire i karakuri, antichi mecha di legno. Hyou deve combattere, insieme ai fratelli, i Fujin, che utilizzano anch'essi i karakuri, per\u00f2 a scopi maligni.\nPersonaggi e doppiatori.\nTra parentesi, se \u00e8 stato cambiato nella versione italiana, si trova il nome originale del personaggio.\nIl doppiaggio italiano dell'anime \u00e8 stato eseguito a Milano, presso Merak Film, sotto la direzione di Federico Danti.\nSigle.\nLa sigla iniziale originale della serie \u00e8 ed \u00e8 cantata da Hiroshi Yamaguchi. Quella finale originale si intitola \"Crossroad\" ed \u00e8 cantata da Kumiko End\u014d.\nEntrambe le sigle sono utilizzate anche nella versione italiana fino alla replica dell'episodio andato in onda giorno 11 maggio 2009, in cui ha esordito la sigla italiana della serie, chiamata ugualmente al titolo della serie, cantata da Giorgio Vanni.\nIl video delle sigle \u00e8 fatto appositamente per queste. Nell'episodio 26, l'ultimo, la sigla iniziale \u00e8 montata direttamente sul prologo: \"Hiw\u014d no Theme\" \u00e8 in sottofondo su delle immagini della vita di Sakamoto, commentate, come per ogni prologo, dalla narratrice. Alla replica in Italia, \u00e8 stata aggiunta la sigla italiana prima di questo pezzo."}
{"id": "2313908", "revid": "228587", "url": "https://it.wikipedia.org/wiki?curid=2313908", "title": "Alfonso Tornabuoni", "text": "Biografia.\nNato a Firenze, Alfonso Tornabuoni apparteneva alla celebre famiglia nobile fiorentina, legata strettamente ai Medici (era cugino di secondo grado di Leone X e di Clemente VII). Egli trascorse per\u00f2 la propria giovinezza a Roma ove il padre svolgeva l'incarico di Senatore.\nRicordato come uomo di vasta cultura e di buona oratoria, godette anche da semplice ecclesiastico della stima dei papi Leone X e Clemente VII, soprattutto per le sue origini fiorentine e per il suo spirito favorevole al governo dei Medici sulla Toscana, il che lo rendeva facilmente appoggiato dai due pontefici, entrambi appartenenti alla casata fiorentina dei Medici.\nVescovo di Saluzzo.\nIl 7 novembre 1530 Clemente VII lo nomin\u00f2 vescovo di Saluzzo consacrandolo successivamente e l'anno seguente prese il possesso effettivo della diocesi. Nel 1533 inaugur\u00f2 una visita pastorale nelle quattro valli della diocesi, quella del Po, della Grana, della Maira e della Varaita, ove si premur\u00f2 di segnalare accuratamente i vari aggiustamenti che le parrocchie visitate necessitavano, al fine di provvedere alla buona conservazione di quei beni ecclesiastici.\nPer la sua fama e per la sua posizione, ricopr\u00ec diversi incarichi amministrativi anche per conto della Repubblica di Genova e per i re di Francia e di Spagna, presso i quali ebbe l'onore di essere ambasciatore. In particolare, durante il governo di Cosimo I svolse un'intensa attivit\u00e0 diplomatica in Francia.\nVescovo di Sansepolcro.\nNel 1546, per volere di Paolo III, lasci\u00f2 la diocesi di Saluzzo nelle mani di Filippo Archinto (poi arcivescovo di Milano) ed occup\u00f2 il posto lasciato da questi nella diocesi di Sansepolcro, nella madrepatria Toscana, ove fu trasferito il 29 ottobre 1546. Al trasferimento non \u00e8 estranea la politica fiorentina, dal momento che l'abile diplomatico sarebbe stato molto utile al duca Cosimo I, che pens\u00f2 cos\u00ec di ridurre la distanza tra s\u00e9 e il Tornabuoni favorendone il trasferimento a Sansepolcro, dove pure il vescovo avrebbe percepito una rendita pari solamente a un terzo di quella percepita a Saluzzo.\nIl 20 novembre 1546 giunse nella sua nuova citt\u00e0. Si occup\u00f2 della riorganizzazione della mensa vescovile, che trov\u00f2 piuttosto povera, alla quale annesse i benefici dell'ospedale di San Leonardo a Capotrave, di San Pietro in Civitella, di San Martino a Compito e di San Lorenzo.\nMor\u00ec a Sansepolcro nel 1577.\nGenealogia episcopale.\nLa genealogia episcopale \u00e8:"}
{"id": "2313909", "revid": "326822", "url": "https://it.wikipedia.org/wiki?curid=2313909", "title": "Hyou-Senki", "text": ""}
{"id": "2313910", "revid": "1305772", "url": "https://it.wikipedia.org/wiki?curid=2313910", "title": "SimCity DS", "text": "SimCity DS \u00e8 un videogioco di simulazione gestionale sviluppato e pubblicato da Electronic Arts, nel 2007.\nIl gioco \u00e8 una versione di SimCity 3000 prodotta per la console di Nintendo\nModalit\u00e0 di gioco.\nCome in altri titoli della saga \"SimCity\" a cui appartiene, lo scopo del gioco \u00e8 fondare e dirigere una citt\u00e0, facendola prosperare e stando attenti a non andare in bancarotta, badando anche al benessere dei cittadini. Si possono costruire tutte le strutture necessarie al buon funzionamento della citt\u00e0, anche se in numero ridotto rispetto alle versioni del gioco per PC.\nIl touch screen viene utilizzato per compiere tutte le azioni (costruire edifici, vedere i grafici, modificare il budget); nonch\u00e9 per i \"mingiochi\" (\"mini-games\"), sono per\u00f2 stati introdotti diversi minigiochi, per i quali si utilizza anche il microfono.\nOltre alla modalit\u00e0 \"\"Costruisci una citt\u00e0\", descritta sopra, nello schermata home \u00e8 possibile sceglierne altre tra cui soprattutto:\nPersonaggi.\nConsiglieri.\nI consiglieri sono i bracci destri del sindaco, visibili nell'angolo a sinistra in basso dello schermo della Console; come nella realt\u00e0, il loro compito \u00e8 di fornire consigli utili al primo cittadino, riguardo a miglioramenti e possibili modifiche da far apportare:\nVisitatori.\nI visitatori sono alcuni dei cittadini della propria citt\u00e0 che richiedono un appuntamento con il sindaco; essi portano proposte per richiedere miglioramenti e modifiche, offrire trattative o contratti interessanti che possono essere accettati o no:"}
{"id": "2313911", "revid": "122292424", "url": "https://it.wikipedia.org/wiki?curid=2313911", "title": "Bambi, la vita di un capriolo", "text": "Bambi, la vita di un capriolo (titolo originale in lingua tedesca: \"Bambi: Eine Lebensgeschichte aus dem Walde\", letteralmente: \"Bambi: Una vita nei boschi\") \u00e8 un libro dello scrittore austriaco Felix Salten. \u00c8 stato pubblicato per la prima volta nel 1923 dalla casa editrice Ullstein Verlag.\nIl romanzo ripercorre la vita di Bambi, un capriolo maschio, dalla nascita attraverso l'infanzia, la perdita della madre, l'incontro di una compagna, le lezioni apprese dal padre e l'esperienza sui pericoli derivanti dai cacciatori nel bosco. Una traduzione in lingua inglese di Whittaker Chambers fu pubblicata in Nord America da Simon &amp; Schuster nel 1928; il romanzo \u00e8 stato poi tradotto e pubblicato in oltre 30 lingue in tutto il mondo. Nel 1939, Salten pubblic\u00f2 successivamente il sequel \"Bambis Kinder: Eine Familie im Walde\" (tradotto nel 1944, \"Mormorio nel bosco: Romanzo\"; letteralmente \"I figli di Bambi: Una famiglia nel bosco\") .\nIl romanzo \u00e8 stato ben accolto dalla critica ed \u00e8 considerato un classico, cos\u00ec come uno dei primi romanzi ambientali mai pubblicati. \u00c8 stato adattato dalla Walt Disney Animation Studios nel film d'animazione cinematografica \"Bambi\" del 1942.\nTrama.\nBambi \u00e8 un cucciolo di capriolo nato in un boschetto durante la tarda primavera. Nel corso dell'estate, la madre gli insegna come vivono i caprioli e i vari abitanti della foresta. Quando il figlio pare abbastanza cresciuto, lo porta nella prateria, un posto meraviglioso, ma anche molto pericoloso in quanto gli animali sono visibili dai predatori. Dopo qualche timore iniziale dovuto alle raccomandazioni e alla prudenza da parte della madre, Bambi si gode l'esperienza. In una successiva escursione, Bambi incontra sua zia Ena e i suoi figli gemelli, i cerbiatti Faline e Gobo: essi diventano rapidamente amici e condividono quanto hanno imparato a conoscere del bosco. Mentre stanno giocando, incontrano per la prima volta i \"principi\", ossia i caprioli maschi. I cerbiatti imparano che quelli erano i loro padri, ma anche che essi raramente si fermano a parlare con le femmine e i giovani.\nQuando Bambi cresce, la madre comincia a lasciarlo solo. Un giorno, mentre la sta cercando, Bambi ha il suo primo incontro con \"Lui\" (la parola usata dagli animali per indicare l'Uomo) che lo terrorizza. L'Uomo alza l'arma da fuoco e mira verso il cerbiatto; Bambi riesce a fuggire a tutta velocit\u00e0, insieme alla madre. Dopo essere stato rimproverato da un vecchio capriolo per essersi disperato per la scomparsa della madre, Bambi si abitua a rimanere da solo. In seguito, scopre che a sgridarlo era stato il Vecchio Principe, il capriolo pi\u00f9 anziano e pi\u00f9 grande nella foresta, noto per la sua astuzia e per natura distaccato. Durante l'inverno, Bambi incontra altri suoi simili: Marena, una giovane cerbiatta, Nettla, una vecchia femmina che non ha pi\u00f9 figli, e i due principi Ronno e Karus. A met\u00e0 dell'inverno, i cacciatori entrano nella foresta, uccidendo molti animali, tra cui la madre di Bambi. Gobo scompare e viene creduto morto.\nDopo questo preambolo, il romanzo salta in avanti di un anno. Dopo essere stato accudito da Nettla, a Bambi spunta il suo primo paio di corna e viene picchiato e molestato da altri maschi. \u00c8 oramai estate e Bambi sta ora mettendo in mostra il suo secondo paio di corna e si \u00e8 riunito con la sua cugina Faline. Dopo alcuni combattimenti e sconfitte, prima con Karus e poi con Ronno, Bambi e Faline si innamorano e passano molto tempo insieme. Il Vecchio Principe salva la vita di Bambi, che sta correndo verso un cacciatore che imita il verso di un capriolo. Bambi impara cos\u00ec ad essere pi\u00f9 cauto nel correre verso i richiami. Durante l'estate, Gobo ritorna nella foresta dopo essere stato catturato da un uomo durante la partita di caccia in cui la madre di Bambi era stata uccisa. Mentre la madre di Gobo e Marena lo ammirano per essere diventato un \"amico\" dell'uomo, il Vecchio Principe prova disprezzo per lui. Marena poi diventa la sua compagna, ma alcune settimane dopo Gobo, che ha perso il timore verso gli uomini, si avvicina a un cacciatore e viene ucciso.\nBambi, diventando adulto, inizia a trascorrere la maggior parte del suo tempo da solo, evitando Faline, anche se la ama ancora con un senso malinconico. Pi\u00f9 volte si incontra con il Vecchio Principe che lo avverte delle insidie, gli insegna come liberarsi da un altro animale durante i combattimenti e lo esorta a non percorrere i sentieri battuti dagli uomini per evitare le trappole. Tuttavia, Bambi viene ferito dallo sparo di un cacciatore: il Vecchio Principe gli insegna allora a camminare in tondo per confondere l'uomo e i suoi cani fino a quando l'emorragia non si sia fermata, poi lo porta in un luogo sicuro dove rimangono fino alla guarigione. Il Vecchio Principe gli dimostra inoltre che l'uomo non \u00e8 onnipotente, mostrandogli il cadavere di un uomo ucciso da un altro uomo. Quando Bambi capisce che \"Lui\" non \u00e8 onnipotente e come ci sia un \"Altro\" su tutte le creature, il vecchio capriolo gli rivela che lo ha sempre amato e lo chiama \"figlio mio\" prima di morire.\nAlla fine del romanzo, Bambi incontra due cerbiatti gemelli e li rimprovera per non essere in grado di stare da soli senza dover chiamare il nome della madre. Dopo averli lasciati, ripensa tra s\u00e9 che la cerbiatta assomigliava a Faline e che il giovane maschio era promettente, sperando di incontrarlo di nuovo quando fosse cresciuto.\nStoria della pubblicazione.\nFelix Salten scrisse \"Bambi, eine Lebensgeschichte aus dem Walde\" dopo la prima guerra mondiale, rivolgendosi ad un pubblico adulto. Il romanzo \u00e8 stato pubblicato in Austria da Ullstein Verlag nel 1923, e ripubblicato nel 1926 a Vienna.\nDisputa sul diritto d'autore.\nOriginariamente Salten pubblic\u00f2 Bambi nel 1923 in base alle leggi sul copyright della Germania, che all'epoca non richiedeva alcuna dichiarazione che il romanzo fosse stato protetto da diritto d'autore. Nella ripubblicazione del 1926, ha fatto includere una nota sul copyright degli Stati Uniti, in modo che il lavoro fosse considerato protetto da copyright negli Stati Uniti nel 1926. Nel 1936, Salten vendette alcuni diritti per il romanzo al produttore Sidney Franklin della Metro-Goldwyn-Mayer, il quale li pass\u00f2 a Walt Disney per la realizzazione di un adattamento cinematografico. Dopo la morte di Salten nel 1945, la figlia Anna Wyler eredit\u00f2 il diritto d'autore, rinnovando la protezione del copyright del romanzo nel 1954. Nel 1958, sottoscrisse tre accordi con la Disney per quanto riguarda i diritti del romanzo. Alla sua morte nel 1977, i diritti passarono a suo marito, Veit Wyler, e ai suoi figli, che li mantennero fino al 1993 quando i diritti furono venduti alla casa editrice Twin Books. Twin Books e Disney non rimasero d'accordo sui termini e sulla validit\u00e0 del contratto originario sottoscritto da Disney con Anna Wyler e sul continuo uso del nome Bambi da parte di Disney.\nPoich\u00e9 le due societ\u00e0 non erano in grado di raggiungere una soluzione, Twin Books present\u00f2 una denuncia contro la Disney per violazione del diritto d'autore. Disney ha sostenuto che nella prima edizione originaria del 1923 non era presente alcun avviso di copyright, per cui in base alla legge americana \u00e8 stato immediatamente considerato come opera di pubblico dominio. Ha inoltre sostenuto che, poich\u00e9 il romanzo \u00e8 stato pubblicato nel 1923, il rinnovo della registrazione da parte di Anna Wyler nel 1954 \u00e8 stato fatto dopo la scadenza e non era quindi valido. Il caso \u00e8 stato esaminato dalla Corte Distrettuale degli Stati Uniti per il Distretto settentrionale della California, che ha stabilito che il romanzo \u00e8 stato protetto da copyright con la sua pubblicazione nel 1923, e quindi non era di dominio pubblico. Tuttavia, convalidando la data di prima pubblicazione nell'anno 1923, questo ha confermato la validit\u00e0 del ricorso della Disney relativamente al fatto che il rinnovo del copyright era stato presentato troppo tardi e che il romanzo era diventato un lavoro di dominio pubblico nel 1951.\nTwin Books present\u00f2 appello su tale decisione, e nel marzo 1996 la Nona Corte Circondariale degli Stati Uniti invert\u00ec la decisione originaria, affermando che il romanzo era un'opera straniera del 1923 e che non era nel dominio pubblico del suo paese di origine una volta rilasciato, quindi la data di pubblicazione originale non poteva essere utilizzato nel sostenere l'applicazione della legge americana sul copyright. Al contrario, nella pubblicazione del 1926, la prima in cui si dichiarava espressamente il copyright negli Stati Uniti, viene considerato l'anno in cui il romanzo \u00e8 stato protetto da copyright in America. Come tale, il rinnovo di Anna Wyler era stato tempestivo e valido, confermando in tal modo la titolarit\u00e0 dei diritti d'autore da parte di Twin Books.\nLa decisione Twin Books \u00e8 ancora considerata controversa da molti esperti di copyright: ad esempio, David Nimmer, in un articolo del 1998, ha sostenuto che se la sentenza fosse applicata ai libri di epica greca, nel caso fossero pubblicati solo al di fuori degli Stati Uniti senza la richiesta formalit\u00e0, sarebbero ammissibili alla protezione del copyright. Sebbene Nimmer abbia concluso che Twin Books ha richiesto questo dato (all'interno del Nono Circuito), ha caratterizzato il risultato come \"palesemente assurdo\".\nIl copyright americano del romanzo \u00e8 attualmente impostato per scadere il 1\u00ba gennaio 2022, mentre in Unione europea, dove i diritti terminano settant'anni dopo la morte dell'autore, \u00e8 nel pubblico dominio dal 1\u00ba gennaio 2016.\nVersioni cinematografiche.\nNel 1942 lo studio Disney ha prodotto un film animato che ha avuto un seguito nel 2006, dal titolo \"Bambi 2 - Bambi e il Grande Principe della foresta\". Nei film, la specie di Bambi \u00e8 stata cambiata da capriolo a cervo dalla coda bianca. Inoltre sono stati eliminati molti personaggi del libro, come \"Gobo\", mentre ne sono stati inseriti di nuovi, fra cui un coniglio, \"Tamburino\" e una puzzola (in verit\u00e0 una moffetta, sempre nell'ottica dell'adattamento Disney alla fauna nordamericana), \"Fiore\"."}
{"id": "2313912", "revid": "326822", "url": "https://it.wikipedia.org/wiki?curid=2313912", "title": "Karakuri Kiden Hiwou Senki", "text": ""}
{"id": "2313917", "revid": "97897913", "url": "https://it.wikipedia.org/wiki?curid=2313917", "title": "Korbinian Brodmann", "text": "Biografia.\nBrodmann studi\u00f2 medicina a Monaco, W\u00fcrzburg, Berlino e Friburgo, dove ricevette la laurea in medicina nel 1895. In seguito studi\u00f2 alla \"Medical School\" all'Universit\u00e0 di Losanna, in Svizzera, poi alla clinica universitaria di Monaco. Assunse il grado di dottore in medicina dall'Universit\u00e0 di Lipsia nel 1898 con una tesi sulla descrizione della sclerosi ependimale. Lavor\u00f2 nella clinica universitaria dell'Universit\u00e0 di Jena con Ludwig Binswanger e nel \"Municipal Mental Asylum\" di Francoforte, dal 1900 al 1901. Qui conobbe Alois Alzheimer, che influenz\u00f2 la sua decisione di proseguire gli studi nella ricerca di base sulle neuroscienze.\nFu cos\u00ec che Brodmann inizi\u00f2 a lavorare, nel 1901, con C\u00e9cile ed Oskar Vogt, all'istituto \"Neurobiologischen Zentralstation\" di Berlino e nel 1902 al Laboratorio neurobiologico dell'Universit\u00e0 di Berlino. Nel 1915 entr\u00f2 a far parte dell'Istituto Kaiser Wilhelm (istituto di ricerca neurologica).\nNel 1909 pubblic\u00f2 la sua ricerca originale sulla citoarchitettura corticale in \"Vergleichende Lokalisationslehre der Gro\u00dfhirnrinde in ihren Prinzipien dargestellt auf Grund des Zellenbaues\" (Comparative Localization Studies in the Brain Cortex, its Fundamentals Represented on the Basis of its Cellular Architecture).\nNegli anni seguenti lavor\u00f2 all'Universit\u00e0 di Tubinga, dove fu nominato professore nel 1913 e in cui svolse la funzione di medico e presidente dal 1910 al 1916 presso il laboratorio di anatomia della clinica psichiatrica universitaria della stessa citt\u00e0. Nel 1916 si spost\u00f2 a Halle per lavorare nell'ospedale di Nietleben. Infine, nel 1918 accett\u00f2 l'invito dell'Universit\u00e0 Ludwig Maximilian di Monaco per dirigere il gruppo di istologia al Centro di ricerca psichiatrica.\nMor\u00ec a Monaco, per un'infezione settica generalizzata a seguito di una polmonite appena sotto i 50 anni il 22 agosto del 1918.\nInfluenza.\nNegli anni successivi al suo lavoro, alcune di queste aree hanno assunto importanza per la possibile localizzazione (o polarizzazione) di alcune funzioni mentali; ad esempio le aree di Brodmann 41 e 42 del lobo temporale (legate ad alcune funzioni uditive), la aree 1,2 e 3,nel giro postcentrale del lobo parietale (sistema somatosensoriale), le aree 17 e 18 del lobo occipitale (deputate ad alcune funzioni del sistema visivo)."}
{"id": "2313921", "revid": "1782831", "url": "https://it.wikipedia.org/wiki?curid=2313921", "title": "Associazione Calcio Hellas Verona 1962-1963", "text": ""}
{"id": "2313927", "revid": "831997", "url": "https://it.wikipedia.org/wiki?curid=2313927", "title": "Perspektivnaja Pilotiruemaja Transportnaja Sistema", "text": ""}
{"id": "2313930", "revid": "729019", "url": "https://it.wikipedia.org/wiki?curid=2313930", "title": "NASA X-38", "text": "Lo X-38 Crew Return Vehicle (CRV) fu un prototipo di veicolo senza ali sviluppato dalla NASA.\nIl veicolo fu concepito come possibile mezzo di rientro sulla Terra per gli astronauti residenti sulla Stazione Spaziale Internazionale ISS.\nLo X-38 fu sviluppato fino al punto da avere un velivolo pronto per il test, ma il progetto fu cancellato nel 2002 per un taglio del budget.\nEsemplari attualmente esistenti.\nEntrambe le cellule completate sono stoccate presso il centro spaziale Johnson della NASA a Houston."}
{"id": "2313935", "revid": "370040", "url": "https://it.wikipedia.org/wiki?curid=2313935", "title": "Kineo", "text": ""}
{"id": "2313939", "revid": "125732476", "url": "https://it.wikipedia.org/wiki?curid=2313939", "title": "Hua Hin", "text": "Hua Hin \u00e8 una citt\u00e0 della Thailandia situata a circa 150\u00a0km a sud Bangkok, situata nella provincia di Prachuap Khiri Khan. Il territorio cittadino occupa la parte orientale dell'omonimo Distretto di Hua Hin. La citt\u00e0 era abitata nel 2013 da 58.356 abitanti ed \u00e8 la pi\u00f9 popolata nella provincia, mentre Prachuap Khiri Khan, che si trova nell'omonimo distretto capoluogo provinciale, nello stesso anno ne aveva 17.994.\nStoria.\nLa citt\u00e0 cominci\u00f2 ad essere nota negli anni '20 del secolo scorso come la spiaggia esclusiva degli aristocratici. Il re Rama IV Mongkut vi fece costruire una residenza per la famiglia reale ed in seguito il re Rama VII fece costruire il palazzo Klai Kangwon (in thailandese: \"lontano dalle preoccupazioni\"), residenza estiva della famiglia reale inaugurata nel 1929."}
{"id": "2313948", "revid": "767487", "url": "https://it.wikipedia.org/wiki?curid=2313948", "title": "CSTS", "text": "CSTS o ACTS (rispettivamente Crew Space Transportation System e Advanced Crew Transportation System ) \u00e8 un sistema di viaggio spaziale proposto da uno studio congiunto tra l'ESA e l'agenzia spaziale russa. Ora viene sviluppato solo dall'ESA.\nUtilizzabile per la ISS ma anche capace di esplorare la Luna e oltre. Un progetto parallelo dell'Agenzia Spaziale Russa \u00e8 il Perspektivnaja Pilotiruemaja Transportnaja Sistema.\nDal novembre 2008 i fondi del progetto sono stati limitati a uno studio di fattibilit\u00e0 per un lancio del veicolo non prima del 2017."}
{"id": "2313959", "revid": "110157", "url": "https://it.wikipedia.org/wiki?curid=2313959", "title": "Achtubinskij rajon", "text": "L'Achtubinskij rajon \u00e8 un rajon dell'Oblast' di Astrachan', nella Russia europea; il capoluogo \u00e8 Achtubinsk."}
{"id": "2313964", "revid": "104458", "url": "https://it.wikipedia.org/wiki?curid=2313964", "title": "Patrick Staub", "text": "Biografia.\nSpecialista delle prove tecniche originario di Gstaad di Saanen, Staub debutt\u00f2 in campo internazionale in occasione dei Mondiali juniores di Jasn\u00e1 1985 e in Coppa Europa nella stagione 1987-1988 si classific\u00f2 al 3\u00ba posto nella classifica dello slalom speciale. Inizi\u00f2 a ottenere risultati di rilievo in Coppa del Mondo durante la stagione 1988-1989, con i primi piazzamenti a punti (per la prima volta il 15 gennaio nello slalom speciale della Ganslern di Kitzb\u00fchel, 12\u00ba). Convocato nella stessa stagione ai Mondiali di Vail, si classific\u00f2 12\u00ba nello slalom gigante, 10\u00ba nello slalom speciale e 6\u00ba nella combinata.\nIl 13 gennaio 1992 ottenne nello slalom speciale disputato sulla Gudiberg di Garmisch-Partenkirchen il suo miglior piazzamento di carriera in Coppa del Mondo, il 4\u00ba posto; in seguito partecip\u00f2 ai suoi primi Giochi olimpici invernali, , nei quali si piazz\u00f2 4\u00ba nello slalom speciale vinto dal norvegese Finn Christian Jagge. Il 22 marzo successivo a Crans-Montana e il 15 dicembre dello stesso anno a Madonna di Campiglio replic\u00f2 il suo miglior piazzamento in Coppa del Mondo, sempre in slalom speciale.\nAi Mondiali di Morioka 1993, sua ultima presenza iridata, giunse 10\u00ba nella gara di slalom speciale; nella stessa stagione in Coppa Europa vinse la classifica della specialit\u00e0, mentre l'anno dopo ai XVII Giochi olimpici invernali di , sua ultima presenza olimpica, nella medesima specialit\u00e0 arriv\u00f2 9\u00ba. Sempre nel 1994 si aggiudic\u00f2 la vittoria nella classifica generale di Coppa Europa e biss\u00f2 anche quella nella classifica di slalom speciale. Disput\u00f2 la sua ultima gara in Coppa del Mondo il 10 febbraio 1996 a Hinterstoder in slalom gigante, senza classificarsi, e si conged\u00f2 dal Circo bianco il 31 marzo successivo disputando uno slalom speciale valido come gara FIS a Morgins."}
{"id": "2313967", "revid": "287204", "url": "https://it.wikipedia.org/wiki?curid=2313967", "title": "Philippe Sansonetti", "text": "Educazione.\nDopo aver completato i corsi di studi in Microbiologia Generale, Virologia Generale e Immunologia all'Institut Pasteur, Philippe Sansonetti consegue nel 1978 la specializzazione in Biochimica/Microbiologia presso l'Universit\u00e9 Paris VII. Nel 1979 ottiene il titolo di dottore in medicina all'Universit\u00e9 Pierre et Marie Curie.\nTrascorre 4 anni come borsista nell'Unit\u00e9 de Bact\u00e9riologie M\u00e9dicale, sotto la supervisione di L\u00e9on Le Minor; si trasferisce negli Stati Uniti, ottenendo una posizione di post-doc nel laboratorio del Professor Samuel Formal al Department of Enteric Diseases al Walter Reed Army Institute of Research, a Washington DC.\nNel 1981 rientra a Parigi all'Institut Pasteur presso l'Unit\u00e9 des ent\u00e9robact\u00e9ries dove crea un suo primo gruppo di ricerca prima di fondare e dirigere l'Unit\u00e9 de Pathog\u00e9nie Microbienne Mol\u00e9culaire (1989). \nNegli anni dal 1981 al 1985 svolge l'attivit\u00e0 di medico; nei dieci anni successivi (1985-1995) dirige l'ambulatorio clinico e, successivamente, viene nominato direttore medico dell'ospedale dell'Institut Pasteur (1995-1999 e 2004-2007). \nPer diversi anni ricopre la qualifica di presidente dei Dipartimenti di Batteriologia e Micologia (1989-1992) e di Biologia Cellulare ed Infezione (2002-2006).\nIl Professor Sansonetti ricopre ruoli dirigenziali e scientifici all'INSERM, cos\u00ec come all'interno dell'Organizzazione mondiale della sanit\u00e0, dove \u00e8 presidente del comitato direttivo per lo sviluppo di vaccini contro le malattie diarroiche.\nContributi e riconoscimenti.\nLa linea di ricerca portata avanti da Philippe Sansonetti \u00e8 focalizzata principalmente sulla comprensione dei diversi aspetti della patogenesi di Shigella, un patogeno enterico responsabile di gravi forme diarroiche. Il suo lavoro interseca molteplici aree disciplinari che vanno dalla biologia alla medicina, dalla genetica molecolare alla biologia cellulare, dall'Immunologia allo sviluppo di vaccini contro la dissenteria.\nNell'ambito delle ricerche effettuate dal gruppo di ricerca del Prof. Philippe Sansonetti va fatta menzione di quelle che hanno permesso di dimostrare che il processo di patogenesi di Shigella \u00e8 associato alla presenza di un grande plasmide di virulenza contenente un'isola di patogenicit\u00e0, codificante un sistema di secrezione di tipo tre necessario per l'entrata nelle cellule epiteliali; i risultati che hanno permesso di chiarire il meccanismo molecolare che permette sia l'invasione di Shigella nelle cellule epiteliali, sia la motilit\u00e0 intracellulare; in aggiunta, \u00e8 stato dimostrato che Shigella uccide i macrofagi mediante l'induzione di un processo apoptotico: \u00e8 stato identificato che i batteri intracellulari sono riconosciuti dalle proteine Nod e che questo riconoscimento induce la produzione di mediatori pro-infiammator; infine, importanti sono gli studi volti all'identificazione di un insieme di effettori di Shigella, coinvolti nel controllo sia della risposta immunitaria innata, sia della risposta adattativa.\nTuttora, Philippe Sansonetti \u00e8 attivamente coinvolto nella ricerca per lo sviluppo di candidati vaccinali contro le principali shigellae che causano la dissenteria nei Paesi in via di sviluppo.\nIl professor Sansonetti \u00e8 autore di oltre 300 pubblicazioni in riviste scientifiche e per diversi anni \u00e8 stato editore di numerose pubblicazioni professionali. \u00c8 considerato uno dei \u00abfondatori\u00bb della microbiologia cellulare e \u00abpioniere\u00bb di pubblicazioni scientifiche in questo campo. \nIl suo prestigio nel campo delle scienze \u00e8 stato riconosciuto con numerosi premi, tra i quali si ricordano:\n\u00c8 stato nominato cavaliere dell'ordine nazionale della Legion d'Honneur e Ufficiale dell'Ordre National du M\u00e9rite\n\u00c8 stato eletto membro di:\nEMBO (European Molecular Biology Organisation), \nAcad\u00e9mie des sciences\nDeutsche Akademie der Natursforscher Leopoldina\nAmerican Association for the Advancement of Science, \nHoward Hughes Medical Institute.\nNel 2008 gli \u00e8 stata attribuita la cattedra di Microbiologia e Malattie infettive al Coll\u00e8ge de France."}
{"id": "2313971", "revid": "767487", "url": "https://it.wikipedia.org/wiki?curid=2313971", "title": "Associazione Calcio Hellas Verona 1963-1964", "text": ""}
{"id": "2313987", "revid": "165042", "url": "https://it.wikipedia.org/wiki?curid=2313987", "title": "Bedano (utensile)", "text": ""}
{"id": "2313989", "revid": "287204", "url": "https://it.wikipedia.org/wiki?curid=2313989", "title": "Narai", "text": " Fu uno dei grandi re del Paese, sviluppando con successo gli scambi commerciali e diplomatici con l'Occidente. Ayutthaya divenne un crocevia del commercio internazionale, in particolare gli scambi con persiani e francesi contribuirono ad arricchire il regno. Promosse anche le arti e accolse a corte un gran numero di importanti scrittori e poeti in un periodo dorato per la letteratura siamese.\nRegno del padre Prasat Thong.\nNarai fu il nipote e successore di re Si Suthammaracha, nonch\u00e9 figlio di re Prasat Thong, il quale nel 1629 aveva usurpato il trono di Ayutthaya ed era stato il capo-stipite della dinastia che porta il suo nome. Il XVII secolo fu un periodo di grande splendore per Ayutthaya, e durante il regno di Prasat Thong fu rinnovata e ampliata la gi\u00e0 fitta rete di commerci soprattutto con Cina, India, Persia e, in misura minore, con il Giappone. Il re si avvalse in questo campo della collaborazione con la Compagnia olandese delle Indie orientali (in olandese \"Vereenigde Geoctroyeerde Oostindische Compagnie\", abbreviato in VOC) , che compens\u00f2 il deterioramento dei rapporti con i britannici e i portoghesi avvenuto negli anni precedenti e garant\u00ec anche appoggio militare.\nSecondo un'antica tradizione del regno, alla morte del re il trono passava al figlio maggiore o al fratello pi\u00f9 anziano rimasto in vita. Nelle successioni dei sovrani di Ayutthaya del XVII e XVIII secolo, frequenti furono i casi in cui il figlio e il fratello del re si contesero il trono con atti sanguinari. Alcune fonti sostengono che Prasat Thong volesse come successore sul trono uno dei propri figli e che dal 1644 avesse confinato il fratello Si Suthammaracha e i nobili della sua cerchia a Phitsanulok per impedirgli di prendere il potere con un colpo di Stato. Mentre Narai era nato durante il regno del padre da una consorte di rango elevato, figlia del vecchio re Songtham, Chai era nato prima che Prasat Thong salisse al trono e la madre era di rango minore. Un'altra fonte riporta che Si Suthammaracha fosse invece stato nominato da Prasat Thong suo successore con il titolo di \"uparat\" e che si aspettasse quindi di diventare re.\nBrevi regni del fratello Chai e dello zio Si Suthammaracha.\nStabilire quale dei pretendenti avesse pi\u00f9 diritti alla corona del Siam dopo la morte di Prasat Thong \u00e8 oggetto di controversia. Secondo lo storico David K. Wyatt, il fratello maggiore di Narai, principe Chai, era salito al trono alla morte del padre Prasat Thong nell'agosto 1656, impadronendosi del palazzo reale alla guida dei propri soldati, e regn\u00f2 per pochi giorni, anche se fonti legate alla monarchia siamese sostengono che fosse invece rimasto sul trono per nove mesi, mentre una delle \"Cronache di Ayutthaya\" riporta come la sua destituzione fosse avvenuta dopo un solo giorno.\nChai fu assassinato con un complotto organizzato dai suoi successori, lo zio Si Suthammaracha e il fratello minore Narai, i quali occuparono il palazzo reale con le loro truppe e lo catturarono. Come molti altri re e membri della casa reale di Ayutthaya, Chai fu portato e assassinato al Wat Khok Phraya, alla periferia nord della capitale. Secondo questa antica tradizione, i membri della famiglia reale non potevano essere toccati e il loro sangue non poteva essere versato, di conseguenza venivano messi in un sacco di velluto e bastonati a morte con legno di sandalo. Assieme a Chai furono uccisi quasi tutti i nobili della sua corte che gli erano fedeli.\nGli succedette sul trono Si Suthammaracha con il nome regale Sanphet VII e nomin\u00f2 \"uparat\" l'altro nipote Narai che lo aveva aiutato a destituire e sopprimere Chai. Secondo fonti difficilmente verificabili, poco dopo la sua ascesa al trono Si Suthammaracha insidi\u00f2 la nipote Phra Ratcha Kanlayani, sorella minore di Chai e Narai, la quale riusc\u00ec a fuggire e inform\u00f2 il fratello dell'accaduto. Narai si infuri\u00f2, radun\u00f2 le proprie guardie ed attacc\u00f2 il palazzo reale. Al termine di una cruenta battaglia, Si Suthammaracha rimase ferito ma riusc\u00ec a mettersi in salvo nel Palazzo Dietro, la residenza del vicer\u00e9. Sub\u00ec la stessa sorte di Chai, fu inseguito, catturato e bastonato a morte il 27 ottobre del 1656 nel Wat Khok Phraya. Anche nel suo caso i nobili che lo appoggiarono furono quasi tutti uccisi. Wyatt sostiene che tra l'ascesa al trono di Chai e quella di Narai fossero passate circa 10 settimane.\nRegno.\nAscesa al trono.\nNelle lotte contro il fratello e lo zio, Narai fu aiutato da dignitari presenti alla corte di Ayutthaya siamesi, giapponesi e persiani, nonch\u00e9 da malesi del Sultanato di Pattani. Sal\u00ec al trono nell'ottobre del 1656 e il suo regno fu caratterizzato dalle influenze straniere a corte. Uno dei suoi primi passi di politica estera fu quello di fornire ospitalit\u00e0 ai rappresentanti della Compagnia inglese delle Indie orientali, espulsi nel 1659 dal regno di Cambogia dopo l'invasione dei sud-vietnamiti capeggiati da Nguy\u1ec5n Ph\u00fac T\u1ea7n. Fu cos\u00ec che gli inglesi tornarono ad Ayutthaya, dalla quale erano stati allontanati nel 1632 per non aver pagato dei debiti.\nCampagne contro i birmani.\nDal 1659 al 1661, truppe cinesi della dinastia Qing entrarono due volte in Birmania e cinsero d'assedio la capitale Ava per arrestare Zhu Youlang, l'ultimo imperatore dei lealisti Ming meridionali che vi aveva trovato rifugio. Questi eventi spinsero il re di Lanna, vassallo dei birmani, a chiedere protezione ad Ayutthaya nel timore di cadere sotto il controllo cinese. Nel 1660 Narai invi\u00f2 delle truppe ma con il ritiro dei cinesi, che avevano catturato Zhu Youlang e lo avevano portato a Pechino, Chiang Mai si sottomise nuovamente ai birmani e le truppe di Ayutthaya furono costrette a ritirarsi dopo aver occupato Lampang.\nLo stato di instabilit\u00e0 in cui si trovava la Birmania indusse Narai a invadere nuovamente il Regno Lanna alla fine del 1661. Il re guid\u00f2 a nord un esercito di circa uomini, il pi\u00f9 grande mai impiegato da Ayutthaya nelle campagne contro Lanna. Furono conquistate Lamphun, Lampang e nel marzo del 1662 la capitale Chiang Mai, venne quindi respinta la controffensiva dei birmani. Quello stesso anno, la crisi birmana sfoci\u00f2 in una rivolta dei mon di Martaban, che chiesero e ottennero la protezione di Narai. Dopo aver respinto un attacco delle truppe di Ava, l'esercito di Ayutthaya invase il sud della Birmania, occupando Martaban, Rangoon e Pegu. La successiva avanzata a nord verso la capitale Ava fu interrotta per l'esaurimento delle scorte e la contemporanea carestia che stava flagellando il Paese. Fu quella l'ultima grande invasione della Birmania da parte dei siamesi, che poco dopo persero il controllo dei territori conquistati sia ad ovest che nel territorio Lanna.\nSecondo fonti birmane, i thai conquistarono Chiang Mai in territorio Lanna, nonch\u00e9 Tavoy e Martaban nella bassa Birmania, ma non c'\u00e8 menzione dell'avanzata a nord dei siamesi. Secondo tali fonti, alla fine del 1662 i birmani ripresero il controllo dei territori a sud, mentre Chiang Mai si ribell\u00f2 ed espulse le truppe di Ayutthaya due anni dopo.\nConcessioni ai francesi.\nEccessiva influenza degli olandesi.\nLe crescenti ingerenze della Compagnia olandese delle Indie orientali nell'economia e nella politica stavano destando preoccupazioni in Siam. Gli olandesi avevano da quarant'anni una posizione di egemonia negli scambi commerciali nel Paese, ma i decreti promulgati dai re Songtham e Prasat Thong li avevano privati di diversi privilegi. Non riuscendo a riaverli, operarono nel 1664 un blocco navale alle foci del Chao Phraya. Narai non disponeva di una flotta in grado di resistere e fu costretto a siglare un patto che consegnava grandi poteri commerciali agli olandesi. In virt\u00f9 degli accordi, ai cittadini della Repubblica delle Sette Province Unite che avessero commesso un crimine in Siam veniva garantito il diritto di extraterritorialit\u00e0.\nMissione cattolica francese in Siam.\nNarai ricorse alla Francia per contrastare l'influenza degli olandesi, anche per la rinuncia degli inglesi, i cui stabilimenti ad Ayutthaya non garantivano sufficienti introiti, e dei portoghesi, la cui vecchia posizione di prestigio in Asia era in evidente declino. Nel 1664, il vescovo di Beirut Pierre Lambert de la Motte giunse ad Ayutthaya, seguito negli anni successivi dal vescovo di Eliopoli Fran\u00e7ois Pallu e altri missionari gesuiti. Il padre Thomas, ingegnere gesuita, fece costruire diverse fortezze lungo il Chao Phraya, tra cui quelle di Thonburi e della vicina Bang Makok, l'odierna Bangkok. Fece inoltre costruire il Narai Ratchaniwet, nuovo palazzo reale a Lopburi, dove Narai spost\u00f2 la capitale nel timore di nuovi attacchi fluviali della flotta olandese.\nFu dato il permesso ai missionari francesi di stabilirsi nel regno e di costruire chiese. L'accoglienza loro riservata da Narai illuse i missionari di potere convertire al cattolicesimo il re e l'intero regno, ma alla fine solo alcuni popolani si sarebbero convertiti. Al ritorno in Francia, il vescovo Pallu fece un rendiconto della missione in Siam al papa Alessandro VII e al re Luigi XIV, ed entrambi sovvenzionarono i gesuiti per potenziare la missione. Nello stesso periodo, musulmani provenienti dal vicino Sultanato di Aceh, da lungo tempo in amichevoli rapporti con i siamesi, cercarono invano di convertire Narai alla loro religione. Nel 1669, il nuovo papa Clemente IX invi\u00f2 alcuni gesuiti per comunicare che sotto la giurisdizione della chiesa di Ayutthaya erano stati assegnati i cattolici dell'intera Indocina. In quegli anni, Narai ricevette pi\u00f9 volte le personalit\u00e0 cattoliche del regno, alle quali concedette l'istituzione di una nuova colonia cattolica a Lopburi e la fondazione di un seminario ad Ayutthaya.\nInfluenza politico-commerciale francese.\nNel 1664 fu fondata la Compagnia francese delle Indie Orientali per competere con le omologhe compagnie britanniche e olandesi. Ideata da Jean-Baptiste Colbert, fu istituita da re Luigi XIV. Nel 1668 la Compagnia apr\u00ec una succursale a Surat Thani, nel sud del Siam. Nel 1675 giunse ad Ayutthaya al seguito di una nave inglese l'avventuriero greco Constantine Phaulkon di Cefalonia, a quel tempo possedimento della Repubblica di Venezia nel Mar Ionio. Nel giro di pochi anni entr\u00f2 nelle grazie del \"phraklang\", il ministro del commercio del regno, e fu nominato sovrintendente agli affari esteri con il titolo nobiliare Wijaiyen. Il successo che aveva ottenuto suscit\u00f2 il risentimento degli inglesi, con i quali Phaulkon entr\u00f2 in attrito privilegiando i rapporti con i francesi. Nel 1676 arriv\u00f2 M. Cherboneau, il primo medico missionario francese in Siam; dopo un periodo in cui fu assegnato a un ospedale di Ayutthaya, fu nominato governatore di Phuket, carica in cui fu succeduto dall'altro francese M. Billi.\nNel 1680 alcuni ufficiali della Compagnia francese delle Indie Orientali furono ricevuti da Narai, che permise loro l'apertura di una succursale ad Ayutthaya garantendo grandissimi privilegi. Alla fine di quello stesso anno salp\u00f2 da Ayutthaya la prima ambasciata siamese in Europa, diretta alla corte di re Luigi XIV con a bordo tre ambasciatori di alto rango, 30 accompagnatori, regali di grande valore e una lettera di Narai indirizzata al sovrano francese, ma la nave affond\u00f2 prima di arrivare. La successiva missione diplomatica siamese in Europa riusc\u00ec ad arrivare e fu ricevuta nel 1684 alla corte del re Sole. L'anno successivo arriv\u00f2 ad Ayutthaya la prima missione inviata dal re Sole, capeggiata da Alexandre de Chaumont, che ottenne nuovi privilegi per i francesi tra cui il monopolio per lo sfruttamento delle miniere di stagno di Phuket e la cessione di Singora, l'odierna Songkhla. Al loro ritorno, i francesi portarono con s\u00e9 i diplomatici della terza ambasciata siamese alla corte del re Sole, che chiesero e ottennero dal sovrano l'invio di militari francesi da schierare nelle fortezze siamesi.\nConflitto con gli inglesi e arrivo di truppe francesi.\nI rapporti tra Narai e gli inglesi si deteriorarono nel corso degli anni, anche per il ruolo che ebbe Phaulkon, diventato il ministro pi\u00f9 importante di Narai e sempre pi\u00f9 ostile nei confronti degli inglesi. La frattura dei rapporti tra il Siam e la Compagnia inglese delle Indie orientali si verific\u00f2 nel 1685, quando membri della Compagnia di stanza ad Ayutthaya non seppero gestire a dovere gli interessi del Siam nel corso di una disputa sorta tra lo stesso Siam ed il regno indiano di Golconda. Agli inglesi era stato in precedenza affidato il monopolio per gli scambi commerciali nell'importante porto di Mergui, a quel tempo facente parte del Siam; nel 1687 gli inglesi chiesero ad Ayutthaya un risarcimento per i danni sofferti nel corso del conflitto tra il Siam e Golconda, minacciando rappresaglie e il blocco navale del porto. Nel giugno di quell'anno, il governatore siamese della citt\u00e0 fece affondare una nave inglese e fece uccidere o scappare gli inglesi residenti.\nNell'agosto di quello stesso anno, Narai dichiar\u00f2 guerra alla Compagnia inglese delle Indie orientali e ne espulse tutti i membri, precisando di non sentirsi per\u00f2 in guerra con l'Inghilterra, i cui sudditi in Siam che non facevano parte della Compagnia non subirono ritorsioni. In quello stesso periodo giunse in Siam la nuova missione diplomatica francese capeggiata da Simon de la Loub\u00e8re e Claude C\u00e9beret du Boullay, accompagnati da soldati e 300 tecnici specializzati, oltre a nuovi missionari cattolici. Le truppe, comandate dal maresciallo di Francia Desfarges, furono distribuite nelle fortezze siamesi di Mergui e Bang Makok, l'odierna Bangkok, e costituirono un deterrente contro i propositi di rivalsa degli inglesi, i quali, quando giunsero con i nuovi incaricati di amministrare Mergui, trovarono un nuovo governatore e truppe francesi e furono portati a Lopburi, dove furono imprigionati. \nVennero firmati anche nuovi accordi commerciali con i diplomatici del re Sole i quali, in virt\u00f9 del suo operato filo-francese, conferirono a Phaulkon i titoli di conte e di cavaliere dell'Ordine di San Michele, oltre a consegnargli preziosi regali del sovrano e di papa Innocenzo XI. Quando C\u00e9beret torn\u00f2 in Francia nel gennaio del 1688, port\u00f2 con s\u00e9 gli inviati di una nuova ambasciata siamese, ma anche questa nave affond\u00f2 prima di arrivare.\nIstanze anti-francesi in Siam.\nLe concessioni che Narai fece ai francesi gli attirarono il risentimento di larghe fasce dell'aristocrazia siamese. I militari francesi si resero protagonisti di deprecabili episodi con la popolazione locale e nacque un profondo sentimento anti-francese in tutti gli strati sociali del popolo. Come non era mai successo prima, il Siam era pieno di stranieri e i soldati francesi presidiavano le principali fortezze. Il primo ministro era un greco e la guerra con gli inglesi destava preoccupazioni. A questi fattori si aggiunsero i pregiudizi religiosi destati dal diffondersi del cattolicesimo. Si temeva che Narai si convertisse come aveva fatto il figlio da lui adottato, l'erede al trono principe Phra Piya. Phaulkon diffondeva apertamente la nuova religione, era ritenuto responsabile della guerra con gli inglesi e stava diventando sempre pi\u00f9 impopolare.\nA capo delle istanze nazionalistiche si pose il generale Phra Phetracha, comandante della divisione degli elefanti da guerra distintosi nelle campagne contro i birmani. Uomo di umili origini, era cresciuto con Narai e ne era diventato uno dei favoriti. Phetracha odiava Phaulkon e si diceva che il suo violento figlio Luang Sorasak avesse picchiato il ministro greco.\nFine di Narai e della dinastia di Prasat Thong.\nLa salute di Narai fu sempre minata da varie malattie e negli ultimi anni di vita peggior\u00f2 con frequenti attacchi di tosse asmatica. Nel marzo del 1688 ebbe un ulteriore e grave peggioramento quando era a Lopburi e Phetracha guid\u00f2 quindi la cosiddetta rivoluzione del 1688 dopo essersi fatto nominare reggente - contro il parere dell'ormai inerme Narai - dagli ufficiali dell'esercito che lo appoggiavano. Tra i possibili eredi al trono vi erano due fratelli del re e un figlio adottivo, il principe Pi Mom; Phetracha scredit\u00f2 prima i due fratelli accusandoli di aver appoggiato una rivolta ad Ayutthaya di immigrati makassaresi e subito dopo ordin\u00f2 l'assassinio di Pi Mom. Fece quindi arrestare Phaulkon con l'accusa di tradimento e dopo un processo sommario lo fece giustiziare il 5 giugno 1688.\nLe truppe francesi comandate da Desfarges non furono mandate a Lopburi, come era stato loro richiesto, ma si asserragliarono nella fortezza di Bang Makok. Il reggente ordin\u00f2 quindi di porre sotto assedio la fortezza e diede inizio alla persecuzioni dei cristiani in territorio siamese. Si pensa che Phetracha intendesse limitarsi a liberare il regno dall'influenza di Phaulkon e dei francesi, ma il figlio Luang Sorasak forz\u00f2 i tempi facendo uccidere gli ultimi due fratelli di Narai rimasti in vita, che a loro volta morirono in un sacco di velluto e percossi con legno di sandalo. Due giorni dopo, l'11 luglio 1688, Narai mor\u00ec e Phetracha usurp\u00f2 il trono fondando la dinastia Ban Phlu Luang.\nEventi successivi.\nSecondo i racconti di alcuni dei militari francesi di stanza in Siam, il primo attacco dei ribelli siamesi alle guarnigioni francesi era avvenuto nel giugno 1688 a Mergui, ed aveva costretto alla fuga i comandanti. Nell'assedio alla fortezza di Bangkok, comandata da Desfarges, furono impiegati siamesi e oltre 100 cannoni, probabilmente con il supporto degli olandesi. Nella fortezza trov\u00f2 rifugio la moglie nippo-portoghese di Phaulkon Maria Guyomar de Pinha, che fu consegnata ai siamesi il 18 ottobre per essere impiegata come schiava nelle cucine di Phetracha. La resistenza francese dur\u00f2 fino a novembre, quando Desfarges negozi\u00f2 con i siamesi la ritirata e gli europei presero il mare il 13 del mese alla volta della colonia di Pondicherry."}
{"id": "2313991", "revid": "1305772", "url": "https://it.wikipedia.org/wiki?curid=2313991", "title": "Terremoto del 1638", "text": "Nel 1638 si sono verificati due terremoti disastrosi in Calabria:"}
{"id": "2314000", "revid": "252548", "url": "https://it.wikipedia.org/wiki?curid=2314000", "title": "Bodycopy", "text": ""}
{"id": "2314008", "revid": "200568", "url": "https://it.wikipedia.org/wiki?curid=2314008", "title": "Fluoruri", "text": ""}
{"id": "2314009", "revid": "585241", "url": "https://it.wikipedia.org/wiki?curid=2314009", "title": "Roberto di Scone", "text": "Fu un vescovo di Cell R\u00edgmonaid (o Kilrymont, oggi St Andrews). Le precise origini di Roberto sono incerte. Fu un Canonico agostiniano presso il Priorato di St. Osvaldo, a Nostell. Il suo nome francese indica un'origine normanna piuttosto che anglosassone, ma dato che probabilmente nacque alla fine dell'XI secolo, ci\u00f2 pu\u00f2 essere spiegato con l'acculturazione dei suoi genitori.\nPriore di Scone.\nRoberto fu uno dei pi\u00f9 importanti chierici del regno di Re Alessandro I di Scozia (\"Alaxandair mac Ma\u00edl Coluim\"). Fu eletto primo Priore di Scone, l'ammiraglia dell'Ordine di Sant'Agostino durante il regno di Alessandro. Ci\u00f2 ebbe luogo presumibilmente intorno al 1114, e Walter Bower ci dice che il nuovo priorato fu inaugurato Thurgot, allora vescovo di Cell R\u00edgmonaid. Dato che Turgot lasci\u00f2 la Scozia nel 1115, \u00e8 impossibile che la data sia successiva se si vuol dar credito a Bower. Molti storici hanno respinto questa data, perch\u00e9 la Regola Agostiniana non fu istituita a Nostell fino al 1119, ma come Kenneth Veitch precisa, la data dell'istituzione formale della Regola dice poco sulle reali attivit\u00e0 dell'istituto monastico. Inoltre, il 1114 fu l'anno in cui Alessandro era in Inghilterra al servizio del suo superiore, Re Enrico I d'Inghilterra.\nVescovo di St Andrews.\nIn questo contesto Roberto dovette apparire il naturale candidato al principale vescovado scozzese. Fu probabilmente eletto al soglio vescovile nel 1124. La \"Cronaca di Melrose\" ci dice che \"nello stesso anno, quattro mesi prima della sua morte, egli [Alessandro] fece in modo che Roberto, priore di Scone, fosse eletto vescovo di St Andrews, ma la sua ordinazione (cio\u00e8 la sua consacrazione) fu rinviata per un certo tempo\". Il rinvio fu certamente dovuto al problema della sottomissione agli arcivescovi di York, che questi ultimi invocavano, ma che i re di Alba rifiutarono di approvare. Roberto per\u00f2 ottenne la consacrazione dalle mani di Thurstan, Arcivescovo di York nel 1127, senza che venisse fatta professione di obbedienza; \u00e8 possibile che la consacrazione avesse luogo dopo un incontro organizzato nell'estate del 1127 presso la chiesa di San Giovanni a Roxburgh, dove si decise di comune accordo che l'assenza di sottomissione non avrebbe costituito un precedente.\nRoberto e il patronato monastico.\nI tre decenni di episcopato di Roberto si sarebbero dimostrati tra i pi\u00f9 importanti nella storia dell'episcopato. Roberto non miet\u00e9 probabilmente gli stessi successi che avrebbe mietuto nel promuovere l'Ordine di sant'Agostino in Scozia, ma ciononostante riusc\u00ec a portare gli agostiniani a St Andrews per fondare un Priorato Cattedrale nel 1144. \u00c8 relativamente chiaro che egli fece ci\u00f2 con la collaborazione di Athelwold, primo priore di St. Oswald, e Vescovo di Carlisle, compagno di convento a Nostell che era a capo della comunit\u00e0 religiosa di Roberto nei giorni che precedettero la partenza del secondo dalla Scozia. Roberto fond\u00f2 anche due grandi abbazia agostiniane, l'Abbazia di Holyrood e l'abbazia di Cambuskenneth).\nIl ruolo di Roberto non fu semplicemente quello di promotore dell'Ordine Agostiniano. Il suo titolo fu quello di \"Summi (Archi)Episcopi Scotorum\", chiamato, nel volgare scozzese del tempo, \"Ardepscop Alban\", cio\u00e8, \"Alto Vescovo di Scozia\". Egli fu quindi il capo strutturale della chiesa scozzese. Insieme al Vescovo Giovanni di Glasgow, Roberto divenne il capo riformista del clero nel regno riformista di Re Davide I di Scozia. Egli \u00e8 uno dei pi\u00f9 frequenti testimoni degli editti di Re Davide. Diversamente da altri vescovi prebendari, gran parte dei quali nuovi, Roberto fu uno straniero tratto dal mondo non-gaelico, nelle parole di Oram, parte dell'ambiente 'coloniale' che stava emergendo agli inizi del XII secolo\". In tale contesto, la differenza tra \"colonialismo\" della \"riforma\" e \"colonialismo\" religioso e culturale \u00e8 puramente un fatto di prospettiva. Tuttavia, l'episcopato di Roberto non port\u00f2 affatto alla distruzione dell'ordine clericale nativo a Cell R\u00edgmonaid. Infatti, molti dei chierici nativi gaelici furono assorbiti nei nuovi ordini, e quelli che non lo furono, continuarono a ricevere il patronato del vescovo. In un caso, il clero dell'abbazia \"C\u00e9li D\u00e9\" di San Serfs a Loch Leven ricevette una grossa collezione di libri dal vescovo.\nRicerca dello status arcivescovile.\nIntorno al 1151, Re Davide aveva deciso di richiedere un \"pallium\" per la diocesi, elevando la sede allo stato arcivescovile e creando un'arcidiocesi abbracciante tutte le sedi scozzesi, comprese le diocesi delle Orkney e delle Isole. Ci\u00f2 avrebbe reso Roberto il primo arcivescovo scozzese a godere di questo status riconoscouto da Roma. La richiesta fu stimolata dall'arrivo in Scozia dal Legato pontificio John Paparo, diretto in Irlanda per creare quattro nuove diocesi ivi. Quando il legato arriv\u00f2 in Scozia nel 1152, Davide gli present\u00f2 la richiesta. Tuttavia, non sembra che la proposta venisse mai presentata dal cardinale al Papa, e le ambizioni del Vescovo Roberto e di Re davide vennero ulteriormente frustrate lo stesso anno quando il papato cre\u00f2 la Diocesi di Trondheim (Ni\u00f0aros), abbracciante sia le Orkney che le Isles.\nPer la fine del 1150, il vescovo Roberto viene descritto come \"oppresso dall'et\u00e0 e dalle infermit\u00e0\" in una bolla di Papa Adriano IV. Potrebbe essere morto nel 1158, ma pi\u00f9 probabilmente mor\u00ec l'anno dopo."}
{"id": "2314011", "revid": "17654", "url": "https://it.wikipedia.org/wiki?curid=2314011", "title": "New Grove Dictionary of Music and Musicians", "text": ""}
{"id": "2314015", "revid": "287204", "url": "https://it.wikipedia.org/wiki?curid=2314015", "title": "Rock Steady (album)", "text": ""}
{"id": "2314017", "revid": "409613", "url": "https://it.wikipedia.org/wiki?curid=2314017", "title": "Signoria feudale", "text": ""}
{"id": "2314020", "revid": "200568", "url": "https://it.wikipedia.org/wiki?curid=2314020", "title": "Collutori", "text": ""}
{"id": "2314022", "revid": "834", "url": "https://it.wikipedia.org/wiki?curid=2314022", "title": "Rock steady", "text": ""}
{"id": "2314025", "revid": "1543377", "url": "https://it.wikipedia.org/wiki?curid=2314025", "title": "Classe Queen Elizabeth (portaerei)", "text": " \nLa classe Queen Elizabeth (in precedenza CV Future o CVF project), \u00e8 una serie di due navi portaerei sviluppate per la Royal Navy.\nLa \u00e8 entrata in servizio nel 2017, con due anni di ritardo rispetto alla previsione originaria. La gemella , dopo aver rischiato di non essere mai realizzata \u00e8 infine entrata in servizio nel 2019.\nI vascelli hanno un dislocamento di circa 65.000 tonnellate a pieno carico, sono lunghi 280 metri, larghi 70, alti 39 e in grado di trasportare 40 aerei. La necessit\u00e0 di sostituire la vecchia , era gi\u00e0 stata confermata dal Ministero della Difesa britannico nel 1998.\nProgetto.\nIl Regno Unito ha deciso, in seguito ad attente valutazioni, di confermare il sistema STOVL gi\u00e0 previsto in origine per queste unit\u00e0.\nNegli anni 2010 - 2011 era stata infatti presa in considerazione la possibilit\u00e0 di modificare il progetto della \"Queen Elizabeth\" da STOVL a CATOBAR, in modo che fosse possibile armare le unit\u00e0 con gli F-35C invece dei gi\u00e0 previsti F-35B, scelta che avrebbe imposto, tra l'altro, di dotarle di apposite catapulte a vapore (CATOBAR) in sostituzione del gi\u00e0 previsto \"ski-jump\" (STOVL), soluzione, quest'ultima, poi ripresa e confermata.\nIl cambio di configurazione (realizzazione di un ponte angolato e l'eliminazione del trampolino (\"ski-jump\") per far posto alle catapulte a vapore e ai cavi di arresto necessari nella nuova configurazione CATOBAR, che avrebbero reso le navi molto simili al progetto della PA 2 francese) avrebbe consentito, in esercizio, notevoli risparmi economici; inoltre questa scelta avrebbe garantito l'interoperabilit\u00e0 con le portaerei e e gli aerei F/A-18E/F/G e F-35C della US Navy e anche con la e i Rafale M della Marine nationale. Tuttavia, per motivi di tempi e costi, l'opzione \u00e8 stata respinta."}
{"id": "2314031", "revid": "165042", "url": "https://it.wikipedia.org/wiki?curid=2314031", "title": "Sponderuola", "text": ""}
{"id": "2314032", "revid": "165042", "url": "https://it.wikipedia.org/wiki?curid=2314032", "title": "Incorsatoio", "text": ""}
{"id": "2314033", "revid": "121590220", "url": "https://it.wikipedia.org/wiki?curid=2314033", "title": "Erdmann &amp; Rossi", "text": "La Erdmann &amp; Rossi \u00e8 stata una carrozzeria automobilistica tedesca attiva dal 1906 al 1949 nel settore della creazione di carrozzerie su misura ed in seguito unicamente nel settore delle riparazioni di carrozzerie.\nNotizie storiche.\nLa storia della \"Erdmann &amp; Rossi\" affonda le sue radici nel 1898, quando Willy Erdmann fond\u00f2 una ditta specializzata nella costruzione di carrozze. Otto anni, pi\u00f9 tardi, in pieno periodo di affermazione dell'automobile, il rivenditore italo-tedesco Eduard Rossi entr\u00f2 nel capitale dell'azienda di Willy Erdmann, azienda che mut\u00f2 la sua ragione sociale in \"Erdmann &amp; Rossi\" e che da quel momento si dedic\u00f2 esclusivamente alla creazione di carrozzerie ad hoc su ordinazione dei clienti.\nUn destino beffardo sembr\u00f2 voler mettere subito in ginocchio la giovane azienda: nel 1909 Eduard Rossi mor\u00ec in un incidente. Sconvolto dal fatto e non pi\u00f9 in grado di reggere da solo le sorti della carrozzeria, Willy Erdmann lasci\u00f2 l'azienda, la quale pass\u00f2 nelle mani di Friedrich Peters.\nNel giro di poco tempo, la \"Erdmann &amp; Rossi\" costru\u00ec su di s\u00e9 un'ottima reputazione: i primi anni dieci videro la \"Erdmann &amp; Rossi\" cimentarsi su vetture come la Mercedes 10/20 PS. L'approccio con vetture appartenenti a marchi di rango la posero all'attenzione al \"gotha\" dell'automobilismo dell'epoca, in particolare per le sue creazioni assai rifinite. Purtroppo lo scoppio della Prima guerra mondiale costrinse l'azienda a rivedere i progetti ed a convertirsi alla creazione di autoambulanze e vetture per la distribuzione di poste. \nAl termine del conflitto, la \"Erdmann &amp; Rossi\" torn\u00f2 ad occuparsi di carrozzerie su misura su basi assai esclusive. Gli anni venti furono il periodo in cui si consacr\u00f2 come una delle carrozzerie pi\u00f9 esclusive della Germania e d'Europa. Notevoli in questo decennio furono le sue creazioni su base Mercedes-Benz SS e Minerva Type AF 30HP, solo per citarne alcune.\nAnche gli anni trenta, con la loro corsa allo streamlining, furono molto fecondi di creazioni per la carrozzeria tedesca. Quasi tutte le marche pi\u00f9 prestigiose, tedesche e non, si rivolgevano spesso alla \"Erdmann &amp; Rossi\": Horch, Mercedes-Benz, Hispano-Suiza, Bugatti e Maybach furono solo alcuni di quei marchi. Molte delle creazioni di questo periodo erano destinate a monarchi o comunque a cariche statali o imperiali. Tra queste la Mercedes-Benz 500K W29, destinata al sovrano iracheno Ghazi e dotata di una carrozzeria aerodinamica che ricordava molto lo stile della francese Figoni &amp; Falaschi.\nNel 1937, Friedrich Peters mor\u00ec ed al suo posto subentr\u00f2 il fratello Richard. Ma nel 1939 vi fu lo scoppio della Seconda guerra mondiale che mise in ginocchio o perlomeno in difficolt\u00e0 diverse aziende tedesche. Al termine del conflitto anche l \"Erdmann &amp; Rossi\" risult\u00f2 economicamente provata. Lo stesso ritorno ai fasti di un tempo oramai era pressoch\u00e9 impossibile: il 1949 fu l'anno in cui \"Erdmann &amp; Rossi\" partor\u00ec la sua ultima creazione, basata su telaio Maybach.\nDa quel momento in poi la carrozzeria si sarebbe dedicata unicamente alla riparazione di autovetture."}
{"id": "2314034", "revid": "1983214", "url": "https://it.wikipedia.org/wiki?curid=2314034", "title": "Live in Tokyo", "text": ""}
{"id": "2314035", "revid": "767487", "url": "https://it.wikipedia.org/wiki?curid=2314035", "title": "Intrigo a San Pietroburgo", "text": "Intrigo a San Pietroburgo (\"Midnight in Saint Petersburg\") \u00e8 un film del 1996 diretto da Douglas Jackson.\n\u00c8 l'ultimo di una serie di cinque film di spionaggio nei quali l'attore Michael Caine incarna la spia del Secret Intelligence Service, Harry Palmer, personaggio creato dalla fantasia di Len Deighton: \"Ipcress\" (1965), \"Funerale a Berlino\" (1966), \"Il cervello da un miliardo di dollari\" (1967), \"All'inseguimento della morte rossa\" (film tv del 1995).\nSi tratta di una produzione anglo-russo-canadese."}
{"id": "2314038", "revid": "1005847", "url": "https://it.wikipedia.org/wiki?curid=2314038", "title": "Elezioni europee del 2009 in Francia", "text": "Le elezioni europee in Francia del 2009 si sono tenute il 6 giugno (Francia d'oltremare) ed il 7 giugno (Francia metropolitana). Esse hanno permesso di eleggere i 78 europarlamentari spettanti alla Francia per la VII legislatura (2009-2014) del Parlamento europeo. Tali elezioni hanno visto il primato della coalizione elettorale della \"Maggioranza presidenziale\", seguita da Partito Socialista e Europe \u00c9cologie.\nSistema elettorale.\nA differenza delle elezioni legislative e presidenziali, le elezioni per il Parlamento Europeo si svolgono col sistema elettorale proporzionale di lista secondo la regola della media pi\u00f9 forte (metodo D'Hondt) senza voto disgiunto n\u00e9 voto di preferenza e con uno sbarramento al 5% dei suffragi espressi; i seggi sono attribuiti ai candidati secondo l'ordine di presentazione su ogni lista elettorale; il territorio francese \u00e8 diviso in 8 grandi circoscrizioni elettorali."}
{"id": "2314048", "revid": "481349", "url": "https://it.wikipedia.org/wiki?curid=2314048", "title": "Lo smemorato di Collegno (miniserie televisiva)", "text": "Lo smemorato di Collegno \u00e8 una miniserie televisiva trasmessa da Rai Uno in due serate, il 29 marzo e il 30 marzo 2009. \u00c8 stato prodotto da RAI e Casanova Entertainment (Lorenza Bizzarri, producer RAI, Susanna Bolchi e Aureliano Lalli-Persiani).\nIspirata al caso Bruneri-Canella - una vicenda giudiziaria che appassion\u00f2 l'Italia a partire dal 1926 - la \"fiction\" \u00e8 stata diretta da Maurizio Zaccaro su sceneggiatura di Laura Ippoliti e Andrea Purgatori tratta dal libro di Lisa Roscioni \"Lo smemorato di Collegno. Storia italiana di un'identit\u00e0 contesa\", pubblicato nel 2007 da Einaudi. Musiche originali di Andrea Guerra, fotografia di Fabio Olmi, montaggio di Babak Karimi, scenografie di Marta Maffucci e costumi di Simonetta Leoncini.\nSul medesimo argomento era stato girato nel 1962 un film per il cinema dal medesimo titolo (appunto, \"Lo smemorato di Collegno\") diretto da Sergio Corbucci ed interpretato, fra gli altri, da Tot\u00f2 e Macario.\nFra gli interpreti principali della \"fiction\" del 2009 figurano Gabriella Pession, nel ruolo di Giulia Canella, Johannes Brandrup, in quello dello smemorato, e Lucrezia Lante della Rovere, nella parte di Rosa Bruneri.\nGli altri interpreti sono: Fabrizio Contri, Vittoria Piancastelli, Giuseppe Antignati, Sergio Grammatico, Piero Cardano, Paolo Pierobon, Francesco Rossini, Giuseppe Battiston, Gualtiero Burzi (nel ruolo di Renzo Canella), Marco Cassini, Franco Castellano, Bruno Corazzari, Adolfo Fenoglio, Maurizio Marchetti (come Francesco Canella), Alice Lussiana Parente (Giovane Donna), Marco Morellini e Alfonso Postiglione."}
{"id": "2314049", "revid": "287204", "url": "https://it.wikipedia.org/wiki?curid=2314049", "title": "Gordon (album)", "text": ""}
{"id": "2314052", "revid": "287204", "url": "https://it.wikipedia.org/wiki?curid=2314052", "title": "Roberto Savi", "text": ""}
{"id": "2314057", "revid": "287204", "url": "https://it.wikipedia.org/wiki?curid=2314057", "title": "Vittorio Giorgini", "text": "Biografia.\nVittorio Giorgini, figlio di Giovanni Battista, riceve il nome del nonno, il possidente Vittorio Giorgini (Forte dei Marmi, 1860-Massa, 1919), crescendo in un ambiente cosmopolita e dedicando tutta la vita a studiare il rapporto tra architettura e sistemi biologici.\nSi form\u00f2 nella Firenze ricca di fermenti culturali degli anni cinquanta e sessanta e fu protagonista della cultura fiorentina nel secondo dopoguerra, anche se solo in seguito venne riconosciuta l'importanza della sua opera e del suo stimolante contributo all'architettura italiana e mondiale.\nAllievo di Leonardo Savioli, divenne noto con Casa Saldarini (1962), casa zoomorfica situata sul golfo di Baratti, che con le sue strutture a membrana ha anticipato di un quarto di secolo ci\u00f2 che ha poi fatto Frank Gehry nel Guggenheim Museum di Bilbao.\nGiorgini dopo aver collaborato con lo stesso Savioli, con Ludovico Quaroni ed Edoardo Detti, si trasfer\u00ec dal 1969 negli Stati Uniti d'America, conducendo l'attivit\u00e0 di docente nella \"School of Architecture\" del Pratt Institute di New York.\nGiorgini pu\u00f2 essere definito un architetto morfologo, dove per morfologo si intende l'architetto che raccogliere dati e osservazioni sulle strutture naturali; colui che confronta le soluzioni date in natura per creare opere che si integrino e che si ispirino alla natura stessa. \nArchitetti morfologi che hanno creato strutture biomorfe a cui Giorgini si pu\u00f2 associare sono Frei Otto, Peter Pearce e Haresh Lalvani.\n\u00c8 scomparso nel 2010 all'et\u00e0 di 84 anni."}
{"id": "2314059", "revid": "729019", "url": "https://it.wikipedia.org/wiki?curid=2314059", "title": "Alain Carminati", "text": "Attivo principalmente nel rugby a 15 (milit\u00f2 per nove anni in Nazionale), fu per un tempo pi\u00f9 limitato anche nel rugby a 13.\nBiografia.\nProveniente dal , con la squadra dell'H\u00e9rault esord\u00ec in campionato, vincendo il titolo nazionale francese nel 1986.\nQuello stesso anno esord\u00ec in Nazionale contro la e, l'anno successivo, prese parte alla in Australia e Nuova Zelanda, nel corso della quale la giunse fino alla finale, poi persa contro gli \"All Blacks\".\nFu proprio contro tale selezione, nel corso di un \"test match\" del 1989 a Wellington, che Carminati si guadagn\u00f2 il soprannome di \"Carminator\", gioco di parole costruito sul noto personaggio di Terminator: al suo primo placcaggio costrinse due avversari neozelandesi a uscire dal campo per farsi medicare.\nDisput\u00f2 tre tornei consecutivi del Cinque Nazioni dal al con due vittorie.\nAl Castres dal 1990 al 1994 vinse un nuovo titolo francese, nel 1993; nel 1995 disput\u00f2 i suoi ultimi \"match\" internazionali con la , a distanza di 5 anni dalla pi\u00f9 recente convocazione.\nAl Brive dal 1994 al 1996, ebbe anche un'esperienza nel rugby a 13 con il XIII Catalan di Perpignano.\nDopo un biennio di ritorno al B\u00e9ziers, durante il quale si infortun\u00f2 gravemente a un ginocchio, pass\u00f2 al club rivale del Narbona, firmando il contratto quando ancora era inabile a scendere in campo; il ritorno avvenne nell'aprile del 2000.\nDa dopo il ritiro dall'attivit\u00e0, Carminati gestisce un'azienda di abbigliamento per l'infanzia."}
{"id": "2314062", "revid": "76963", "url": "https://it.wikipedia.org/wiki?curid=2314062", "title": "Yani Gellman", "text": "Biografia.\nFiglio di padre canadese e madre australiana, durante l'infanzia ha vissuto in varie parti del mondo a causa del lavoro del padre, reporter: Australia, Spagna, Texas per stabilirsi successivamente a Toronto, in Canada.\nHa fatto il suo debutto ancora ragazzino, a 13 anni, nel 1998, anno in cui ha preso parte alla famosa serie televisiva per ragazzi \"Piccoli brividi\".\nNel 2000 \u00e8 stato ingaggiato per il film \"Urban Legend Final Cut\" e poi, nel 2001, in \"Jason X - Il male non muore mai\".\nL'attore ha poi acquistato una notoriet\u00e0 via via sempre maggiore a livello internazionale in seguito alla sua partecipazione al film \"\" (2003), in cui ha interpretato la parte di Paolo Valisari.\nGellman ha conseguito una laurea in scienze politiche."}
{"id": "2314070", "revid": "601933", "url": "https://it.wikipedia.org/wiki?curid=2314070", "title": "La voglia di dormire", "text": "La voglia di dormire () \u00e8 un racconto di Anton \u010cechov del 1888.\nTrama.\nVar'ka \u00e8 una ragazzina di tredici anni che di giorno deve svolgere tutte le faccende nel negozio dei suoi padroni e di notte deve aver cura del loro figlioletto.\nLa storia inizia con Var'ka che fa di notte dondola la culla nella quale giace il bambino, il quale si ostina a non voler dormire, mentre Var'ka non desidererebbe altro. Dopo avergli cantato pi\u00f9 volte una ninna nanna, Var'ka si addormenta, e ricorda in sogno la morte del proprio padre. Viene risvegliata dalla padrona venuta ad allattare il bambino, dopodich\u00e9 Var'ka si riaddormenta e riprende il sogno fino all'alba, quando le viene comunicato il suo primo ordine del giorno.\nNei giorni seguenti i compiti di Var'ka restano gli stessi: sfacchinare di giorno e vegliare di notte un bambino che piange. La ragazza non ne pu\u00f2 pi\u00f9; vorrebbe continuare a rivivere il suo sogno; comincia ad avere delle allucinazioni; comprende infine che l'ostacolo che non le permette di fare ci\u00f2 che desidera \u00e8 proprio il bambino: per poter dormire e ricominciare a sognare, lo strangola.\nStoria.\n\"La voglia di dormire\" \u00e8 apparso inizialmente sulla rivista \"La gazzetta di Pietroburgo\" (), n. 24 del 1888 (25 gennaio), firmato con lo pseudonimo \"A. \u010cechonte\" (. Il racconto fu poi pubblicato nell'edizione delle Opere di \u010cechov dell'editore A. F. Marks (\"Polnoe sobranie so\u010dinenij A.P. \u010cechov\", Sankt-Peterburg: Izdanie A. F. Marksa, 1886, Vol. VII (Racconti 1888-1891)."}
{"id": "2314082", "revid": "1573940", "url": "https://it.wikipedia.org/wiki?curid=2314082", "title": "Marmorana", "text": "Marmorana \u00e8 un genere di molluschi gasteropodi terrestri della famiglia Helicidae.\nTassonomia.\nComprende le seguenti specie:\nDistribuzione e habitat.\nIl genere ha una distribuzione circumtirrenica (Italia peninsulare, Sicilia, Sardegna e Corsica).\nDelle 12 specie note, ben 6 (\"M. globularis\", \"M. nebrodensis\", \"M. platychela\", \"M. scabriuscula\", \"M. saxetana\" e \"M. signata\") sono endemiche della Sicilia, una (\"M. melitensis\") \u00e8 un endemismo di Malta. \"M. fuscolabiata\" \u00e8 presente oltrech\u00e9 in Sicilia anche in Italia meridionale. \"M. muralis\", anch'essa di origini siciliane, \u00e8 stata introdotta in epoca romana in Sardegna, nell'Italia centrale, in Tunisia, a Minorca, nella Francia meridionale, in Portogallo e in Istria. Infine \"M. serpentina\", originaria di Corsica e Sardegna, \u00e8 stata introdotta in Toscana e nel sud della Francia.\nRiproduzione.\nAl pari degli altri Elicidi, le specie del genere \"Marmorana\", nella fase del corteggiamento, trafiggono il partner con dardi calcarei.\nLa morfologia del dardo varia da specie a specie."}
{"id": "2314085", "revid": "110157", "url": "https://it.wikipedia.org/wiki?curid=2314085", "title": "Planet Punk", "text": "Planet Punk \u00e8 il sesto album di studio del gruppo pop punk tedesco Die \u00c4rzte, pubblicato il 18 settembre 1995.\nIl disco \u00e8 stato ristampato da Hot Action Records nel 2007."}
{"id": "2314101", "revid": "1318658", "url": "https://it.wikipedia.org/wiki?curid=2314101", "title": "Andy Comeau", "text": "Carriera.\nAndy Comeau \u00e8 un noto soprattutto per la recitazione nel ruolo di Theodore \"Teddy\" Huffstodt, il fratello mentalmente squilibrato del personaggio del Dr. Craig Huffstodt (Hank Azaria) nella serie \"Huff\". Egli \u00e8 apparso anche nella serie \"Dr. House - Medical Division\" nel ruolo di Travis Brennan, un epidemiologo e medico senza frontiere che \u00e8 stato uno dei numerosi medici in gara per un posto di lavoro sotto la guida del dottor Gregory House; \u00e8 apparso nel film \"Otto teste e una valigia\". \u00c8 apparso anche nel quinto episodio della seconda stagione di \"Will &amp; Grace\" come Andy Fellner, amico d'infanzia di Grace.\nComeau ha lavorato anche in teatro.\nEgli \u00e8 anche nel video musicale \"Gump\" di \"Weird Al\" Yankovic dove impersona Forrest Gump."}
{"id": "2314103", "revid": "1543377", "url": "https://it.wikipedia.org/wiki?curid=2314103", "title": "Municipalit\u00e0 locale di Dikgatlong", "text": "Dikgatlong \u00e8 una municipalit\u00e0 locale (in inglese Dikgatlong Local Municipality) appartenente alla municipalit\u00e0 distrettuale di Frances Baard della Provincia del Capo Settentrionale in Sudafrica. \nIn base al censimento del 2001 la sua popolazione \u00e8 di 35.765 abitanti.\nLa sede amministrativa e legislativa \u00e8 la citt\u00e0 di Barkly West e il suo territorio si estende su una superficie di ed \u00e8 suddiviso in 7 circoscrizioni elettorali (\"wards\"). Il suo codice di distretto \u00e8 NC092.\nGeografia fisica.\nConfini.\nLa municipalit\u00e0 locale di Dikgatlong confina a nord e a ovest District Management Areas NCDMA09, a nord e a est con quella di Magareng e a est e a sud con quella di Sol Plaatje."}
{"id": "2314106", "revid": "110157", "url": "https://it.wikipedia.org/wiki?curid=2314106", "title": "Monte Pomerape", "text": "Il Pomerape \u00e8 uno stratovulcano alto 6.282\u00a0m s.l.m. ai confini tra Cile e Bolivia fa parte del guruppo Nevados de Payachatas. Il vulcano attualmente inattivo, si form\u00f2 nel Pleistocene l'ultima eruzione ha avuto luogo circa duemila anni fa."}
{"id": "2314107", "revid": "104458", "url": "https://it.wikipedia.org/wiki?curid=2314107", "title": "Dominik Paris", "text": "Nel suo palmar\u00e8s figurano tra l'altro la medaglia d'oro vinta nel supergigante ai Campionati mondiali di \u00c5re 2019 e una Coppa del Mondo nella stessa specialit\u00e0.\nBiografia.\nStagioni 2007-2011.\nNato a Merano ma originario di Ultimo, specialista delle gare veloci, ha esordito in Coppa Europa nel febbraio 2007, conquistando a partire della stagione successiva i primi buoni piazzamenti e la prima vittoria nel circuito continentale. Il 19 dicembre 2008 ha esordito in Coppa del Mondo partecipando al supergigante della Val Gardena, chiuso col 54\u00ba posto. Nel marzo successivo ha ottenuto i primi importanti risultati della carriera. Ai Mondiali juniores di Garmisch-Partenkirchen \u00e8 infatti riuscito a vincere tre medaglie: l'argento in discesa libera (alle spalle del connazionale Andy Plank), il bronzo nel supergigante e l'argento nella speciale classifica di combinata, ottenuta sommando i tempi di discesa, slalom speciale e slalom gigante.\nIl 4 dicembre 2009 ha conquistato i primi punti in Coppa del Mondo, con il 26\u00ba posto nella supercombinata di Beaver Creek; il 21 febbraio seguente \u00e8 giunto 13\u00ba, dopo aver ottenuto il secondo tempo nella manche di discesa, nella supercombinata ai XXI Giochi olimpici invernali di . Il 29 gennaio 2011, nella discesa libera disputata a Chamonix, ha ottenuto il primo podio in Coppa del Mondo, giungendo secondo alle spalle dell'elvetico Didier Cuche. Nella stessa stagione ha esordito ai Campionati mondiali, classificandosi 20\u00ba nella discesa libera e non concludendo la supercombinata della rassegna iridata di Garmisch-Partenkirchen.\nStagioni 2012-2018.\nIl 29 dicembre 2012 ha ottenuto sulla pista Stelvio a Bormio la prima vittoria nel circuito di Coppa del Mondo, a pari merito con Hannes Reichelt, e il 26 gennaio 2013 ha vinto sulla Streif di Kitzb\u00fchel, diventando cos\u00ec il secondo italiano, dopo Kristian Ghedina, a trionfare sulla prestigiosa pista austriaca. Il 9 febbraio 2013 ha vinto la medaglia d'argento in discesa libera ai Mondiali di Schaldming 2013, alle spalle di Aksel Lund Svindal, ed \u00e8 stato 9\u00ba nella supercombinata. A fine stagione \u00e8 risultato 14\u00ba nella classifica generale e 3\u00ba in quella di discesa libera. L'anno, dopo, ai XXII Giochi olimpici invernali di , si \u00e8 classificato 11\u00ba nella discesa libera, 16\u00ba nel supergigante e 18\u00ba nella supercombinata.\nNella stagione successiva in Coppa del Mondo ha iniziato a imporsi anche in supergigante, con il primo podio a Lake Louise il 30 novembre (3\u00ba) e la prima vittoria a Kitzb\u00fchel il 23 gennaio; ai Mondiali di Vail/Beaver Creek 2015 \u00e8 stato 23\u00ba nella discesa libera, 14\u00ba nel supergigante e 10\u00ba nella combinata e a fine stagione \u00e8 risultato 2\u00ba nella classifica della Coppa del Mondo di supergigante, a 203 punti dal vincitore Kjetil Jansrud, mentre nella successiva stagione 2015-2016 \u00e8 stato 6\u00ba nella classifica generale e 3\u00ba nella classifica della Coppa del Mondo di discesa libera, vinta dal connazionale Peter Fill. Il 21 gennaio 2017 ha nuovamente vinto la discesa libera di Kitzb\u00fchel, divenendo il primo italiano capace di bissare la vittoria in tale gara; ai Mondiali di Sankt Moritz 2017 si \u00e8 classificato 13\u00ba nella discesa libera, 9\u00ba nel supergigante e 4\u00ba nella combinata. Nella stagione 2017-2018 ha vinto per la seconda volta la discesa libera di Bormio (28 dicembre) e ha preso parte ai XXIII Giochi olimpici invernali di , dove si \u00e8 classificato 4\u00ba nella discesa libera, 7\u00ba nel supergigante e non ha completato la combinata.\nStagioni 2019-2022.\nNella stagione 2018-2019 ha vinto per la terza volta la discesa libera di Bormio, il 28 dicembre (eguagliando cos\u00ec il primato di Michael Walchhofer), e il giorno dopo ha vinto anche il supergigante disputato nella medesima localit\u00e0, divenendo l'unico atleta ad aver vinto sulla pista Stelvio in entrambe le discipline veloci nella stessa stagione; il 25 gennaio successivo ha vinto per la terza volta la discesa libera di Kitzb\u00fchel. Ai Mondiali di \u00c5re 2019 ha vinto la medaglia d'oro nel supergigante, precedendo di nove centesimi Vincent Kriechmayr e Johan Clarey classificatisi al secondo posto ex aequo, ed \u00e8 stato 6\u00ba nella discesa libera e 9\u00ba nella combinata. Con la vittoria del 3 marzo successivo, in supergigante sulla pista di Lillehammer Kvitfjell, ha superato Kristian Ghedina per numero di vittorie in Coppa del Mondo, diventando cos\u00ec il terzo sciatore italiano per numero di vittorie. A fine stagione \u00e8 risultato vincitore della Coppa del Mondo di supergigante e 2\u00ba nella classifica della Coppa del Mondo di discesa libera, a 20 punti dal vincitore Beat Feuz.\nIl 27 e 28 dicembre 2019 Paris ha nuovamente vinto in discesa libera sulla pista Stelvio di Bormio, ottenendo cos\u00ec cinque vittorie consecutive sulla stessa pista (quattro discese libere e un supergigante) e divenendo il primo sciatore a riuscire in una simile impresa. Nel gennaio seguente durante un allenamento in seguito ad una caduta si \u00e8 rotto il legamento crociato anteriore del ginocchio destro, oltre a subire una microfrattura della testa del perone. Tornato alle gare nella stagione seguente, ai Mondiali di Cortina d'Ampezzo 2021 si \u00e8 classificato 4\u00ba nella discesa libera e 5\u00ba nel supergigante; in quella stagione 2020-2021 in Coppa del Mondo \u00e8 stato 3\u00ba nella classifica di discesa libera e ha conquistato 2 podi, con la vittoria nella classica discesa libera della Kandahar di Garmisch-Partenkirchen il 5 febbraio.\nNella stagione 2021/2022, il 28 dicembre si \u00e8 imposto per la sesta volta nella discesa libera di Bormio, stabilendo il record di vittorie sulla stessa pista (fino a quel momento, aveva condiviso il primato con il discesista svizzero Didier Cuche, con 5 vittorie sulla sua Streif di Kitzbuhel). Ai XXIV Giochi olimpici invernali di si \u00e8 classificato 6\u00ba nella discesa libera e 21\u00ba nel supergigante.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera\nSG = supergigante\nCoppa Europa.\nCoppa Europa - vittorie.\nLegenda:\nSG = supergigante\nStatistiche.\nCon 20 vittorie all'attivo in Coppa del Mondo, \u00e8 il terzo sciatore italiano pi\u00f9 vincente di sempre dietro Alberto Tomba e Gustav Th\u00f6ni. Grazie alle sei vittorie ottenute in discesa libera sulla pista Stelvio di Bormio, \u00e8 il discesista pi\u00f9 vincente della storia su uno stesso tracciato."}
{"id": "2314109", "revid": "1892390", "url": "https://it.wikipedia.org/wiki?curid=2314109", "title": "Synthaxe", "text": "SynthAxe \u00e8 un controller per sintetizzatori musicali che nelle forme riprende una chitarra.\nStoria dello strumento.\nIl termine inglese SynthAxe venne coniato nel 1983 dall'ingegnere Bill Aitken che denomin\u00f2 cos\u00ec la sua invenzione, un midi controller per sintetizzatori musicali, di forme simili a quelle di una chitarra. Il nome infatti fonde le voci \"Synth\" (per sintetizzatore) e \"Axe\" (termine usato in Inghilterra per definire chitarra). In effetti lo strumento \u00e8 rivolto principalmente a chitarristi in quanto ricalca l'impostazione della chitarra stessa.\nLo strumento dest\u00f2 stupore e sconcerto nella maggior parte dei musicisti per via delle novit\u00e0 e delle modifiche che apportava al concetto di guitar synth del periodo, diventando oggetto mitico e molto desiderato nonostante l'alto costo di vendita.\nLa cosa che dest\u00f2 il maggior scalpore fu la presenza di due set di corde separate (uno per la mano sinistra e uno per la mano destra) posizionati in modo disassato e angolato fra loro.\nSynthAxe si pose subito avanti anni luce rispetto ai sistemi di guitar-synth dell'epoca, non solo per il suo aspetto futuristico ma soprattutto per la sua concezione di traduzione delle note. I sistemi comuni di guitar synth funzionano sulla base del principio \"pitch-to-voltage\", cio\u00e8 traducono in impulso elettrico la nota captata da un pick-up esafonico simile a quello di una chitarra normale. Il difetto per\u00f2 della traduzione \"pitch-to-voltage\" \u00e8 il fatto che il pick-up capta anche le armoniche prodotte dallo strumento ed il circuito elettronico di traduzione traduce, a volte, le note sbagliate. Per attenuare questo problema si tende a processare il segnale pi\u00f9 volte generando, inevitabilmente, un ritardo nella risposta. Questo fattore rappresentava grande limite all'interpretazione.\nQueste anomalie non sono per\u00f2 presenti nel SynthAxe in quanto l'altezza della nota viene determinata dalla posizione nella quale il dito preme le corde sui tasti e viene generata nel momento in cui la corda viene \"pennata\" con la mano destra. La risposta \u00e8 immediata, nessun ritardo viene generato dalla circuitazione dello strumento.\nFra gli importanti musicisti che resero celebre SynthAxe citiamo Allan Holdsworth, Al Di Meola, Lee Ritenour.\nComposizione dello strumento.\nCorpo strumento.\nLa base dello strumento \u00e8 costituita da un telaio metallico che funge da supporto principale al quale \u00e8 collegato un manico simile a quello di una chitarra che monta una tastiera, anche questa simile a quella di una chitarra. Alla base sono montate le schede integrate coi circuiti elettronici di funzionamento dello strumento e la parte dedicata alla connessione jack di tipo cannon a 13 pins. Il corpo \u00e8 rivestito da due gusci realizzati in fibra di vetro che contengono le schede con circuiti integrati che lo fanno funzionare.\nI gusci presentano alcuni slot atti a favorire la ventilazione dei numerosi circuiti interni. Le colorazioni di serie dei gusci erano quattro: blu notte, argento, verde, rosso carminio. Due coperchi asportabili offrono accesso al ponte inferiore e all'attacco tastiera.\nManico e tastiera.\nIl manico \u00e8 costituito da un profilo estruso in alluminio che ha sezione e dimensioni costanti su tutta la lunghezza, al contrario del manico chitarra che si assottiglia verso la paletta e si ingrossa verso la cassa. SynthAxe non monta una paletta vera e propria ma solo un sistema di elementi di aggancio delle corde ed un coperchio asportabile che copre le meccaniche di regolazione delle corde. Le corde del manico sono agganciate con la tradizionale pallina nelle sedi di un elemento metallico alla base del manico stesso, e sono fissate superiormente in slitte in nylon regolabili a mezzo vite micrometrica in estensione, lunghezza e accordatura, anche se quest'ultima \u00e8 del tutto irrilevante. Le corde hanno tutte e sei lo stesso diametro e la stessa lunghezza, ed anche questo \u00e8 un fattore che inizialmente spiazza un chitarrista tradizionale.\nLa tastiera in materiale plastico ad alta resistenza contiene al suo interno una serie di circuiti che collegano i tasti al corpo principale. Dal corpo partono una serie di collegamenti elettrici che raggiungono la tastiera in ogni singolo tasto. A sua volta ogni singolo tasto in metallo \u00e8 suddiviso in sei settori isolati che fungono da \"interruttore\" nel momento in cui vengono a contatto con la corda o le corde pigiate. Il sistema offre per\u00f2 anche la possibilit\u00e0, premendo un interruttore, di suonare utilizzando solo la mano sinistra escludendo il set di corde dedicate alla rilevazione della pennata. La grande innovazione del SynthAxe fu proprio quella di separare, anche visivamente, le corde in due sezioni distinte. Infatti un set di corde corre lungo il manico ed un altro, separato, si trova in corrispondenza della mano destra. I due set di corde, oltre ad essere separati, sono anche inclinati fra loro dando al SynthAxe un caratteristico aspetto \"spaziale\". Questo aspetto genera all'inizio abbastanza sconcerto in chi osserva lo strumento per la prima volta in quanto ci si chiede come possano interagire simultaneamente due set di corde separate. La posizione angolata fra i due set di corde \u00e8 dettata principalmente da ragioni di natura ergonomica, in quanto gli inventori di SynthAxe preferirono inclinare il manico verso l'alto mantenendo per\u00f2 la mano destra in posizione orizzontale.\nL'inventore Aitken motiva la diversa inclinazione come miglioria ergonomica ma molti riconoscono in questo fattore anche un desiderio di innovazione anche estetica dello strumento. Il diametro delle corde e la loro intonazione sono pertanto totalmente ininfluenti in quanto la nota captata non \u00e8 di tipo \"acustico\", e le corde sono quindi tutte uguali in diametro e lunghezza. Il manuale SynthAxe raccomanda corde MI cantino tutte uguali sia per set-manico che per set-ponte. La tensione pu\u00f2 essere regolata a piacimento, ma entro certi limiti, agendo sui dispositivi di regolazione tensione a mezzo chiavi Hallen in dotazione.\nSul corpo principale \u00e8 montata inoltre una tastiera composta da sei tasti che sono assegnati ad ogni corda: schiacciando i primi due tasti si suonano le note delle prime due corde e cos\u00ec via. La tastiera offre anche raggruppamenti dei primi tre tasti, degli ultimi tre o di tutti e sei insieme. L'utilizzo di questi tasti si pone come opzione al metodo di pizzicare le corde senza utilizzo del plettro, e risulta molto efficace nell'esecuzione di accordi nei quali non tutte le corde devono essere suonate. Anche questa tastiera aggiuntiva allontana il concept dello strumento da quello di classico guitar-synth.\nLa suddivisione in tasti della tastiera \u00e8 totalmente diversa rispetto a quella di una chitarra standard, ed i tasti tendono ad avere distanze molto simili fra loro. Questo fatto agevola molto l'esecuzione di accordi complessi nella parte alta della tastiera, cosa a volte difficile sulle chitarre standard per via della vicinanza dei tasti. Come conseguenza logica si ottiene il vantaggio di avere diteggiature molto simili per accordi eseguiti in fondo o in alto alla tastiera. La tastiera \u00e8 composta da 24 tasti e risulta essere sensibilmente pi\u00f9 lunga di quella di una chitarra tradizionale.\nSynthAxe non monta nessun tipo di pick-up e non \u00e8 in grado di generare, da solo, nessun tipo di suono in quanto \u00e8 un synth controller.\nLa somma di tutti questi aspetti innovativi rende il primo approccio con lo strumento un po' difficile in quanto ci si rende conto di avere fra le mani qualcosa di molto diverso da una chitarra, e lo strumento all'inizio sembra quasi non suonabile ma bastano pochi esercizi e un po' di apertura mentale per arrivare in breve tempo ad abituarsi all'impostazione ideale richiesta dallo strumento. Il peso complessivo dell'oggetto non \u00e8 trascurabile."}
{"id": "2314113", "revid": "642594", "url": "https://it.wikipedia.org/wiki?curid=2314113", "title": "Marca d'Ancona", "text": ""}
{"id": "2314114", "revid": "648716", "url": "https://it.wikipedia.org/wiki?curid=2314114", "title": "Club di Londra", "text": "Il Club di Londra \u00e8 un gruppo informale di creditori privati internazionali, simile al Club di Parigi, in mani pubbliche. Esso non \u00e8 il solo gruppo informale di creditori privati ed il suo primo incontro avvenne nel 1976 in risposta ai problemi di pagamento dello Stato africano dello Zaire.\nLa Russia ha acceso un debito di 21,2 miliardi di dollari con il Club nel 2004."}
{"id": "2314118", "revid": "71191", "url": "https://it.wikipedia.org/wiki?curid=2314118", "title": "Lisa dagli occhi blu/Mi si ferma il cuore", "text": "Lisa dagli occhi blu/Mi si ferma il cuore \u00e8 un singolo di Mario Tessuto del 1969. Fu il singolo pi\u00f9 venduto dell'estate 1969 e il quarto singolo pi\u00f9 venduto dell'anno.\nIl disco.\nLa canzone sul lato A, \"Lisa dagli occhi blu\", \u00e8 sicuramente la pi\u00f9 nota incisa da Tessuto, ed \u00e8 stata un vero e proprio tormentone degli anni '60; da essa viene anche tratto un omonimo musicarello.\nScritta da Giancarlo Bigazzi per il testo e da Claudio Cavallaro per la musica, la canzone si classifica al secondo posto a Un disco per l'estate 1969, dietro a \"Pensando a te\" di Al Bano.\nIl testo fu scritto originariamente da un ragazzo di Bisignano in Provincia di Cosenza, Mario Guido , che scrisse una poesia per una sua ex compagna della II B del Liceo di [[San Demetrio Corone]. La poesia fu poi venduta ad un paroliere che ne fece la canzone conosciuta.\nNel [[1984]] il cantante francese [[Pascal (cantante)|Pascal]] ne ha inciso una versione in francese, intitolata \"Petite fille aux yeux bleus\".\nSul lato B vi \u00e8 il brano \"Mi si ferma il cuore\", scritto sempre da Bigazzi per il testo mentre la musica \u00e8 composta da Cavallaro insieme allo stesso Tessuto.\nIl disco diventa in breve tempo uno dei pi\u00f9 venduti dell'anno: rimane in classifica tra i primi dieci per quindici settimane, restando al primo posto due settimane dal 16 al 23 luglio e ritornandoci per altre quattro settimane dal 20 agosto al 10 settembre."}
{"id": "2314122", "revid": "834", "url": "https://it.wikipedia.org/wiki?curid=2314122", "title": "Nomadi &amp; Omnia Symphony Orchestra live 2007 (videografia)", "text": ""}
{"id": "2314123", "revid": "23167398", "url": "https://it.wikipedia.org/wiki?curid=2314123", "title": "Philipp Cl\u00fcver", "text": ""}
{"id": "2314124", "revid": "6923", "url": "https://it.wikipedia.org/wiki?curid=2314124", "title": "Filtro anti-fumo", "text": "I filtri anti-fumo sono locali delimitati da pareti e porte tagliafuoco di resistenza al fuoco determinata dal rischio d'incendio del locale da proteggere. Negli stabilimenti industriali sono adiacenti ai luoghi sicuri, dove si reca il personale in caso di incendio e sono opportunamente aerati consentendo l'evacuazione dei fumi scaturiti dalla combustione. Il ricambio di aria \u00e8 garantito da aperture finestrate oppure dalla presenza di camino favorendo la convezione naturale o ancora mantenendo l'aria interna al locale in sovrapressione rispetto all'ambiente esterno mediante ventilatori."}
{"id": "2314126", "revid": "1543377", "url": "https://it.wikipedia.org/wiki?curid=2314126", "title": "PECS", "text": "Con l'acronimo PECS si intende \"Plan for European Co-operating States\", un organismo dell'Agenzia Spaziale Europea teso allo sviluppo scientifico e industriale dei paesi che sono entrati nell'Unione europea dopo il 2004.\nAttualmente ne fanno parte:\nEx membri:"}
{"id": "2314130", "revid": "169529", "url": "https://it.wikipedia.org/wiki?curid=2314130", "title": "Giuseppe Marimonti", "text": "Biografia.\nGiuseppe Marimonti, figlio di un modesto impiegato di nome Mansueto, dopo gli studi di Filosofia a Pavia intraprese la carriera di insegnante. \nIl suo progetto era di aprire una scuola a Busto Arsizio, ma il professore dottore Giuseppe Marimonti, senza mezzi propri di sussistenza, dovette ripiegare sul pi\u00f9 sicuro insegnamento della grammatica nel Collegio dei Barnabiti di Monza. \n\u00c8 noto soprattutto per aver scritto le \"Memorie storiche della citt\u00e0 di Monza\" prendendo come base l'opera del canonico Antonio Francesco Frisi."}
{"id": "2314131", "revid": "1318658", "url": "https://it.wikipedia.org/wiki?curid=2314131", "title": "Face the Truth", "text": ""}
{"id": "2314132", "revid": "767487", "url": "https://it.wikipedia.org/wiki?curid=2314132", "title": "Fave (Quelli di Pinocchio)", "text": "Fave (Quelli di Pinocchio) \u00e8 un film di Alessandro Paci, Massimo Ceccherini e Carlo Monni.\nTrama.\nCeccherini vuole fare uno spettacolo che parla di sesso, insieme al Paci e al Monni. A causa del tema osceno dello spettacolo, Paci non vorrebbe farlo ma viene incastrato dal Ceccherini e costretto a farlo. Monni invece non pensa allo spettacolo: va tutti i giorni a passeggiare nel parco delle Cascine a Firenze cantando e recitando Dante Alighieri in riva all'Arno.\nCeccherini si mette d'accordo con Giuliano Grande, caratterista del film \"Il ciclone\", per convincere il Paci che lo spettacolo che vorrebbe fare \u00e8 una vera commedia; il regista Franco Casaglieri ha costruito un costume a forma di pene umano per farlo indossare al Paci e farlo andare di notte in casa di Giuliano Grande che dorme, facendogli credere di sognare un enorme pene che gli dice: \"\u00abGiulianoneee! Sono il tuo cazzooo! Non mungermi pi\u00f9! Altrimenti ti lasciooo!\u00bb\". Paci scopre che \u00e8 stata tutta una messa in scena per registrare la scena e spedirla alla sua famiglia tramite una videocassetta.\nDopo un provino finito nel peggiore dei modi, Paci e Ceccherini decidono di avviare interviste e manifestazioni insieme a Giuliano Grande nei pressi di Prato. Il film si conclude con la recitazione di Dante del Monni.\nCuriosit\u00e0.\nLo spettacolo che nel film vuole fare il Ceccherini si rivela \"Quei Bravi Racazzi\", pubblicato nel 2007."}
{"id": "2314133", "revid": "599013", "url": "https://it.wikipedia.org/wiki?curid=2314133", "title": "Byron Ritchie", "text": ""}
{"id": "2314134", "revid": "123783086", "url": "https://it.wikipedia.org/wiki?curid=2314134", "title": "G20 (paesi in via di sviluppo)", "text": "Il G20 (Gruppo dei 20, ma denominato anche G21, G22 o G20+, poich\u00e9 alcuni membri partecipano saltuariamente) \u00e8 un blocco di nazioni in via di sviluppo costituendosi il 20 agosto 2003. Il gruppo ag\u00ec per la prima volta alla V conferenza ministeriale dell'OMC, tenutosi a Canc\u00fan, in Messico, tra il 10 e il 14 settembre 2003. \nIl G20 raccoglie circa il 60% della popolazione mondiale, il 70% della popolazione agricola e produce il 26% delle esportazioni di prodotti agricoli.\nPaesi membri.\nAttualmente i suoi membri sono 23:\nI Paesi leader del G20, conosciuti come G4, sono il Brasile, la Cina, l'India e il Sudafrica.\nStoria.\nIl gruppo nasce nel giugno 2003, quando i Ministri degli Esteri di Brasile, India e Sudafrica firmano la cosiddetta Dichiarazione di Brasilia, nella quale si legge che, secondo tali Paesi, i loro \"maggiori partner commerciali sono ancora mossi da preoccupazioni protezioniste\" nei riguardi dei settori meno competitivi dei loro Paesi e che \u00e8 importante che \"i risultati dell'attuale round di negoziati sul commercio portino ad un'inversione delle politiche protezioniste e delle pratiche che distorcono il commercio\u201d.\nAd ogni modo, il G20 fece la propria comparsa ufficiale in risposta ad un documento reso noto il 13 agosto 2003 dalla Comunit\u00e0 europea e dagli Stati Uniti con una proposta comune sull'agricoltura presentata alla Conferenza ministeriale dell'OMC di Canc\u00fan. Tale proposta \u00e8 contenuta in un documento, che sancisce l'istituzione del gruppo, firmato il 20 agosto 2003.\nFin dalla sua creazione, ci sono stati alcuni membri che partecipavano ai lavori occasionalmente. Tra questi Colombia, Costa Rica, Ecuador, El Salvador, Per\u00f9 e Turchia. Ad ottobre 2008, il gruppo comprendeva 23 nazioni."}
{"id": "2314138", "revid": "240277", "url": "https://it.wikipedia.org/wiki?curid=2314138", "title": "Ferrovia Castelraimondo-Camerino", "text": "La ferrovia Castelraimondo-Camerino, attiva fra il 1906 e il 1930, in seguito ricostruita e in servizio fra il 1935 e il 1956, \u00e8 stata una linea ferroviaria italiana di interesse regionale, posta nel territorio della regione Marche.\nRappresent\u00f2 un impianto assai caratteristico per la tipologia costruttiva adottata, si trattava infatti di una linea con caratteristiche prettamente tranviarie, anche nei rotabili utilizzati, ma di cui venne classificata come tranvia unicamente la tratta terminale all'interno dell'abitato di Camerino. Fra le peculiarit\u00e0 dell'impianto, sia la stazione di Camerino San Domenico, con annesso deposito-officina, sia la rimessa di Piazza Cavour, erano ricavati all'interno di edifici religiosi.\nStoria.\nLa costruzione della ferrovia venne decisa dopo una serie di progetti approntati. Il 12 agosto 1894, l'ingegnere Ferretti present\u00f2 al Consiglio comunale di Camerino un progetto di costruzione di una ferrovia a vapore che partendo da Castelraimondo si sarebbe arrestata ai piedi della collina su cui sorge Camerino il quale sarebbe stato raggiunto per mezzo di una funicolare. Il punto di arrivo di questa sarebbe stato posto nei pressi della \"ex Chiesa di San Domenico\". Lo scopo era quello di rompere l'isolamento della citt\u00e0 di Camerino, sede dell'Universit\u00e0. Tale progetto venne accantonato perch\u00e9 ritenuto macchinoso e si opt\u00f2 per una ferrovia a scartamento metrico, con trazione elettrica a corrente continua.\nIl consiglio comunale di Camerino approv\u00f2 in seguito, con seduta del 16 luglio 1898, un progetto redatto dall'ingegner Giovanni Battista Salvi, responsabile dell'ufficio tecnico, elaborato sulla base di un precedente studio dell'ingegner Carlo Pugni di Milano e relativo alla costruzione di una ferrovia a scartamento metrico per il collegamento di Camerino con la stazione ferroviaria di Castelraimondo. Lo stesso, previe alcune modifiche minori, viene approvato e fatto oggetto di contributo da parte della provincia di Macerata il 9 ottobre 1899.\nIl 5 aprile 1902 si costitu\u00ec dunque la Societ\u00e0 Anonima per Ferrovie e Imprese Elettriche di Camerino, la quale inizi\u00f2 i lavori di realizzazione dell'opera e richiese al Comune il subentro nella concessione per la costruzione e l'esercizio della stessa. La relativa convenzione venne firmata il 5 dicembre dello stesso anno. La linea fu inaugurata l'11 aprile 1906.\nCon il regio decreto n. 1110 del 22 aprile 1923 la concessione della linea fu affidata alla Societ\u00e0 Ferrovie Marchigiane (SFM), realt\u00e0 appositamente costituita quale ramo d'azienda del precedente gestore.\nLa sera del 27 novembre 1930 un grave incidente: presso villa San Paolo un'elettromotrice deragli\u00f2 causando la morte del bigliettaio e provocando, anche in conseguenza dello stato dell'armamento e di precedenti inconvenienti riscontrati, la sospensione del servizio ferroviario. La ferrovia rimase chiusa 5 anni, durante i quali l'intera infrastruttura venne rinnovata ed in parte rettificata, e furono acquistati nuovi rotabili. L'esercizio riprende l'8 settembre 1935.\nPassata la seconda guerra mondiale, le mutate condizioni economiche e la crescente concorrenza delle autolinee portarono, in un clima generale non favorevole agli impianti fissi, alla soppressione del servizio, avvenuta il giorno 8 aprile 1956.\nCaratteristiche.\nLa linea, a binario unico a scartamento metrico, era lunga complessivamente 11,562\u00a0km ed alimentata alla tensione continua di 600 V, soluzione standard per le tranvie dell'epoca.\nPercorso.\nIl percorso iniziava dalla stazione di Casteraimondo sulla linea Civitanova Marche-Fabriano e, dopo 400 metri in sede stradale, superava con un passaggio a livello la strada provinciale (poi strada statale 256), che seguiva fino alla progressiva 10+300.\nGli ultimi 1.500\u00a0m risultavano in forte ascesa del 70 per mille, che consentiva alla linea di aggirare la basilica di San Venanzio ed immettersi nel centro storico cittadino attraverso uno stretto fornice (definito \"tunnel\") sotto palazzo Parisani. Il termine corsa era posto all'interno della ex chiesa di San Domenico di Camerino che fungeva anche da deposito.\nAll'uscita di quest'ultima, alla progressiva chilometrica 11+113, iniziava il tratto tranviario, lungo 666 m, fino a piazza Cavour.\nMateriale rotabile.\nIl materiale rotabile originario era costituito da 3 elettromotrici per servizio merci di cui due chiusi, allora denominati anche \"carri motori\" classificati n. 10 e n. 11, e uno aperto n. 12, nonch\u00e9 da quattro elettromotrici (1\u00f74) della potenza di 88\u00a0kW. Si trattava di rotabili di tipo tranviario costruiti dalle officine Nobili di Bologna su telai della Hermann Heinrich B\u00f6ker; il passo risultava di 2.200\u00a0mm.\nNel 1936 alla riapertura il materiale venne tutto sostituito da tre nuove elettromotrici tranviarie (1\u00f73) di costruzione Carminati &amp; Toselli con azionamenti elettrici CGE della potenza di 200\u00a0kW ciascuna e da tre carri merci."}
{"id": "2314145", "revid": "287204", "url": "https://it.wikipedia.org/wiki?curid=2314145", "title": "Astolfi", "text": ""}
{"id": "2314148", "revid": "2079728", "url": "https://it.wikipedia.org/wiki?curid=2314148", "title": "Strada provinciale 500 dell'Asse Perimetrale di Melito", "text": "La strada provinciale 500 dell'Asse Perimetrale di Melito (SP 500) pi\u00f9 comunemente Asse Perimetrale di Melito-Scampia \u00e8 una strada provinciale della citt\u00e0 metropolitana di Napoli. Essa collega l'Asse Mediano (nel comune di Casandrino poco dopo le uscite Aversa-Mel\u00ecto-Giugliano centro e Casandrino-Sant'Antimo) con i quartieri settentrionali di Napoli \u2013 Piscinola, Scampia, Secondigliano, Miano e San Carlo all'Arena \u2013 e con l'aeroporto di Napoli-Capodichino.\nStoria.\nIl progetto di costruire una strada di collegamento a nord della citt\u00e0 nasce gi\u00e0 negli anni settanta, precisamente nel 1972. I lavori per la realizzazione di questa superstrada cominciano tra gli anni ottanta e gli anni novanta, come infrastruttura di collegamento del nascente Asse Mediano con la periferia nord di Napoli.\nLa strada fu inaugurata a tratti: il primo fu quello tra lo svincolo della Circumvallazione Esterna di Napoli e l'Asse mediano nel tratto del comune di Melito; successivamente, negli anni duemila, fu aperto il tratto tra Piscinola e la circumvallazione esterna di Napoli unendo direttamente il centro con la periferia e l'hinterland nord; un terzo tratto \u00e8 stato aperto nel 2006 tra Piscinola e via Udalrigo Masoni raggiungendo la complessiva lunghezza di circa 8\u00a0km, mentre l'ultimo tratto che termina in viale comandante Umberto Maddalena, in prossimit\u00e0 dell'aeroporto, \u00e8 stato aperto al transito dei veicoli il 20 maggio 2011 in direzione Scampia ed infine il 21 dicembre 2011 anche in direzione Capodichino.\nIl progetto di completamento della strada ha comportato un'importante collaborazione con l'Accademia di belle arti, i cui ragazzi hanno elaborato cinquanta pannelli artistici che ricoprono le barriere antirumore, trasformando di fatto l'ultimo tratto del viadotto in un'opera d'arte.\nPer molti anni il completamento di questa arteria non \u00e8 stato possibile per la presenza, all'altezza di piazza Di Vittorio, di una palazzina che impediva il prolungamento del viadotto.\nL'intera vicenda, fatta a colpi di indennizzi, tira e molla tra le parti e interventi della trasmissione RAI Report, si \u00e8 conclusa con il progressivo e travagliato trasloco degli abitanti della palazzina, il cui abbattimento \u00e8 avvenuto soltanto il 22 settembre 2008.\nNon \u00e8 l'unico problema relativo agli svincoli di questa strada: molti di questi sono ancora chiusi o incompleti, come quello di Miano che dovrebbe collegarsi con una galleria di 1500 metri sulla superstrada SS 87 Sannitica, la galleria non fu completata a causa del crollo della volta nel 1996 al quadrivio di Secondigliano che caus\u00f2 una fuga di gas e l'esplosione di una palazzina; gli svincoli di Scampia in corrispondenza di viale della resistenza sia in uscita che in entrata in entrambe le direzioni, al di sotto dei quali insiste un campo rom abusivo; quelli di Melito, sia in entrata che in uscita ad eccezione dell'unico svincolo aperto al traffico usufruibile da chi proviene dall'asse mediano dove poi la strada si collega con la circumvallazione esterna SP1 al di sotto di essa, mentre l'altra rampa di uscita sulla corsia opposta \u00e8 chiusa al traffico in quanto termina in una stazione di servizio.\nAncora, l'immissione nella SP 500 dall'Asse Mediano era consentita fino al 13 aprile 2019 solo a chi proveniva dalla direzione Lago Patria, in quanto lo svincolo sulla carreggiata dell'Asse Mediano da chi proveniva dalla direzione Acerra pur essendo stato realizzato era chiuso al traffico. Ma da quella data, dalla SP 500 ci si pu\u00f2 immettere sull'Asse Mediano in entrambi i sensi di marcia.\nInfine lo svincolo di Chiaiano, dove \u00e8 stato realizzato solo il raccordo in entrata nei pressi di via Giovanni Antonio Campano mentre la carreggiata opposta non \u00e8 mai stata completata, merita un discorso a parte perch\u00e9 rientra nel progetto della cosiddetta \"Strada Occidentale\", una lunga arteria che dovrebbe collegare l'area nord (partendo dall'asse perimetrale) con la zona ovest di Napoli tramite la perimetrale di Soccavo, passando per la zona ospedaliera e via Toscanella."}
{"id": "2314150", "revid": "597500", "url": "https://it.wikipedia.org/wiki?curid=2314150", "title": "Massari all'Argento e all'Oro", "text": "I massari all'argento e all'oro erano funzionari pubblici della Repubblica di Venezia. \nIl loro compito era quello di sovrintendenti alla zecca. In particolare, erano incaricati di sovraintendere alla stima e alla lavorazione dell'oro e dell'argento che veniva portato in Zecca per esser venduto o coniato, assistiti da stimatori e pesatori.\nCon il tempo si ridussero a un organo meramente tecnico alle dipendenze dei \"Provveditori in zecca\", istituiti dal Consiglio dei Dieci nel 1520 per assumere la gestione completa della zecca di Venezia.\nL'ultimo massaro a ricoprire tale carica presso la zecca di Venezia fu Francesco Barbaro (sigla \"F B\"), entrato in carica il 27 aprile 1796 sotto il principato di Ludovico Manin, l'ultimo Doge della Repubblica di Venezia."}
{"id": "2314154", "revid": "23168021", "url": "https://it.wikipedia.org/wiki?curid=2314154", "title": "Agip Petroli", "text": ""}
{"id": "2314155", "revid": "52076", "url": "https://it.wikipedia.org/wiki?curid=2314155", "title": "G4 (WTO)", "text": "Il G4 o blocco dei quattro, comprendente Cina, India, Brasile e Sudafrica e chiamato anche BASIC dalla combinazione delle iniziali dei paesi partecipanti, \u00e8 il gruppo di Paesi pi\u00f9 influenti all'interno del G20 dei Paesi in via di sviluppo. Nel 2003, Brasile, India e Sudafrica hanno firmato la Dichiarazione di Brasilia che ha portato alla fondazione del G4."}
{"id": "2314156", "revid": "76963", "url": "https://it.wikipedia.org/wiki?curid=2314156", "title": "Stephanie Venditto", "text": "Carriera.\nLa sua principale attivit\u00e0 nel mondo del cinema \u00e8 quella di attrice: fra i suoi lavori pi\u00f9 conosciuti vi \u00e8 la partecipazione al film \"Piacere Dave\" (2008, di Brian Robbins) dove si \u00e8 calata nella parte del tecnico.\nImportante \u00e8 stata la parte in Without Tracy dove \u00e8 stata Dr. Lisa Harris per 7 episodi.\nNel 2008 ha inoltre lavorato insieme a Seth Gordon per la realizzazione del film \"Tutti insieme inevitabilmente\", recitando nel personaggio di Angel. \nHa inoltre recitato nel ruolo del capo-infermiera Brenda Previn nella serie tv americana \"Dr. House - Medical Division\".\nNel 2009 \u00e8 protagonista(Dorothy Sue Groenwald) a teatro per John Ruocco e Liz Tuccilo in \"CEDAR CITY FALLS\"una divertente serie teatrale; e nel 2010 \"presta\" la voce per alcune note pubblicit\u00e0 statunitensi."}
{"id": "2314158", "revid": "599013", "url": "https://it.wikipedia.org/wiki?curid=2314158", "title": "Martin Kariya", "text": "Carriera.\nKariya crebbe nel campionato della NCAA presso la University of Maine dal 1999 al 2003. Nella stagione 2001\u201302 raggiunsero la finale NCAA, persa poi per 4-3 ai supplementari contro la University of Minnesota. Martin nell'ultimo anno fu anche capitano della squadra oltre ad esserne il capocannoniere, con 50 punti in 39 gare. Martin entr\u00f2 in quell'anno nell'All-Star Team della lega \"Hockey East\". Con la maglia dei Black Bears raggiunse l'11\u00ba posto come miglior cannoniere di sempre con 155 punti e fu incluso nella lista dei migliori giocatori del decennio.\nKariya attir\u00f2 le attenzioni da parte dei Portland Pirates, squadra della AHL, per disputare i play-off nella stagione 2002-03. Il 22 luglio 2003 firm\u00f2 un contratto con la squadra affiliata ai New York Islanders, i Bridgeport Sound Tigers valido per il campionato 2003\u201304.\nA causa del lockout del 2005 Kariya manc\u00f2 l'opportunit\u00e0 di debuttare in NHL, e decise di trasferirsi in Giappone presso i Nikko IceBucks, militanti in Asia League Ice Hockey, dove fu uno dei beniamini dei tifosi. Gioc\u00f2 la stagione successiva in Norvegia, nello Stjernen Hockey, riuscendo a toccare quota 65 punyi in 50 partite disputate. Tale exploit lo port\u00f2 all'attenzione della squadra finlandese degli Espoo Blues, squadra della SM-liiga. Nella stagione 2006-2007 vinse il trofeo \"Veli-Pekka Ketola\" come top scorer della stagione regolare con 61 punti in 51 gare.\nDopo i due anni di successo in Europa Martin fu messo contratto dalla squadra NHL dei St. Louis Blues il 1\u00ba giugno 2007 per il campionato 2007-2008. Nel mese di ottobre, decisi gli ultimi tagli nella rosa, Kariya fu assegnato al farm team in AHL, i Peoria Rivermen. Kariya riusc\u00ec comunque ad imporsi a livello realizzativo ottenendo 53 punti in 71 partite.\nPer la stagione 2008-2009 Martin decise di fare ritorno in Europa, e di provare l'esperienza nella Lega Nazionale A svizzera. Con la maglia dei SCL Tigers raggiunse il quinto posto nella classifica riservata ai top scorer. Il 15 luglio 2009 Kariya pass\u00f2 alla Dinamo Riga in KHL. In occasione del campionato 2009-2010, Martin divenne titolare nell'attacco della squadra lettone e mise a segno 22 punti in 38 gare. Dopo un infortunio Kariya aiut\u00f2 Riga a superare il primo turno dei playoff contro lo SKA San Pietroburgo, con 5 punti in 4 gare.\nIl 3 maggio 2010 Kariya fece ritorno in LNA firmando un contratto di due anni con l'HC Ambr\u00ec-Piotta. A causa di un grave infortunio nell'ottobre del 2011 pot\u00e9 disputare solo 14 incontri, saltando tutto il resto della stagione. Il 26 aprile il presidente della squadra Filippo Lombardi annunci\u00f2 il ritiro dalle competizioni ufficiali del giocatore a causa delle troppe commozioni cerebrali subite nel corso della carriera."}
{"id": "2314160", "revid": "2182647", "url": "https://it.wikipedia.org/wiki?curid=2314160", "title": "Gens Aurelia", "text": "La gens Aurelia era una famiglia plebea di Roma. Il primo membro della gens che ottenne il consolato fu Gaio Aurelio Cotta nel 252 a.C., dopo il quale gli Aurelii diventarono una famiglia importante nella storia della Repubblica. Gli Aurelii fiorirono sotto l'Impero e molti membri della famiglia divennero magistrati e importanti uomini politici sotto il controllo dell'Imperatore. Il nome divent\u00f2 cos\u00ec comune che molto spesso era abbreviato Aur., e negli ultimi anni dell'Impero molte persone presero questo nome, tanto che era difficile distinguere tra membri della gens o altri che lo usarono come praenomen.\nOrigine.\nIl nomen Aurelius viene spesso fatto derivare dall'aggettivo latino aureus, \"dorato\", e probabilmente si riferiva al colore dei capelli del capostipite. Comunque la forma originale del nome era probabilmente Auselius, come le forme originali dei nomina Furia, Numeria, Papiria, Valeria e Veturia che erano Fusia, Numisia, Papisia, Valesia e Vetusia. In questo caso, il termine deriva probabilmente da un nome che indicava il sole, che comunque potrebbe condividere un'etimologia comune con aureus.\nPraenomina.\nI prenomina usati dagli Aurelii durante la repubblica erano Gaio, Lucio, Marco e Publio. Gli Aurelii Oreste usarono anche il praenomen Gneo. In et\u00e0 imperiale, gli Aurelii Fulvi usarono Tito, Marco e Lucio, mentre gli Aurelii Simmachi usarono Quinto e Lucio.\nCognomina.\nI cognomina degli Aurelii sotto la repubblica erano Cotta, Orestes e Scaurus. Sulle monete si trovano i cognomina Cotta e Scaurus e forse anche Rufus, ma l'ultimo non \u00e8 menzionato dagli storici. Il cognomen Pecuniola, adottato da un membro della gens durante la Prima Guerra Punica, probabilmente si riferisce alla sua condizione di povert\u00e0.\nSotto i primi imperatori troviamo una famiglia degli Aurelii con il cognomen Fulvus, dalla quale discende l'imperatore Antonino, il cui nome originale era Tito Aurelio Fulvo. Antonino adott\u00f2 Marco Annio Vero e Lucio Ceionio Commodo, che diventarono membri della gens Aurelia con i nomi di Marco Aurelio Antonino e Lucio Aurelio Vero.\nDopo le fine dell'Impero Romano d'Occidente gli Aurelii Simmachi aumentarono la loro influenza prosperando per altri due secoli e occupando molte delle cariche pi\u00f9 importanti dello stato."}
{"id": "2314164", "revid": "328046", "url": "https://it.wikipedia.org/wiki?curid=2314164", "title": "G4 (diplomazia)", "text": ""}
{"id": "2314166", "revid": "834", "url": "https://it.wikipedia.org/wiki?curid=2314166", "title": "Luciano Bruno (pugile)", "text": ""}
{"id": "2314178", "revid": "161374", "url": "https://it.wikipedia.org/wiki?curid=2314178", "title": "Cessione del ramo d\u2019azienda", "text": ""}
{"id": "2314180", "revid": "23168360", "url": "https://it.wikipedia.org/wiki?curid=2314180", "title": "Trasferimento del ramo d'azienda", "text": ""}
{"id": "2314187", "revid": "2044019", "url": "https://it.wikipedia.org/wiki?curid=2314187", "title": "All'inseguimento della morte rossa", "text": "All'inseguimento della morte rossa (\"Bullet to Beijing\") \u00e8 un film TV del 1995 diretto da George Mihalka, con una produzione anglo-russo canadese.\nDopo una pausa di quasi un trentennio, questo \u00e8 il quarto di una serie di cinque film di spionaggio nei quali l'attore Michael Caine incarna la spia del Secret Intelligence Service, Harry Palmer, personaggio creato dalla fantasia di Len Deighton. Gli altri film sono \"Ipcress\" (1965), \"Funerale a Berlino\" (1966), \"Il cervello da un miliardo di dollari\" (1967) e \"Intrigo a San Pietroburgo\" (1996).\nTrama.\nDopo la fine della guerra fredda, l'agente Harry Palmer del Secret Intelligence Service, congedato dai suoi superiori, viene ingaggiato dal KGB per una nuova e pericolosa missione: deve ritrovare un flaconcino di virus letali, denominato la \"morte rossa\", misteriosamente scomparso durante una spedizione dalla Corea del Nord alla Cina."}
{"id": "2314190", "revid": "697352", "url": "https://it.wikipedia.org/wiki?curid=2314190", "title": "Troja (disambigua)", "text": ""}
{"id": "2314192", "revid": "599013", "url": "https://it.wikipedia.org/wiki?curid=2314192", "title": "Chris Owens", "text": ""}
{"id": "2314204", "revid": "1573940", "url": "https://it.wikipedia.org/wiki?curid=2314204", "title": "Chiesa di Sant'Eufemia (Novara)", "text": "La chiesa di Sant'Eufemia \u00e8 un luogo di culto cattolico di Novara, situato in Via Cesare Magnani Ricotti.\nStoria.\nSe ne hanno notizie dal 1124, anno in cui il vescovo di Novara, Litifredo, permette al rettore dell'omonima confraternita di celebrare le liturgie di Natale, dell'Epifania, di Pasqua e di Pentecoste.\nLa chiesa era officiata dalla confraternita di San Defendente fino al 1586, anno in cui questa si aggreg\u00f2 alla Confraternita della Santissima Trinit\u00e0 dei pellegrini di Roma. Da quel momento la chiesa assunse il titolo di \"Ospizio dei pellegrini\", mantenuto fino agli ultimi anni dell'Ottocento.\nVerso la met\u00e0 del Seicento la chiesa si presentava un forte stato di degrado e nel 1666 la confraternita, grazie a cospicue donazioni, fece ricostruire l'edificio, secondo le istruzioni dettate da san Carlo Borromeo. La ricostruzione \u00e8 attribuita all'architetto A. Pellegrini. La facciata venne completata nel 1698, e restaurata nel 1787.\nDescrizione.\nLa pianta dell'edificio \u00e8 a croce latina, con un ampio transetto.\nLa chiesa ospita il \"Martirio di un santo\" di Pianca, datato al 1745, la tela di Bartolomeo Vandoni raffigurante \"Sant'Ombono\" e i monumenti funebri marmorei del conte Giuseppe Tornielli Brusati, scolpito nel 1843 dal Bisetti, e del cardinale Giovanni Cacciapiatti\nIl pulpito intagliato fu eseguito intorno al 1682 dal novarese Vallo e il coro, in stile rococ\u00f2 fu disegnato nel 1775 da Olivarez da Corbetta e da Barengo di Magenta."}
{"id": "2314205", "revid": "767487", "url": "https://it.wikipedia.org/wiki?curid=2314205", "title": "Degenerates (gruppo musicale)", "text": "I Degenerates sono stati uno dei primi gruppi punk rock statunitensi, formatosi a Michigan nel 1979 . Il nome del gruppo ha avuto dei conflitti con un altro gruppo, \"The Degenerates\", che hanno poi cambiato nome in \"Fairway\"."}
{"id": "2314216", "revid": "95254916", "url": "https://it.wikipedia.org/wiki?curid=2314216", "title": "Carles Bu\u00efgas", "text": "Biografia.\nFiglio di Gaiet\u00e0 Bu\u00efgas, venne allevato in seno a una famiglia agiata di Barcellona. A 7 anni la famiglia si trasfer\u00ec a Montevideo (Uruguay) per motivi di lavoro del padre. Nel 1910 torn\u00f2 con la famiglia a Barcellona a causa della crisi economica che affliggeva l'Uruguay. Nel 1916 entr\u00f2 a far parte della Scuola di Ingegneria Industriale di Barcellona, ma non termin\u00f2 i suoi studi in quanto cominci\u00f2 a lavorare come assistente per il progetto della futura Esposizione delle Industrie Elettriche di Barcellona. In seguito si laure\u00f2 nella Facolt\u00e0 di Ingegneria civile di Parigi.\nNel 1922 inizi\u00f2 a disegnare il suo primo progetto di fonti luminose e cascate. Le sue prime opere si trovano nel Palazzo Reale di Pedralbes. Eugeni d'Ors defin\u00ec il suo lavoro come un nuovo stile di arte, l'arte di \"agualuz\" (acqualuce).\nIn seguito realizz\u00f2 il suo progetto pi\u00f9 famoso, la Font m\u00e0gica de Montju\u00efc, creata in occasione dell'Esposizione Universale del 1929 a Barcellona.\nDurante la guerra civile spagnola si stabil\u00ec a Parigi, dove visse fino al 1942, realizzando grandi progetti e acquistando una notoriet\u00e0 internazionale anche se, a causa della crisi del secondo dopoguerra, molti dei progetti vennero annullati.\nTrascorse gli ultimi anni della sua vita a Cerdanyola del Vall\u00e8s, dove mor\u00ec e venne sepolto."}
{"id": "2314217", "revid": "23168840", "url": "https://it.wikipedia.org/wiki?curid=2314217", "title": "Crew Space Transportation System", "text": ""}
{"id": "2314218", "revid": "812894", "url": "https://it.wikipedia.org/wiki?curid=2314218", "title": "I racconti dei vampiri", "text": "I racconti dei vampiri \u00e8 un volume di fumetti inserito nella saga di \"Buffy l'ammazzavampiri\" e dedicato alla figura del vampiro, alle loro storie e alla loro concezione del mondo.\nIl volume \u00e8 l'ultimo della saga che la casa editrice Dark Horse Comics ha dedicato alle avventure della Cacciatrice; al contrario, in Italia, \u00e8 stato una delle prime pubblicazioni che la casa editrice Free Books ha messo in commercio su Buffy.\nQuesto paperback racchiude cinque fascicoli, pubblicati separati a cadenza mensile, composti ciascuno da due storie di diversi vampiri presentate in una introduzione, denominata appunto \"Tales of the Vampires\", in cui il vampiro prigioniero Roche racconta, come se fosse materia di studio, ad un gruppo di ragazzini appena iscritti al Consiglio degli Osservatori storie sue e di altri vampiri.\nL'impaginazione del volume non rispetta la sequenza delle pubblicazioni editoriali mescolando le varie storie tra loro. La cronologia esatta \u00e8 la seguente:\nAll'interno del volume ha trovato posto anche il fumetto \"Dames\" apparso su \"Drawing on Your Nightmares\", un numero speciale su Halloween che la Dark Horse ha pubblicato nel settembre 2003.\nTrama.\nI racconti dei vampiri.\nInghilterra, fine Ottocento. Un episodio diviso in sei spezzoni di sole quattro pagine che fungono da prologo alle cinque pubblicazioni editoriali mensili pi\u00f9 una conclusione.\nPadre.\nLos Angeles, 2000. Un uomo coricato sul letto prossimo alla morte racconta la sua vita ed il rapporto con il padre, vampirizzato nel 1922 quando lui era ancora neonato e rimasto al suo fianco per accudirlo anche dopo essere rinato come vampiro. Ci viene mostrato come il padre vampiro fosse presente il giorno delle nozze del figlio nel 1946 (avvenute inspiegabilmente per la moglie in serata) ed al momento della nascita del nipote quattro anni dopo come se si trattasse di una normale famiglia unita. A causa della suocera, che percepiva qualcosa di maligno in quell'uomo, il protagonista del racconto fu costretto ad allontanare il padre vampiro dalla famiglia e non lo rivide pi\u00f9 per cinquant'anni. Sentendo approssimarsi la fine, nel 2000 padre e figlio si ritrovano ed il vampiro ricomincia ad assistere il figlio, ormai molto anziano. Improvvisamente fa irruzione nella stanza una ragazza che attacca il vampiro e lo impaletta credendo che stesse facendo del male all'anziano che, rimasto ora solo, pu\u00f2 cos\u00ec finalmente morire.\nTrova il vampiro.\nUn'immagine di persone all'interno di un negozio in pieno periodo natalizio. Ci viene chiesto di osservare attentamente tutti gli individui ritratti perch\u00e9 fra di loro si nasconde un vampiro. Dopo la presentazione di tutti i singoli personaggi ci viene rivelato il trucco: l'immagine iniziale \u00e8 racchiusa in una cornice e quindi stiamo osservando uno specchio in cui non \u00e8 possibile vedere l'immagine riflessa di un vampiro. Siamo quindi spacciati perch\u00e9 questo significa che il vampiro \u00e8 gi\u00e0 alle nostre spalle.\nTazza di polvere.\nKansas, 1933. Joe Cooper e la madre stanno coltivando un appezzamento di terreno quando vengono sorpresi da una tromba d'aria che solleva terra e polvere. Mentre Joe sta radunando il bestiame, la madre accoglie in casa uno sconosciuto convincendo il figlio a dargli riparo per quella notte. Il giorno seguente lo sconosciuto \u00e8 sparito ma la madre \u00e8 diventata un vampiro che si scaglia sul figlio mordendolo. Quando si risveglia, Joe rammenta l'accaduto ed uccide la madre ma non ha coscienza di essere diventato un vampiro. Sfoga la sete di sangue con uno dei suoi animali dopodich\u00e9 si ricorda della locandina del film \"Dracula\" visto a Kansas City e decide di mettere in pratica quanto pensa di aver capito: si reca alla fattoria della sua vicina Sal proprio mentre ricompare il sole dopo la tempesta di polvere ed inizia a bruciare ma viene salvato dalla ragazza che lo fa entrare in casa. Privo di istruzioni com'\u00e8, Joe assale la vicina e la morde fino alla morte, dopodich\u00e9 attente quel risveglio che non avviene e capisce di aver trascurato qualche particolare. Non potendo chiedere spiegazioni a nessuno, Joe continuer\u00e0 ad uccidere ed a provare a vampirizzare tutti gli sventurati che passeranno dalla sua fattoria, riempiendo di cadaveri la stalla.\nJack.\nLondra, novembre 1888. La citt\u00e0 \u00e8 scossa dagli efferati omicidi attribuiti al famoso Jack lo Squartatore e le forze dell'ordine brancolano nel buio. Soltanto il vecchio Sovrintendente James, che ha studiato il caso per anni, riesce a ricostruire il modus-operandi dell'assassino trovandone prima il covo e cogliendolo poi sul fatto mentre sta per uccidere una prostituta. Jack si scaglia contro il vecchio credendo di eliminarlo facilmente ma inaspettatamente James si rivela essere un vampiro potente che sconfigge ed elimina lo Squartatore. A questo punto James informa l'ispettore Mallory che rinuncia al caso.\nStacy.\nUSA, 2002. Stacy \u00e8 una giovane ragazza attirata dalla magia e desiderosa di diventare un essere speciale come i protagonisti del film Il Signore degli Anelli. Una sera, all'uscita da una festa, la ragazza viene morsa da un vampiro ed abbandonata in un cespuglio. Quando si risveglia sente di essere diversa, speciale, connessa ad altri individui, vampiri come lei, ed attribuisce il fatto alla magia.\nA qualcuno piace caldo.\nEuropa, inizio XIX secolo. Un vampiro non riesce a rassegnarsi alla perdita della possibilit\u00e0 di scaldarsi al sole e si sottopone ad un intervento di asportazione del cuore, la cui presenza \u00e8 la causa dell'impedimento, e sostituzione con una sorta di peacemaker. L'essere pu\u00f2 finalmente vagare anche di giorno, scaldarsi e soffrire il caldo ed il sudore che lo costringono a bere.\nIl problema coi vampiri.\nPraga, 1997. Spike e Drusilla vengono sorpresi dalla folla mentre stanno mordendo due giovani. Spike viene pestato, impalettato (ma non nel punto giusto) e gettato nel fiume. Drusilla viene condotta da un inquisitore che la lega ad una sedia piena di chiodi e la tortura. Mentre Spike si risveglia sulla riva del fiume e cerca con metodi molto bruschi di ottenere informazioni su dove rintracciare l'amata, la vampira subisce dall'inquisitore un processo dovuto al fatto di essere un individuo totalmente dedito al dolore, capace solo di infliggerlo ad altri e di percepire quello di tanti nel mondo. Drusilla tuttavia resiste alla tortura perch\u00e9 nel suo cuore non c'\u00e8 solo dolore ma anche enorme amore per il suo ragazzo, il vampiro che ama. Quando l'inquisitore decide di porre fine alla tortura ed eliminare la donna, Spike irrompe nella stanza, uccide l'uomo e libera Drusilla che, sebbene molto debole, gli suggerisce di partire alla volta della Bocca dell'Inferno, luogo di dimora della Cacciatrice.\nPrendersi cura degli affari.\nUn vampiro goloso di canditi si accinge a scagliarsi contro un prete ma prima di morderlo desidera raccontargli la sua vita. Scopriamo cos\u00ec come anche lui, seicento anni prima, era stato un frate, per giunta inquisitore, e che dopo essere stato vampirizzato si era convinto che ci\u00f2 era accaduto per volere di Dio, per dargli modo di eliminare tutte le persone che ne hanno una credenza fuorviata. Il prete risponde al vampiro di essere lui stesso Dio e di essere stato frainteso sulle sue intenzioni. Convince il vampiro a recarsi nel deserto ad aspettare il sorgere del sole per porre fine alla sua missione. Dopo che il vampiro se n'\u00e8 andato, l'uomo vestito da prete viene fermato dallo sceriffo e riaccompagnato a casa dove dovr\u00e0 prendere le medicine per curare la sua instabilit\u00e0 mentale.\nDame.\nLas Vegas. Un vampiro giocatore d'azzardo interviene in difesa di un'avvenente donna circondata dai buttafuori del casin\u00f2. Dopo averla salvata, la porta in un luogo isolato dove la donna consenziente si lascia mordere. Il vampiro tuttavia perde i sensi dopo aver assaporato il sangue forse avvelenato della donna e si risveglia ore dopo nel deserto, senza riparo ne protezione dai raggi del sole nascente.\nAntico.\nBuffy, Kira ed un'altra Cacciatrice si recano al castello di Dracula a salvare Xander divenuto nuovamente (era gi\u00e0 accaduto nell'episodio \"Il Morso del Vampiro\" della quinta stagione) servitore del vampiro. Dopo aver cercato di intimorire in tutti i modi le ragazze, Dracula si scaglia su Buffy ma viene sconfitto. Una volta arreso, il vampiro racconta alla Cacciatrice di come abbia necessit\u00e0 di essere circondato da servitori perch\u00e9 senza di loro si sentirebbe solo e vecchio.\nIntorpidito.\nSunnydale, Natale 2000. Angel \u00e8 tormentato dal Primo, il male primordiale che si manifesta assumendo le sembianze delle persone che il vampiro ha ucciso. Il Primo, sotto le sembianze di Jenny Calendar, lo indirizza verso un luogo dove Angel viene affrontato nientemeno che da Angelus, il se stesso privo di anima, il quale insinua di essere l'unica vera direzione da seguire, l'unico vero impulso che solo l'anima provvisoria di Angel ostacola."}
{"id": "2314219", "revid": "23168864", "url": "https://it.wikipedia.org/wiki?curid=2314219", "title": "Advanced Crew Transportation System", "text": ""}
{"id": "2314232", "revid": "1318658", "url": "https://it.wikipedia.org/wiki?curid=2314232", "title": "Best Buy", "text": "Best Buy Co., Inc. \u00e8 e tra le 500 compagnie di Fortune.\nOpera anche in Canada, Messico e Cina.\nAziende sussidiarie.\nLe sue aziende sussidiarie sono: Geek Squad, Magnolia Audio Video, Pacific Sales e in Canada Future Shop label. Tutte insieme sono 1150 negozi negli Stati Uniti, Porto Rico, Canada, Cina, Messico e Turchia. La sede centrale \u00e8 a Richfield, Minnesota.\nGeek Squad.\nGeek Squad \u00e8 un'impresa sussidiaria di Best Buy con sede a Richfield in Minnesota.\nFu fondata il 16 giugno 1994 da Robert Stephens in Nelson, la societ\u00e0 offre vari servizi correlati ai computer e accessori per clienti commerciali e residenziali.\nLa Geek Squad fornisce servizi sia con il negozio tradizionale che sul posto che con il sito internet con accesso remoto, e fornisce anche un servizio telefonico 24 su 24 come supporto d'emergenza.\nNe \u00e8 stata creata una parodia nella serie televisiva \"Chuck\" (\"Nerd Herd\").\nParodie.\nNel telefilm Chuck \u00e8 stata ricreata una parodia del Best Buy, il Buy More."}
{"id": "2314235", "revid": "574302", "url": "https://it.wikipedia.org/wiki?curid=2314235", "title": "Chicago Film Critics Association Awards 2003", "text": "La cerimonia di premiazione della 16\u00aa edizione dei Chicago Film Critics Association Awards si \u00e8 tenuta a Chicago, Illinois, il 21 gennaio 2004, per premiare i migliori film prodotti nell'anno 2003.\nVincitori e candidati.\nI vincitori sono indicati in grassetto."}
{"id": "2314236", "revid": "126257", "url": "https://it.wikipedia.org/wiki?curid=2314236", "title": "Crocifissione (Gentile da Fabriano)", "text": "La Crocifissione \u00e8 un'opera di Gentile da Fabriano conservata nella Pinacoteca di Brera di Milano. Si tratta di una tempera su tavola di piccole dimensioni (60x40,5 cm), acquistato sul mercato antiquario di Londra nel 1995 e forse facente originariamente parte del polittico di Valleromita, nello stesso museo.\nStoria e descrizione.\nDell'opera non si conosce la collocazione originaria, ma una scritta antica sul retro assicura una provenienza dalle Marche. Vi si legge infatti \"from Cardinal Fra[n]zu[n]ios Collection 1729\": prima di entrare in una collezione britannica doveva infatti essere appartenuto al cardinale genovese Giacomo Franzoni, vescovo di Camerino deal 1666 al 1693. Sull'ipotesi che la tavola sia il pannello superiore del polittico di Valleromita esistono una serie di indizi e una testimonianza antica che ricorda la cuspide sottratta da un \"orientale\". In base a questa ipotesi, a oggi non comprovata da documenti certi, la tavoletta viene datata al 1410 circa, come il polittico.\nLa composizione ha un'impostazione classica, su fondo oro, con la Croce al centro della scena, la Madonna, a sinistra, San Giovanni a destra e due angeli sopra di essi. Dalle ferite di Cristo zampilla sangue, che cola macabramente sul terreno. La qualit\u00e0 pittorica della tavoletta \u00e8 altissima, come dimostrano le tinte morbide e sfumate, i panneggi di grande eleganza, le espressioni di dolore coinvolgente. L'opera \u00e8 in buone condizioni, nonostante alcuni danni causati da restauri eseguiti in epoca imprecisata."}
{"id": "2314237", "revid": "767487", "url": "https://it.wikipedia.org/wiki?curid=2314237", "title": "Fuori men\u00f9", "text": "Fuori men\u00f9 (\"Fuera de carta\") \u00e8 un film spagnolo del 2008, diretto da Nacho G. Velilla ed interpretato da Javier C\u00e1mara e Lola Due\u00f1as.\nIl film \u00e8 stato distribuito nelle sale italiane il 24 aprile 2009.\nTrama.\nMaxi \u00e8 un cuoco, proprietario del \"Xantarella\", un ristorante nel quartiere gay di Madrid. Nonostante le difficolt\u00e0 economiche porta avanti la sua attivit\u00e0 con entusiasmo con il sogno di ottenere una stella dalla Guida Michelin. Maxi vive tranquillamente la propria omosessualit\u00e0 alla luce del sole, ma vede sconvolta la propria tranquillit\u00e0 dall'arrivo dei due figli, che non vede da sette anni, avuti da un precedente matrimonio di facciata. Alla prese con le nuove responsabilit\u00e0 genitoriali, Maxi vede complicarsi di pi\u00f9 la vita grazie al nuovo vicino di casa, l'affascinante calciatore argentino Horacio, dando vita ad un turbolento triangolo amoroso tra Maxi, Horacio e la maitre Alex.\nProduzione.\nEsordio alla regia cinematografica di Nacho G. Velilla, sceneggiatore, produttore e regista televisivo, che per la televisione spagnola ha realizzato le serie \"7 vidas\" e \"M\u00e9dico de familia\", versioni spagnole di \"7 vite\" e \"Un medico in famiglia\". Per la stesura della sceneggiatura, Velilla si \u00e8 ispirato in parte a fatti realmente accaduti."}
{"id": "2314238", "revid": "71433", "url": "https://it.wikipedia.org/wiki?curid=2314238", "title": "Fuera de carta", "text": ""}
{"id": "2314239", "revid": "466539", "url": "https://it.wikipedia.org/wiki?curid=2314239", "title": "Javier C\u00e1mara", "text": "Biografia.\nNato nella provincia de La Rioja, giovanissimo si trasferisce a Madrid dove studia presso l'Universidad Laboral de Lardero e presso la Real Escuela Superior de Arte Dram\u00e1tico, laurendosi in arte drammatica. Come molti attori trova difficolt\u00e0 a trovare lavoro e si mantiene lavorando come usciere del Teatro Figaro di Madrid. Debutta in teatro con la pi\u00e9ce \"El caballero de Olmedo\" e successivamente collabora con la compagnia teatrale Teatro Pobre. Per tutti gli anni novanta \u00e8 particolarmente attivo in televisione, dove si costruisce una solida carriera di attore comico, partecipando a serie televisive come \"\u00a1Ay, Se\u00f1or, Se\u00f1or!\", \"\u00c9ste es mi barrio\", \"Hostal Royal Manzanares\", \"Periodistas\" e \"7 vidas\", quest'ultimo format conosciuto in Italia come \"7 vite\".\nNel 2001 Pedro Almod\u00f3var lo nota nel film \"Luc\u00eda y el sexo\" e poco dopo gli affida la parte dell'infermiere Benigno in \"Parla con lei\", che gli vale la prima candidatura al Premio Goya per il miglior attore protagonista. Due anni pi\u00f9 tardi C\u00e1mara torna a lavorare per Almod\u00f3var in \"La mala educaci\u00f3n\", dove interpreta il travestito Paca. Dopo le esperienze con Almod\u00f3var, recita in produzioni al di fuori dei confini spagnoli: nel 2005 \u00e8 nel cast di \"La vita segreta delle parole\" di Isabel Coixet, mentre nel 2006 \u00e8 al fianco di Viggo Mortensen ne \"Il destino di un guerriero\", dove interpreta il Conte Duca di Olivares. \nNel 2008 \u00e8 protagonista della commedia \"Fuori men\u00f9\", in cui interpreta un cuoco gay alla prese con un bizzarro triangolo amoroso, e della serie televisiva \"Lex\". Assieme a Javier Bardem ed altri personaggi dello spettacolo spagnolo, partecipa al videoclip \"Moving\" dei Macaco. Nel 2014, alla quarta candidatura, vince il Premio Goya per il miglior attore protagonista con \"La vita \u00e8 facile ad occhi chiusi\"."}
{"id": "2314241", "revid": "71433", "url": "https://it.wikipedia.org/wiki?curid=2314241", "title": "The whole wide world", "text": ""}
{"id": "2314244", "revid": "129019", "url": "https://it.wikipedia.org/wiki?curid=2314244", "title": "Carles Bu\u00efgas i Sans", "text": ""}
{"id": "2314252", "revid": "279570", "url": "https://it.wikipedia.org/wiki?curid=2314252", "title": "G8+5", "text": ""}
{"id": "2314259", "revid": "1573940", "url": "https://it.wikipedia.org/wiki?curid=2314259", "title": "Buddhaghosa", "text": "Nato secondo le cronache singalesi vicino a Bodhgay\u0101, nell'attuale Bihar meridionale, nell'India nord-orientale, di nome Mora\u1e47\u1e0da-khe\u1e6daka, comp\u00ec i suoi stud\u00ee nella citt\u00e0 di K\u0101\u00f1c\u012b, allora la citt\u00e0 indiana dove il buddhismo therav\u0101da aveva tra i suoi pi\u00f9 importanti centri, e trasferitosi nello Sri Lanka all'epoca del re Mah\u0101n\u0101ma (410-432), fu riconosciuto come la massima autorit\u00e0 tanto in campo letterario nella lingua p\u0101li quanto in quello esegetico riguardo al canone p\u0101li della scuola del buddhismo therav\u0101da, tanto che la sua figura umana e di letterato fu presto circondata da un alone di leggenda.\nFu autore di numerose opere e commentari in lingua p\u0101li dei testi canonici e paracanonici del buddhismo therav\u0101da. A lui sono in particolare attribuiti i testi:\nGiunto nello Sri Lanka alla ricerca dei testi pi\u00f9 antichi del canone buddhista, partecipe di una reazione da parte di alcuni monaci indiani che riteneva che nei canoni allora esistenti e composti in lingua sanscrita gli insegnamenti originali fossero stati alterati e perduti, vi trov\u00f2 \u00abnon soltanto quella che era evidentemente un'antica recensione del canone p\u0101li, ma anche gli antichi commenti singalesi, che consider\u00f2 coevi al canone.\u00bb Dalle sue traduzioni in lingua singalese di questi testi si avvi\u00f2 il rinascimento letterario e religioso del buddhismo Therav\u0101da nell'isola prima, e nel sudest asiatico dopo."}
{"id": "2314260", "revid": "287204", "url": "https://it.wikipedia.org/wiki?curid=2314260", "title": "Dino Stalker", "text": "Dino Stalker conosciuto in Giappone come , \u00e8 uno sparatutto in prima persona creato da Capcom, pubblicato per PlayStation 2 il 27 giugno 2002.\n\"Dino Stalker\" \u00e8 il terzo capitolo nella serie \"Gun Survivor\" della Capcom. Anche se i giochi della serie \"Gun Survivor\" sono uno spin-off della serie \"Resident Evil\", \"Dino Stalker\" \u00e8 l'unico senza alcun legame con esso, dato che fa parte della serie \"Dino Crisis\".\nTrama.\nIl gioco \u00e8 centrato sul tenente Mike Wired, che viene colpito durante una intensa battaglia aerea durante la Seconda Guerra Mondiale. Impossibilitato a compiere qualsiasi azione, Mike sembra essere condannato, fino a che egli \u00e8 improvvisamente teletrasportato verso il cielo di 3.000.000 di anni dopo, dove deve difendersi da un esercito di predatori preistorici volanti.\nQuando arriva a terra, vede molti pi\u00f9 dinosauri e deve combattere con loro con qualsiasi arma riesca ad acquisire. Egli sente una voce sul suo nuovo Communicator da polso, che gli dice di trovare una ragazza chiamata Paula. Quando trova Paula, essa si limita a rispondere \"Trinity\" prima che comparisse un grosso numero di dinosauri. Trinity \u00e8 in realt\u00e0 un dinosauro con notevole intelligenza che pu\u00f2 richiamare altri dinosauri ad attaccare il giocatore, come succede nel corso della lotta contro il boss.\nInfine, Mike vede Paula intrappolata in un burrone ed \u00e8 in grado di salvarla. Dopo la fuga in una jeep attraverso una citt\u00e0 vuota, \u00e8 emerso che l'uomo che parla a Mike \u00e8 Dylan Morton di \"Dino Crisis 2\", che \u00e8 anche il padre di Paula.\nDopo che la lotta \u00e8 finita, Mike \u00e8 rinviato al proprio tempo, nella stessa battaglia aerea in cui si trovava all'inizio del gioco. Un aereo rivale lo spara dal basso, e lui si paracaduta fuori. vengono mostrati i proiettili che stanno per colpire Mike alla sua destra, ma Paula teletrasporta i proiettili altrove. Il gioco si conclude con il salvataggio di Mike su una barca.\nDinosauri.\n\"Carnotaurus\".\nInizialmente i boss indiscussi del gioco, i Carnotaurus del gioco sono due, un maschio di colore marrone con strisce giallo-arancio ed una femmina grigia striata di nero. Hanno lunghe corna da toro (il maschio) e da mucca (la femmina), un cranio schiacciato e denti affilati.\n\"Compsognathus\".\nPiccoli ma astuti dinosauri, capaci di rubare oggetti dall'inventario del giocatore.\n\"Kronosaurus\".\nQuesti rettili marini sono molto grandi e pericolosi. Nuotatori potenti, possiedono mascelle allungate e piene di denti.\n\"Oviraptor\".\nAncora velenosi da Dino Crisis 2, gli Oviraptor assomigliano ai Velociraptor sia per rapidit\u00e0 che per anatomia, distinguendosi da essi per le dimensioni minori e la forma della testa, dotata di una cresta e di un becco privo di denti.\n\"Plesiosaurus\".\nAltri rettili marini, nuotatori lenti ma molto forti e resistenti. Il loro punto debole \u00e8 il lungo collo, che drizzano fuori dall'acqua quando stanno per attaccare.\n\"Pteranodon\".\nPterosauri che volano a gran velocit\u00e0 e dotati di artigli e becchi affilati come rasoi. I primi animali preistorici del gioco.\n\"Triceratops\".\nIl Triceratops \u00e8 un erbivoro molto grande, protetto da una pelle molto dura e capace di caricare molto velocemente, infliggendo ferite gravi con i suoi lunghi corni aguzzi.\nTrinity (\"Troodon\").\nUn dinosauro geneticamente modificato che serve da boss. Molto simile ai Velociraptor, \u00e8 agile e aggressivo, capace di richiamare altri dinosauri carnivori ed impartire loro ordini.\n\"Tyrannosaurus rex\".\nRitornato in gioco dalla sconfitta dei due primi Dino Crisis, il Tyrannosaurus del gioco \u00e8 molto pericoloso e potente. Di color nero pece, pu\u00f2 dilaniare il giocatore in qualsiasi istante con la sua possente mandibola.\n\"Velociraptor\".\nUn dinosauro feroce e agile che attacca in gruppo. Ha diverse colorazioni, ma le principali sono il marrone ed il verde."}
{"id": "2314272", "revid": "713168", "url": "https://it.wikipedia.org/wiki?curid=2314272", "title": "Francesco Antonio Scacciavento", "text": "Nato nella stessa citt\u00e0 di Giulio Genoino, di cui era parente, figlio di onorevole gente, Scacciavento era dottore in legge.\nNel 1620 partecip\u00f2 con Giulio Genoino alle proteste popolari favorite dal vicer\u00e9 Pedro T\u00e9llez-Gir\u00f3n, III duca di Osuna.\nIl 16 agosto 1628 divenne Eletto del popolo, governando per un anno e quattro mesi.\nNel 1630 pubblic\u00f2 un'opera sulle virt\u00f9 di Antonio Alvarez di Toledo, duca d'Alba, vicer\u00e9 di Napoli.\nGiudice della Vicaria nel 1632, \u00e8 mastrodatti del Sacro Consiglio.\nLa sua ideologia antinobile si form\u00f2 nel 1636, nel conflitto che oppose gli aristocratici ai rappresentanti del popolo nel governo dell'Annunziata con Francesco Caracciolo; il contrasto nacque quando, mentre Francesco Caracciolo era a letto per una caduta da cavallo, i quattro governatori popolari decisero di riunirsi e chiesero le chiavi al portiere della camera dell'Udienze. Dopo un rifiuto del portiere, Scacciavento forz\u00f2 l'ingresso della camera. I nobili offesi uccisero un governatore popolare e l'incidente si chiude con la sostituzione di Caracciolo.\nCollabor\u00f2 alla stesura dei capitoli (privilegi) nel luglio 1647 fra il popolo e gli spagnoli, con Giulio Genoino e Onofrio De Palma.\nAlla morte di Francesco Toraldo, Annese assunse la carica di generalissimo e lo nomin\u00f2 suo consigliere.\nIl 2 ottobre 1647 fu eletto deputato dagli eletti dalle Ottine; con P. maestro Barra carmelitano, il dottor Scale ed il dottore Camillo Tambro and\u00f2 a trattare con S.A. D. Giovanni le condizioni di pace del popolo.\nIl 19 ottobre 1647 Scacciavento mand\u00f2 una lettera al duca D'Arcos.\nScontento di Gennaro, Annese appoggi\u00f2 il Guisa nel suo colpo di Stato.\nIl 1\u00ba luglio 1648 il bando del re alla caduta della repubblica fu firmato dai giudici della Vicaria Agostino Mollo, Aniello Porzio, Zuniga, Giacomo Carlo Capece Zurlo, e anche da Scacciavento.\nIl 6 luglio un altro bando della Vicaria fu firmato da Scacciavento, che mor\u00ec prematuramente."}
{"id": "2314273", "revid": "1386670", "url": "https://it.wikipedia.org/wiki?curid=2314273", "title": "El cant dels ocells (brano musicale)", "text": "El cant dels ocells o \u2013 nella forma antica \u2013 El cant dels aucells (= \u201cIl canto degli uccelli\u201d) \u00e8 un tradizionale canto natalizio catalano, le cui origini risalgono al Medioevo, convertito in un inno del partito austracista durante la guerra di successione spagnola dai sostenitori di Carlo III d'Asburgo. \nIl canto \u00e8 stato accompagnato da varie melodie, la pi\u00f9 comune delle quali \u00e8 stata resa popolare dal celebre violoncellista Pau Casals (1876 \u2013 1973).\nIn Catalogna il brano \u00e8 considerato una sorta di inno nazionale, alla stregua dell'inno ufficiale \" Els Segadors\". A Barcellona, viene anche suonato durante le funzioni funebri di personaggi celebri \u00e8 cantato anche come ninna nanna.\nTesto.\nIl testo, che si compone di 15 strofe (di 6 versi ciascuna), parla della Nascita di Ges\u00f9, annunciata da 32 tipi diversi di uccelli, vale a dire: l'aquila imperiale, il passero, il verdone, il lucherino, il fanello, il tordo bottaccio o tordo comune, l'usignolo, il codirosso, il saltimpalo, il regolo, il canarino, l'allodola dei prati, il merlo, la cinciallegra, il francolino, i picchi, i ciuffolotti, la quaglia, il cuculo, l'upupa, la tortora, il colombo, la pernice, la gazza, il tordo maggiore, la ghiandaia, il cardellino, il fringuello, il chiurlo, la civetta, l'allocco e il gufo reale.\nTesto antico.\n\"Al veure despuntar\"\n\"el major lluminar, \"\n\"en la nit m\u00e9s ditxosa, \"\n\"els aucellets cantant\"\n\"a festejar-lo van\"\n\"amb sa veu melindrosa. \"\n\"I l'\u00e0guila imperial, \"\n\"se'n vola cel endalt\"\n\"cantant amb melodia\"\n\"dient: \u2013 Jes\u00fas \u00e9s nat\"\n\"per treure'ns de pecat\"\n\"i dar-nos alegria. \"\n\"Respon-li b\u00e9 el pardal \"\n\"- Avui, nit de Nadal \"\n\"\u00e9s nit de gran contento! \"\n\"El verdum i el lluer \"\n\"diuen cantant tamb\u00e9: \"\n\"\u2013 Oh, que alegria sento! \"\n\"I canta el passarell: \"\n\"\u2013 Oh, que herm\u00f3s i que bell\"\n\"\u00e9s l'Infant de Maria! \"\n\"Li respon ara el tord, \"\n\"\u2013 Ven\u00e7uda \u00e9s la mort, \"\n\"\u2013 i naix la vida mia! \"\n\"Murmura el rossinyol: \"\n\"\u2013 \u00c9s m\u00e9s bonic que el sol, \"\n\"m\u00e9s brillant\"\n\"que una estrella. \"\n\"La cotxa i el bitxac, \"\n\"festegen al manyac\"\n\"\u2013 i a sa Mare donzella. \"\n\"Refila el reiet\u00f3 \"\n\"per gl\u00f2ria del Senyor, \"\n\"filant amb bi\u00e7arria. \"\n\"El canari segueix. \"\n\"Llur m\u00fasica pareix\"\n\"celestial melodia. \"\n\"Ja n'entra el cotoliu \"\n\"dient: Aucells, veniu\"\n\"a festejar l'aurora. \"\n\"I la merla, xiulant, \"\n\"anava festejant\"\n\"a la m\u00e9s gran Senyora. \"\n\"L'estiverola diu: \"\n\"\u2013 Ja no \u00e9s hivern ni estiu, \"\n\"sin\u00f3 que \u00e9s primavera \"\n\"puix que \u00e9s nada una flor \"\n\"que exhala tal olor\"\n\"que omple la terra entera. \"\n\"Cantava el francol\u00ed: \"\n\"\u2013 Aucells: qui vol venir\"\n\"avui, a trenc de dia, \"\n\"a veure el Gran Senyor \"\n\"amb sa gran resplendor\"\n\"a dins d'una establia? \"\n\" Picots i borroners \"\n\"volen entre els fruiters\"\n\"cantant llurs alegries; \"\n\"la guatlla i el cucut \"\n\"del molt lluny han vingut\"\n\"per contempl\u00e2 el Messies. \"\n\"V\u00e9 xiluant el puput: \"\n\"\u2013 Eixa nit ha vingut\"\n\"el Rei de m\u00e9s grandesa. \"\n\"La t\u00f3rtora i el colom, \"\n\"admiren a tothom\"\n\"cantant sense tristesa. \"\n\"I canta la perdiu: \"\n\"\u2013 Me'n vaig a f\u00ea el meu niu\"\n\"a dins de l'establia, \"\n\"per veure b\u00e9 l'Infant \"\n\"com est\u00e0 tremolant\"\n\"en bra\u00e7os de Maria. \"\nLa \" garsa, griva i gaig \"\n\"diuen: \u2013 Ara v\u00e9 el maig! \"\n\"Respon la cadernera: \"\n\"\u2013 Tot arbre reverdeix, \"\n\"tota planta floreix, \"\n\"com si fos la primavera. \"\n\"Xiuxiueja el pins\u00e0: \"\n\"\u2013 Gl\u00f2ria avui i dem\u00e0; \"\n\"sento immensa alegria, \"\n\"de veure el Diamant\"\n\"tan herm\u00f3s i brillant\"\n\"en bra\u00e7os de Maria. \"\n\"El xut, tamb\u00e9 el mussol, \"\n\"en veure eixir el sol, \"\n\"confosos se retiren; \"\n\"el gamar\u00fas i el duc \"\n\"diuen: \u2013 Mirar no puc; \"\n\"tals resplendors m'admiren. \"\nTesto moderno.\n\"En veure despuntar\"\n\"el major lluminar\"\n\"en la nit m\u00e9s joiosa, \"\n\"els ocellets, cantant, \"\n\"a festejar-lo van\"\n\"amb sa veu melindrosa. \" (bis)\n\"L'\u00e0liga imperial\"\n\"va pels aires volant\"\n\"cantant amb melodia\"\n\"dient: Jes\u00fas \u00e9s nat\"\n\"per treure'ns del pecat\"\n\"i dar-nos alegria. \"\nRespon-li lo pardal:\n\"\u2018Esta nit \u00e9s Nadal, \"\n\"\u00e9s nit de gran contento'. \"\n\"El verdum i el lluer\"\n\"diuen, cantant tamb\u00e9: \"\n\"\u2018Quina alegria sento!' \"\n\"Cantava el passarell: \"\n\" \u2018Oh, que form\u00f3s i que bell\"\n\"\u00e9s l'Infant de Maria!'. \"\n\"I lo alegre tord: \"\n\" \u2018Ven\u00e7uda n'\u00e9s la mort, \"\n\"ja neix la Vida mia'. \"\n\"Cantava el rossinyol: \"\n\" \u2018Form\u00f3s \u00e9s com un sol, \"\n\"brillant com una estrella'. \"\n\"La cotxa i lo bitxac\"\n\"festegen el manyac\"\n\"i sa Mare donzella. \"\n\"Cantava la perdiu:\"\n\" \u2018Me'n vaig a fer el niu\"\n\"dins d'aquella establia\"\n\"per a veure l'Infant\"\n\"com est\u00e0 tremolant\"\n\"en bra\u00e7os de Maria'. \"\nVersione inglese (\"Carol of the Birds\").\nIl brano \u00e8 stato adattato in inglese da con il titolo di \"Carol of the Birds\" (da non confondere con un'omonima canzone natalizia australiana, scritta da John Wheeler e William Garnet James). Il testo, il cui autore \u00e8 rimasto anonimo, recita:\n\"Upon this holy night, \"\n\"When God's star appears, \"\n\"And floods the earth with brightness, \"\n\"Birds' voices rise in song, \"\n\"And, warbling all night long, \"\n\"Express their glad heats' lightness. \"\n\"Birds' voices rise in song, \"\n\"And, warbling all night long, \"\n\"Express their glad heart's lightness. \"\n\"The Nightingale is first\"\n\"To bring his son of cheer, \"\n\"And tell us of his gladness: \"\n\" \u201cJesus, our Lord, is born\"\n\"To free us from all sin,\"\n\"And banish ev'ry sadness! \"\n\"Jesus, our Lord, is born\"\n\"To free us from all sin, \"\n\"And banish ev'ry sadness!\u201d \"\n\"The answ'ring Sparrow cries: \"\n\" \u201cGod comes to earth this day\"\n\"Amid the angels flying.\u201d \"\n\"Trilling in sweetest tones, \"\n\"The Finch his Lord now owns: \"\n\" \u201cTo Him be all thanksgiving.\u201d \"\n\"Trilling in sweetest tones, \"\n\"The Finch his Lord now owns:\"\n\" \u201cTo Him be all thanksgiving.\u201d \"\n\"The Partridge adds his note: \"\n\" \u201cTo Bethlehem I'll fly, \"\n\"Where in the stall He'l lying. \"\n\"There, near the manger blest, \"\n\"I'll build myself a nest, \"\n\"And sing my love undying. \"\n\"There, near the manger blest, \"\n\"I'll build myself a nest, \"\n\"And sing my love undying\u201d. \"\nInterpretazioni celebri.\nIl brano \u00e8 strettamente legato alla figura del violoncellista Pau Casals, che ne fece un simbolo del patriottismo catalano durante la guerra civile spagnola (1936 - 1939, periodo in cui visse in esilio) e durante il regime franchista (1939 - 1975); con questo brano Casals soleva iniziare i suoi concerti come simbolo della pacifica convivenza tra i popoli. Celebre una sua esecuzione del brano, durante un concerto tenuto alla Casa Bianca il 13 novembre 1961, al cospetto del Presidente John Fitzgerald Kennedy.\nIl brano \u00e8 stato interpretato inoltre da Vict\u00f2ria dels \u00c0ngels e da Llu\u00eds Claret durante la cerimonia di chiusura delle Olimpiadi di Barcellona del 1992.\nVersioni discografiche varie.\nOltre che da Pau Casals e da Vict\u00f2ria dels \u00c0ngels, il brano \u00e8 stato anche inciso, tra l'altro, da: Aquabella, Josep Bassal, Maria del Mar Bonet, Jos\u00e9 Carreras, Manuel Cubedo, Dyango, Steve Eulberg, Maria Laffitte, Mireille Mathieu, Fernando Orteu, Ignasi Terraza, Molly Watson, ecc.\nLa versione inglese, Carol of the Birds, \u00e8 stata invece incisa, tra gli altri, da: Art Garfunkel, Joan Baez, The Countdown Kids, Mannheim Steamroller, ecc."}
{"id": "2314275", "revid": "599013", "url": "https://it.wikipedia.org/wiki?curid=2314275", "title": "El cant dels ocells", "text": ""}
{"id": "2314278", "revid": "121836", "url": "https://it.wikipedia.org/wiki?curid=2314278", "title": "Henry Stuart", "text": ""}
{"id": "2314281", "revid": "287204", "url": "https://it.wikipedia.org/wiki?curid=2314281", "title": "Plessur (fiume)", "text": "Il Plessur \u00e8 un fiume del Canton Grigioni (Svizzera) affluente del Reno.\nNasce nel comune di Arosa ad un'altezza di 1.750\u00a0m e si getta nel Reno nei pressi di Coira.\nIl fiume d\u00e0 il proprio nome al distretto di Plessur ed alle Alpi del Plessur."}
{"id": "2314287", "revid": "110157", "url": "https://it.wikipedia.org/wiki?curid=2314287", "title": "Life on a String", "text": "Life on a String \u00e8 un album di Laurie Anderson pubblicato nel 2001.\nI primi tre brani sono tratti dallo spettacolo della stessa Anderson, \"Songs and Stories from Moby Dick\" (1999-2000).\nIl brano \"Slip Away\" \u00e8 dedicato alla morte del padre.\nTutte le musiche e i testi sono di Laurie Anderson, salvo quanto indicato nelle parentesi."}
{"id": "2314289", "revid": "92723", "url": "https://it.wikipedia.org/wiki?curid=2314289", "title": "Porfirio (vescovo di Caserta)", "text": "Cronologia.\nLa data di consacrazione non \u00e8 nota, si sa solo che era vescovo gi\u00e0 nel 1178.\nNel 1178, infatti, consacr\u00f2 insieme a Pietro, vescovo di Telese, e Orso, vescovo di Sant'Agata dei Goti, la chiesa di San Giacomo, San Nicola e San Basilio fatta costruire dal conte di Caserta Roberto Lauro di Sanseverino e dalla moglie Agnese che la edificarono e la arricchirono.\nLa contessa Agnese sembra che mor\u00ec durante il periodo della costruzione e il conte continu\u00f2 l'opera tenendo cos\u00ec cara la chiesa da assegnarle di continuo beni e legati. Lo stesso papa Alessandro III il 14 agosto 1178 metteva la chiesa sotto protezione apostolica.\nEra presente al Concilio Lateranense III del 1179 indetto da papa Alessandro III, noto soprattutto per aver condannato l'eresia dei Catari e dei Valdesi.\nIl privilegio di Alessandro III.\nIl 14 agosto 1178 Alessandro III in una bolla prendeva la diocesi casertana sotto protezione apostolica e ne delimitava i confini.\nLa bolla \u00e8 conosciuta dall'opera del Kehr ed \u00e8 interessante soprattutto se confrontata con la Bolla di Senne del 1113 con cui si pensa venisse istituita la diocesi casertana.\nOltre alla lista di chiese venivano confermate starze e tenimenti in Puccianiello e Pozzovetere e possessi e uomini nella terra del Lagno e due mulini a Morrone.\nImportante notare anche che si confermava che il monastero di San Pietro de Pedemontis (oggi noto come Monastero di San Pietro ad montes) fosse soggetto al vescovo.\nLa trascrizione della bolla \u00e8 possibile grazie ad un'antica copia del fondo Confalonieri posseduto presso l'Archivio Segreto Vaticano.\nLo stesso papa aveva gi\u00e0 concesso un privilegio il 1\u00ba marzo 1174 ad Alfano, arcivescovo di Capua, con tutti i vescovadi suffraganei, ma questo particolare privilegio della chiesa casertana forse era dovuto per intercessione del conte Roberto.\nL'attivit\u00e0 giudiziaria.\nI legami tra il vescovo Porfirio e il conte di Caserta dovevano essere molto forti. Il conte di Caserta era un personaggio molto potente per l'epoca tanto da diventare anche \"gran giustiziere di Terra di Lavoro\", il cui obiettivo era proprio quello di costituire una \"gran Curia\" per giudicare casi importanti. Il vescovo di Caserta spesso lo accompagnava come assistente e prendeva parte a queste attivit\u00e0.\nSi ha notizia attraverso un documento dell'Archivio di Stato di Napoli di un giudizio nel novembre 1181 ad Aversa da parte del conte Roberto su Falcone, vescovo di Aversa, e un certo Rinaldo per la contravvenzione ad un patto contenuto in un atto. Roberto era assistito da tre giudici, Giovanni, Leone e Martino, e dall'abate del monastero di San Lorenzo di Aversa, da Guglielmo, vescovo di Avellino, e da Porfirio.\nIl 17 febbraio 1182, a Capua, fu assistente di Roberto conte di Caserta con Raulo, vescovo di Teano. In questa occasione l'organo giudic\u00f2 la causa di Zaccaria, vescovo dei Marsi, contro un certo Gentile di Palearia, che si era appropriato di una casa ad Avezzano.\nSi ha testimonianza della sua presenza nel settembre 1183 come testimone di un atto di Guglielmo di Lauro di Sanseverino emanato nel castello di Lauro alla presenza di \"milites\" e \"boni homines\" di Caserta e di Lauro, che confermavano all'abbazia di Cava una terra e delle botteghe in Salerno.\nLa scuola di letteratura.\nLa partecipazione al Concilio hanno fatto propendere all'idea che egli avesse anche istituito una scuola di letteratura per chierici e laici presso la Cattedrale, cos\u00ec come voleva il concilio, tuttavia non si hanno documenti storici che possano sostenere la tesi.\nC'\u00e8 da aggiungere, tuttavia, che un documento del 1158 conservato presso SS.Trinit\u00e0 di Cava su una donazione del predecessore di Porfirio, Giovanni, si hanno le firme di diversi rappresentanti del capitolo casertano tra cui anche quella di \"Magister Johannes\", il che lascia presumere che la diocesi avesse gi\u00e0 da tempo una scuola."}
{"id": "2314291", "revid": "1442080", "url": "https://it.wikipedia.org/wiki?curid=2314291", "title": "Sinfonia n. 27 (Haydn)", "text": "La Sinfonia n. 27 in sol maggiore di Franz Joseph Haydn fu composta nel decennio 1750 - 1759, tuttavia non \u00e8 stata inserita nel catalogo Hoboken rispettando l'ordine cronologico di composizione. Una copia di questa sinfonia fu scoperta a Sibiu, Romania, nel 1946. Nel 2007, Franz Koglmann ha scritto \"Passeggiate Notturne\" in onore di Sibiu, includendo citazioni da questa sinfonia. Il secondo movimento \u00e8 descritto da Robbins Landon come un Andante pi\u00f9 italiano che qualcuno scritto di Napoli ossia Palermo."}
{"id": "2314292", "revid": "2056032", "url": "https://it.wikipedia.org/wiki?curid=2314292", "title": "Episodi di MacGyver (seconda stagione)", "text": "Il fattore umano.\nMacGyver si ritrova a dover testare le difese anti intrusione di un bunker segreto progettato con i pi\u00f9 moderni sistemi di sicurezza dell'epoca situato all'interno di una montagna rocciosa. Insieme alla progettista del sistema, la Dottoressa Jill Ludlum, si ritroveranno in pericolo, bloccati all'interno della struttura che tenter\u00e0 in ogni modo di eliminare gli intrusi attraverso porte bloccate, robot e laser.\nDieci anni dopo.\nUn dipendente infedele della Vectrocom Systems, Michael Simmons vende ad agenti della Germania dell\u2019Est un finto sistema missilistico denominato Navcon-24. Peccato per\u00f2 che il lavoro fosse commissionato dalla mafia italoamericana.\nDella situazione viene informata la Phoenix Foundation intenzionata a ritrovare Simmons e a comprendere i legami tra Simmons e i contatti con gli agenti tedeschi.\nComincer\u00e0 cos\u00ec la solita corsa contro il tempo tra Simmons, MacGyver ed i mafiosi incaricati di eliminarlo che nel frattempo hanno ingaggiato Jimmy \u2018L\u2019eliminatore\u2019 Kendall.\nGiocato due volte.\nUn ex-dipendente della Phoenix Foundation, Kelly Sutton tenta il suicidio a causa di una truffa subita in cui ha perso tutti i risparmi di una vita. MacGyver, Thornton e una neo-assunta dell'agenzia si attivano per organizzare una truffa ai danni del criminale James Crowe.\nIl figlio del cielo.\nUna vecchia amica di MacGyver, di origini cinesi, gli chiede di andare a prendere il fratello minore a China Town. Scoprir\u00e0 che il ragazzo, Paul Chan \u00e8 convinto essere \"Il figlio del cielo\" una sorta di divinit\u00e0 e che un gruppo di criminali cinesi lo sta usando per truffare altri.\nIl passo finale.\nMacGyver accetta la proposta di Thornton di fare da tutor ad un gruppo di ragazzi affidati ai servizi sociali in campeggio. Durante il viaggio di ritorno il pilota del piper muore d'infarto ma MacGyver riesce a farlo atterrare senza altri feriti. Rimarranno bloccati tra le montagne in cerca di aiuto tra continui litigi e difficolt\u00e0.\nJack il bugiardo.\nMacGyver rincontra dopo anni l'amico Jack Dalton il quale lo convince a farsi seguire in un paese dell'America Centrale con la scusa di salvare dei botanici americani ma il problema \u00e8 tutt'altro. Si ritroveranno a dover liberare dalla polizia corrotta una loro vecchia amica che con Jack era andata in quel paese per commerciare orchidee.\nLa strada non percorsa.\nMacGyver e Peter Thornton volano in Thailandia per aiutare due volontarie, loro vecchie amiche, da guerriglieri che minacciano le loro vite. L'operazione di recupero non va come dovrebbe e MacGyver con una delle due donne si ritrova a doversela cavare in giro per la foresta con i militari alle spalle.\nL'aquila dorata.\nMacGyver arriva nello Utah per lavorare ad un progetto denominato \"Cavallo morto\", denominazione ispirata al nome del parco nazionale. Lo scopo \u00e8 verificare la presenza e salvaguardare eventuali uova deposte da una specie di aquila in via d'estinzione.\nMondo di silenzio.\nMacGyver e la Phoenix Foundation partecipano ad un progetto per aiutare bambini sordomuti. L'insegnante di questi sogni premonitori in cui vede vari episodi di pericolo tra cui la morte di MacGyver. Questi convince Peter Thornton a sottoporre la ragazza ad un esperimento per cercare di rivivere il sogno e comprenderlo meglio poich\u00e9 con il passare delle ore, MacGyver inizia a convincersi che possa trattarsi di un sogno premonitore.\nTre per la strada.\nMacGyver si reca in una localit\u00e0 fuori citt\u00e0 per incontrare Tony Sullivan, un confidente della Phoenix, che vuole consegnargli qualcosa di non specificato. Nello stesso motel MacGyver fa la conoscenza di una coppia di anziani, la cui auto \u00e8 stata usata da Sullivan per nascondere una borsa piena di soldi ma una banda criminale \u00e8 determinata a ritrovare il denaro.\nPochi secondi per morire.\nMacGyver e suo nonno si incontrano per andare insieme ad una partita di hockey. Purtroppo MacGyver ha dimenticato i biglietti alla Phoenix Foundation e quindi occorre recuperarli. Nella stessa serata purtroppo un gruppo di terroristi \u00e8 deciso a far saltare in aria l'intero palazzo. Comincer\u00e0 una caccia all'uomo in giro per i numerosi piani e uffici della Phoenix.\nOcchio per occhio.\nL'ex moglie di Peter Thornton, Connie e suo figlio Michael, vengono rapiti da un gruppo di criminali capitanati da Frank Bonner. A Peter viene recapitato un video-messaggio in cui chiedono di vederlo nel bel mezzo di una palude. MacGyver si attiva in suo aiuto e di nascosto seguir\u00e0 i rapitori che nel frattempo hanno preso Peter Thornton addentrandosi nella giungla.\nTocco leggero.\nMacGyver, di ritorno dalla Siberia per liberare un prigioniero politico, scopre che Penny Parker si \u00e8 introdotta in casa sua strappando ospitalit\u00e0. Successivamente, Penny si trova testimone di una scena criminale all'interno di un'abitazione: degli uomini tengono legato un prigioniero sottoponendolo a torture perch\u00e9 confessi qualche segreto. Penny riesce a scappare e a raggiungere MacGyver spiegandogli l'accaduto. I due si recano sul posto insieme per scoprire cosa sta accadendo. Scopriranno che un terzetto criminale sta progettando un attentato ad un uomo politico colombiano.\nFesta di compleanno.\n\u00c8 il compleanno di MacGyver e finalmente si regala una giornata libera. Decide di partire all'alba ma durante una sosta per rifornimento, una donna incinta gli chiede aiuto, rincorsa da un'auto con due uomini armati. MacGyver e la donna fuggono via e finiscono per rimanere rinchiusi nei depositi di un vecchio molo. La donna confessa che la vogliono morta perch\u00e9 ha deciso di rendere pubbliche le intenzioni del marito in merito ad una falsa casa che accoglie ex-detenuti.\nPirati.\nLa Phoenix Foundation viene convocata dal Comando della Marina poich\u00e9 si stanno verificando numerosi furti di reperti archeologici con tecniche d'assalto alle barche riconducibili a quelle dei Navy Seal. MacGyver si mette subito sulle tracce della banda incontrando l'ultima vittima, la dottoressa Ortega. Comincia una corsa contro il tempo prima che i reperti, dal valore inestimabile vengano venduti.\nLa valanga.\nMacGyver e Peter Thornton sono in vacanza presso un impianto sciistico. Tra una discesa e l'altra incontrano un altro turista che, in una caduta, confonde volontariamente le sue racchette (in cui \u00e8 contenuto un microfilm che pu\u00f2 incastrare un criminale) con quelle di Mac. Successivamente avviene una valanga che travolge MacGyver. Le operazioni in testa lo salvano dal congelamento ma Peter Thornton si rompe una gamba e viene ospitato a casa di MacGyver. Intanto i criminali sono alla ricerca del microfilm poich\u00e9 con un binocolo si sono accorti dello scambio delle racchette da sci e per riaverlo indietro rapiscono Thornton.\nDalton, il resuscitato.\nJack Dalton \u00e8 morto. O almeno vuole farlo credere a tutti, soprattutto a dei criminali che sono sulle sue tracce. MacGyver si reca in chiesa dove \u00e8 esposta la salma ma con sua sorpresa scopre che Jack \u00e8 vivo e si finge morto all'interno della bara. I due fuggono ormai scoperti. Sar\u00e0 l'ennesima volta che Jack Dalton coinvolger\u00e0 MacGyver in una storia di fuggiaschi, criminali, pericoli e misteri.\nSoci.\nMacGyver e Pete vengono catturati da Murdoc, assassino di professione che decide di vendicarsi sui due bersagli che gli erano sfuggiti sette anni prima. Tramite diversi flashback viene raccontato il primo incontro tra MacGyver, Pete e Murdoc.\nIl campione della guerriglia.\nI militari di un paese del Sud America, abbattono un aereo militare americano catturando il pilota, il quale viene accusato di spionaggio e messo in carcere. MacGyver e la figlia del prigioniero si recano in missione per tenere di liberare il pilota. Dopo i primi problemi alla frontiera, dove vengono arrestati ma riescono a fuggire, si ritroveranno a dover attendere il momento giusto per liberare il pilota.\nAmici.\n\u00c8 il compleanno di MacGyver e, dopo essere ritornato finalmente dall'ennesima missione all'estero, \u00e8 solo in cerca di riposo. Attraverso un scherzo Jack Dalton lo trascina alla Phoenix Foundation dove \u00e8 stata organizzata una festa a sorpresa in cui ci saranno tutti i suoi amici e colleghi pi\u00f9 stretti, da suo nonno a Penny Parker ed attraverso i ricordi ricapitola alcuna delle sue avventure ma MacGyver comunica a Peter Thornton l'intenzione di volersi dimettere dalla Phoenix Foundation.\nL'attentato.\nTony Braddock, una vecchia conoscenza di MacGyver ed un esperto di esplosivi, lo contatta per incontrarlo e chiedergli aiuto. Braddock viene ucciso ma prima riesce a confessare di aver ricevuto una commessa per preparare una bomba con lo scopo di annientare un'intera unit\u00e0 anti-terrorismo. MacGyver riesce a scappare ma una caduta gli fa perdere la memoria. Fortunatamente riesce per\u00f2 a salire su di una barca dove incontra una donna che lo aiuter\u00e0. Sar\u00e0 l'inizio di una corsa contro il tempo per cercare di fermare gli attentatori.\nPer amore o per denaro.\nMacGyver \u00e8 costretto a lavorare con Diana Rogers, un agente della Phoenix Foundation con il quale non scorre buon sangue a causa di una vecchia operazione. Lo scopo \u00e8 far evadere un attivista per i diritti civili e prigioniero politico dalla Cecoslovacchia, evitando gli agenti del GRU."}
{"id": "2314293", "revid": "287204", "url": "https://it.wikipedia.org/wiki?curid=2314293", "title": "Porfirio (disambigua)", "text": ""}
{"id": "2314294", "revid": "36426", "url": "https://it.wikipedia.org/wiki?curid=2314294", "title": "Crocifisso n.20", "text": ""}
{"id": "2314295", "revid": "22475", "url": "https://it.wikipedia.org/wiki?curid=2314295", "title": "Anne Hamilton, III duchessa di Hamilton", "text": "Biografia.\nInfanzia.\nEra la figlia di James Hamilton, I duca di Hamilton, generale scozzese e primo pari del regno e Lady Margaret Feilding, figlia di William Feilding, I conte di Denbigh e Lady Susan Villiers una sorella di George Villiers, I duca di Buckingham.\nAnne nacque nel palazzo di Whitehall, residenza dei reali inglesi dove sua madre era Lady of the Bedchamber della moglie di re Carlo I Stuart, la regina Enrichetta Maria.\nDuchessa di Hamilton.\nQuando il padre, venne condannato a morte per alto tradimento dal Parlamento inglese, il titolo pass\u00f2 allo zio di Anne, William. Quando, nel 1650, a seguito delle ferite ricevute nella battaglia di Worcester, anche lo zio mor\u00ec, Anne ricevette il ducato di Hamilton e divenne \"Duchessa\" come previsto dalla normativa in mancanza di eredi maschi.\nElla inoltre, per parte di suo padre, era in linea di successione al trono di Scozia nel caso del fallimento della casata degli Stuart. Anne discendeva infatti da Giacomo II di Scozia attraverso il matrimonio del I Lord Hamilton con la figlia di Giacomo, Mary. Un suo antenato, il II Conte di Arran, era stato erede presunto al trono dalla morte del reggente il Duca di Albany sino alla nascita di Giacomo VI ed era stato reggente di Scozia durante l'assenza in Francia di Maria, regina degli Scozzesi.\nMatrimonio.\nSpos\u00f2 nel 1656, nella chiesa di Corstorphine vicino a Edimburgo, William Douglas, I conte di Selkirk, un figlio minore di William Douglas, I marchese di Douglas. Selkirk fu creato \"Duca di Hamilton\" a vita, inclusi i titoli sussidiari relativi al Ducato \"de jure uxoris\", e nel 1660, assunse il cognome Douglas-Hamilton. Tra il 1657 ed il 1673, la coppia ebbe 13 figli.\nImpegno nell'edilizia.\nDopo il suo matrimonio, la Duchessa e il marito gettarono le basi per quella che sarebbe stata la pi\u00f9 grande residenza privata dell'emisfero occidentale, Hamilton Palace.\nLa residenza venne costruita sul luogo comunemente noto come \"Palace\" o \"The Orchard\", dove gi\u00e0 era presente una costruzione in forma di corte nei \"Low Parks of Hamilton\". Gli Hamilton avevano vissuto qui per diversi secoli sin dal XIV secolo.\nIl progetto venne affidato dalla duchessa nel 1684 all'architetto James Smith il quale rimodell\u00f2 la struttura esistente, rimuovendo la parte a sud della precedente costruzione per ingrandire l'intera struttura e farle prendere la tipica forma a U.\nAltro lavoro portato avanti dalla Duchessa fu la costruzione di una nuova scuola a Hamilton (rinominata nel 1848 Hamilton Academy) che originariamente era stata pensata dal suo bisnonno John Hamilton, I marchese di Hamilton e posta presso la chiesa di Hamilton Palace gi\u00e0 a fine Cinquecento. Nel 1714 la Duchessa present\u00f2 la sua nuova scuola all'amministrazione cittadina di Hamilton ed a tale uso essa rimase deputata sino al 1848, appunto, quando venne spostata in un nuovo edificio.\nDiscendenza.\nDal matrimonio tra Anne e William Douglas nacquero:"}
{"id": "2314300", "revid": "1305772", "url": "https://it.wikipedia.org/wiki?curid=2314300", "title": "Argelia", "text": ""}
{"id": "2314302", "revid": "287204", "url": "https://it.wikipedia.org/wiki?curid=2314302", "title": "Wang Hao (scacchista)", "text": "Nel 2005 divenne a 16 anni il 19\u00ba Grande maestro cinese.\nNella lista Elo di marzo 2020 ottiene il suo record elo con 2.762 punti (12\u00ba al mondo e 2\u00ba nel suo Paese)."}
{"id": "2314312", "revid": "466539", "url": "https://it.wikipedia.org/wiki?curid=2314312", "title": "Marcella Michelangeli", "text": "Biografia.\nFiglia di Icilio Gherardi e di Emilia Bandieri, all'inizio degli anni sessanta partecip\u00f2 a vari concorsi di bellezza, vincendo il titolo di miss Liguria nel 1962. Studentessa presso l'Accademia ligustica di belle arti, inizi\u00f2 a frequentare il Piccolo Teatro Duse di Genova, dove ebbe l'opportunit\u00e0 di recitare con Dario Fo. Terminati gli studi si trasfer\u00ec a Roma, dove esord\u00ec come cantante di musica leggera e, presentandosi come Marcella Perani (il cognome del marito) a Un disco per l'estate 1967, cant\u00f2 il brano \"L'amore ce l'hanno tutti\", ma non arriv\u00f2 alla fase finale della gara. A partire dal 1967 inizi\u00f2 la carriera cinematografica in alcuni film di genere poliziottesco, anche in ruoli di terrorista (come in \"Mark colpisce ancora\" e \"\") e nello spaghetti-western (\"E Dio disse a Caino...\" e \"Arizona si scaten\u00f2... e li fece fuori tutti!\").\nLe furono anche affidati ruoli secondari in film importanti (\"C'eravamo tanto amati\", \"Brutti, sporchi e cattivi\", \"Caro Michele\") ma il suo nome di attrice \u00e8 principalmente legato alla parte della madre di Gavino Ledda nel film dei fratelli Taviani \"Padre Padrone\" (1977) e in quello della lesbica Concetta in \"Immacolata e Concetta, l'altra gelosia\", apprezzata opera prima di Salvatore Piscicelli, che dest\u00f2 scandalo per le realistiche scene di sesso. Per la televisione ha interpretato il ruolo della scrittrice Oriana Fallaci nello sceneggiato \"Panagulis vive\" (1982), diretto da Giuseppe Ferrara. Negli anni ottanta una crisi personale e artistica fece s\u00ec che la Michelangeli abbandonasse il cinema facendo perdere le sue tracce. Secondo una dichiarazione rilasciata dal regista Massimo Pirri alla rivista \"Nocturno\", oggi l'ex attrice vivrebbe a Roma.\nVita privata.\nIl 30 maggio del 1971 fece scalpore sui giornali il suo arresto insieme al produttore e regista Frank Agrama (suo compagno all'epoca dei fatti) per il possesso di circa 6 grammi di droga. L'attrice venne comunque rilasciata dopo 3 giorni di fermo.\nDapprima compagna del regista televisivo Adolfo Perani, si un\u00ec in seguito con l'attore Lou Castel, con il quale ebbe il figlio Rocco Quarzell, attore anche lui."}
{"id": "2314321", "revid": "112999226", "url": "https://it.wikipedia.org/wiki?curid=2314321", "title": "Landquart (fiume)", "text": "Il Landquart \u00e8 un fiume del Canton Grigioni (Svizzera) affluente del Reno.\nNasce nel Gruppo del Silvretta (nelle Alpi del Silvretta, del Samnaun e del Verwall). Scorre in direzione nord-ovest fino a gettarsi nel Reno nei pressi di Landquart.\nAttraversa i comuni di Klosters-Serneus, Saas im Pr\u00e4ttigau, Luzein, Fideris, Jenaz, Schiers, Gr\u00fcsch, Malans e Landquart."}
{"id": "2314331", "revid": "124123", "url": "https://it.wikipedia.org/wiki?curid=2314331", "title": "Maurice Auslander", "text": "In collaborazione con Dadiv Buchsbaum, dimostr\u00f2 che gli anelli regolari locali sono a fattorizzazione unica (risultato oggi noto come \"teorema di Auslander-Buchsbaum\") e una formula che lega la profondit\u00e0 e la dimensione proiettiva di un modulo (oggi detta \"formula di Auslander-Buchsbaum\"); insieme a Idun Reiten svilupp\u00f2 la teoria di Auslander-Reiten, che studia le rappresentazioni degli anelli artiniani.\nDal 1971 era \"fellow\" dell'American Academy of Arts and Sciences; nel 1978-79, ottenne la Guggenheim Fellowship."}
{"id": "2314337", "revid": "767487", "url": "https://it.wikipedia.org/wiki?curid=2314337", "title": "Sinfonia n. 94 (Haydn)", "text": "La Sinfonia n. 94 in sol maggiore di Franz Joseph Haydn fu composta per i concerti di Salomon in Londra del 23 marzo 1792, ed \u00e8 conosciuta in Inghilterra come \"The Surprise\" (la \"sinfonia della sorpresa\") perch\u00e9 nel secondo movimento ha improvvisamente un fortissimo. In Germania \u00e8 detta \"mit dem Paukenschlag\".\nIl primo movimento \u00e8 un allegro di sonata con introduzione lenta. L'esposizione ha tre gruppi tematici. Il minuetto \u00e8 un ballo pi\u00f9 rapido. L'ultimo movimento mescola la forma-sonata e la forma del rond\u00f2."}
{"id": "2314342", "revid": "52076", "url": "https://it.wikipedia.org/wiki?curid=2314342", "title": "Villa Arianna", "text": ""}
{"id": "2314345", "revid": "1543377", "url": "https://it.wikipedia.org/wiki?curid=2314345", "title": "Antioquia Orientale", "text": "L' Antioquia Orientale, in spagnolo: \"Oriente Antioque\u00f1o\", \u00e8 una sottoregione (provincia) colombiana del dipartimento di Antioquia. La provincia comprende 23 comuni.\nGeografia.\nLa provincia dell'Antioquia Orientale confina a nord con l'Area Metropolitana di Medell\u00edn e con la provincia dell'Antioquia Nordorientale. Ad est confina con la provincia di Magdalena Medio Antioquia ed a sud con il dipartimento di Caldas. Ad ovest confina con la provincia dell'Antioquia Sudoccidentale. L'Antioquia Orientale occupa circa il 13% della superficie totale del dipartimento di Antioquia.\nIl comune pi\u00f9 grande \u00e8 quello di Sons\u00f3n e quello pi\u00f9 piccolo \u00e8 Argelia.\nDemografia.\nLa popolazione della provincia \u00e8 distribuita egualmente fra cittadini e rurali: circa il 57% vive nelle campagne ed il rimanente in citt\u00e0."}
{"id": "2314346", "revid": "125758648", "url": "https://it.wikipedia.org/wiki?curid=2314346", "title": "Sean Kanan", "text": "Carriera.\nIn Italia \u00e8 noto soprattutto per il ruolo di Deacon Sharpe nella soap opera Beautiful (\"The Bold and the Beautiful\"), ruolo ricoperto dal 2000 al 2005, ripreso brevemente nel 2012, ricoperto nuovamente in maniera fissa dal 2014 al 2016 e per due episodi nel 2017.\nIn precedenza, nel 1989, aveva interpretato il ruolo del cattivo karateka Mike Barnes nel film \"Karate Kid III - La sfida finale\" (\"The Karate Kid, Part III\"), ruolo che riprender\u00e0 nella quinta stagione della serie \"Cobra Kai\"; inoltre, comparve anche nella soap opera \"Sunset Beach\" e nella soap opera \"General Hospital\" (nel ruolo di A.J. Quatermain; 1992-1997, 2012-2014).\nNel 2006 ha partecipato, in Italia, alla trasmissione condotta da Milly Carlucci \"Ballando con le stelle\".\nDal 2006 al 2010 \u00e8 stato fidanzato con l'italiana Adriana Verdirosi, conosciuta a Roma nel periodo in cui partecipava a \"Ballando con le stelle\".\nNel luglio 2012 ha sposato a Monte di Procida la produttrice americana Michele Vega.\nDoppiatori italiani.\nNelle versioni in italiano dei suoi film, Sean Kanan \u00e8 stato doppiato da:"}
{"id": "2314363", "revid": "1573940", "url": "https://it.wikipedia.org/wiki?curid=2314363", "title": "Marmorana platychela sicana", "text": "Marmorana platychela sicana () \u00e8 un mollusco gasteropode terrestre della famiglia Helicidae, endemico della Sicilia.\nQuesta sottospecie di \"Marmorana platychela\", in base a recenti studi genetici, possiede caratteristiche peculiari che la rendono distinta dalle altre popolazioni siciliane di \"Marmorana\"\nDescrizione.\nLa popolazione di Monte Pellegrino, con conchiglia di forma marcatamente globulare, risulta morfologicamente distinta dalle altre popolazioni siciliane di \"Marmorana\".\nIl diametro pu\u00f2 raggiungere 25/26\u00a0mm. La colorazione tipica \u00e8 bianca, ma esistono esemplari con bande e striature brune.\nIl peristoma \u00e8 inspessito e riflesso all'esterno. L'ombelico \u00e8 chiuso.\nDistribuzione e habitat.\nQuesta sottospecie \u00e8 endemica del Monte Pellegrino (Palermo).\nPredilige substrati calcarei.\nBiologia.\nRiproduzione.\n\u00c8 una specie ermafrodita insufficiente, non in grado cio\u00e8 di autofecondarsi.Al pari degli altri Elicidi, nella fase del corteggiamento, \"M. platychela\" trafigge il partner con dardi calcarei."}
{"id": "2314364", "revid": "287204", "url": "https://it.wikipedia.org/wiki?curid=2314364", "title": "Spacer's Toulouse Volley", "text": "Lo Spacer's Toulouse Volley \u00e8 una societ\u00e0 pallavolistica maschile francese con sede a Tolosa: milita nel campionato di Ligue A.\nStoria.\nClub di lunga tradizione (la fondazione risale al 26 febbraio 1946), conosciuto in passato come \"Toac Tuc\" per la storica ragione sociale, nell'ultimo decennio ha alternato stagioni in Pro A e Pro B; dopo il definitivo ritorno in massima serie, nel 2005, ha ottenuto discrete soddisfazioni in campionato. Nel 2007 \u00e8 stata semifinalista nei play-off per lo scudetto e nel 2008 ha giocato la Coppa CEV fino all'eliminazione, avvenuta per mano della M. Roma Volley nei quarti di finale."}
{"id": "2314373", "revid": "74801", "url": "https://it.wikipedia.org/wiki?curid=2314373", "title": "Federica d'Assia-Darmstadt", "text": "Biografia.\nFederica nacque a Darmstadt come maggiore delle figlie femmine del principe Giorgio Guglielmo d'Assia-Darmstadt (secondo figlio del langravio Luigi VIII d'Assia-Darmstadt) e di sua moglie, la contessa Maria Luisa Albertina di Leiningen-Dagsburg-Falkenburg.\nFederica Carolina Luisa spos\u00f2 il duca Carlo II di Meclemburgo-Strelitz il 18 settembre 1768 a Darmstadt.\nDiscendenza.\nLa coppia ebbe dieci figli:\nDue delle figlie divennero quindi delle regine consorti: Luisa fu regina di Prussia come moglie di Federico Guglielmo III, mentre Federica fu regina di Hannover sposando Ernesto Augusto I.\nFederica Carolina Luisa mor\u00ec nel 1782 per le complicazioni collegate al parto dell'ultima figlia; spir\u00f2 ad Hannover dove il marito serviva come feldmaresciallo. Dopo essere rimasto vedovo, Carlo II si rispos\u00f2 nel 1784 con la sorella minore di Federica, Carlotta. Nel 1794 Carlo II sal\u00ec al trono ducale di Meclemburgo-Strelitz e nel 1815, al Congresso di Vienna, venne elevato al rango di granduca."}
{"id": "2314377", "revid": "59785", "url": "https://it.wikipedia.org/wiki?curid=2314377", "title": "Frontino", "text": ""}
{"id": "2314378", "revid": "196390", "url": "https://it.wikipedia.org/wiki?curid=2314378", "title": "Walensee", "text": ""}
{"id": "2314380", "revid": "122743182", "url": "https://it.wikipedia.org/wiki?curid=2314380", "title": "Heidi cresce", "text": "Heidi cresce (\"Heidi grows up\") \u00e8 un romanzo scritto da Charles Tritten, illustrato da Jean Coquillot e originariamente pubblicato a New York dalla Grosset &amp; Dunlap nel 1938. \u00c8 il seguito di \"Heidi\" di Johanna Spyri, di cui Tritten era stato traduttore; successivamente, Tritten scrisse anche un secondo romanzo dal titolo \"I bambini di Heidi\" (\"Heidi's Children\").\nTrama.\nIl romanzo riparte raccontando la vita in montagna di Heidi, dopo che Clara \u00e8 tornata a Francoforte finalmente senza sedia a rotelle. Nell'inverno, come da abitudine, la ragazzina e il vecchio nonno scendevano nella casa al villaggio, mentre nella bella stagione tornavano alla baita. Un brutto giorno, purtroppo, mentre Heidi \u00e8 fuori casa, scoppia un incendio nella baita, e il nonno vi muore: nonostante il paese si sia sempre guardato dall'imbastire il bench\u00e9 minimo rapporto, ora il sindaco si fa avanti, dicendo di voler portare il vecchio nel cimitero comunale, ma Heidi dice che il nonno avrebbe voluto restare in montagna e cos\u00ec viene sepolto in fondo al viale alberato dove sorgeva la sua baita oramai bruciata.\nIn ogni caso, ora la ragazza \u00e8 sola al mondo, e non sapendo a chi rivolgersi chiama in aiuto la famiglia Sesemann. Accorre in aiuto il Dottore di Clara di Francoforte, il quale, da sempre affezionato alla ragazzina, decide di adottare Heidi e Peter rimasto anche lui solo visto che anche sua madre Brigida \u00e8 morta di tubercolosi e la nonna gi\u00e0 da qualche anno di vecchiaia. I due ragazzi, che quindi giungono in citt\u00e0 con il dottore, hanno circa 18 e 16 anni e Heidi soprattutto \u00e8 cresciuta e non ha pi\u00f9 le crisi di nostalgia di quando era piccola. In citt\u00e0 Heidi inizia a frequentare la scuola e a conoscere nuovi amici (anche perch\u00e9 Clara, da quando ha ricominciato a camminare, assiste suo padre in giro per l'Europa per affari e non pu\u00f2 accompagnarsi spesso alla cara amica). Heidi stringe nuovi legami e tra varie vicende cittadine una sera a una festa incontrer\u00e0 e si innamorer\u00e0 di Franz, il fratello maggiore della sua compagna di banco mandando su tutte le furie Peter (da sempre innamorato di Heidi): il che spacca definitivamente la loro amicizia gi\u00e0 incrinata anni addietro dalla gelosia che il pastorello aveva nei confronti di Clara.\nLa sua vita \u00e8 totalmente cambiata come anche lei che oramai vivr\u00e0 definitivamente con i suoi nuovi amici in citt\u00e0 non dimenticando mai per\u00f2 chi \u00e8, cosa \u00e8 stata la sua storia e soprattutto l'amato Nonno del quale custodisce gelosamente una vecchia fotografia insieme."}
{"id": "2314386", "revid": "729019", "url": "https://it.wikipedia.org/wiki?curid=2314386", "title": "Fiat 507", "text": "La Fiat 507 \u00e8 un'autovettura di media gamma prodotta dalla FIAT dal 1926 al 1927.\nIl contesto.\nEra praticamente la versione riammodernata della Fiat 505 con un motore pi\u00f9 potente. Rispetto all'antenata furono modificate le sospensioni ed i freni.\nIl motore era un quattro cilindri con una cilindrata di 2296 cm\u00b3 erogante una potenza di 35 hp. Il cambio era a quattro rapporti manuali. Il propulsore era pi\u00f9 potente di quello montato sulla \u201cFiat 505\u201d ma aveva la stessa meccanica dell'antenata.\n\u00c8 stata considerata la seconda serie della Fiat 505 ed \u00e8 stata prodotta in versione berlina, limousine e cabriolet. Fu sostituita dalla Fiat 520."}
{"id": "2314387", "revid": "63727", "url": "https://it.wikipedia.org/wiki?curid=2314387", "title": "Benz 10/20 PS", "text": ""}
{"id": "2314394", "revid": "1305772", "url": "https://it.wikipedia.org/wiki?curid=2314394", "title": "Waking Up in Vegas", "text": "Waking Up in Vegas \u00e8 un singolo della cantante statunitense Katy Perry, pubblicato il 21 aprile 2009 come quinto estratto dal secondo album in studio \"One of the Boys\".\nDescrizione.\nKaty Perry ha spiegato \"Waking Up in Vegas\", in un'intervista al \"The Sun\" del 26 settembre 2008 dicendo che pu\u00f2 succedere che dopo qualche birra di troppo con gli amici, ci si possa svegliare la mattina dopo a Las Vegas. Infatti la cantante ha spiegato che l'ispirazione per il brano \u00e8 una storia che le \u00e8 accaduta veramente, quando all'et\u00e0 di 21 anni organizz\u00f2 un finto matrimonio a Las Vegas.\nPromozione.\nKaty Perry ha interpretato per la prima volta \"Waking Up in Vegas\" nel marzo 2009 durante lo show televisivo statunitense \"Later with Jools Holland\", ed in seguito all'\"Ant and Dec's Saturday Night Takeaway\", al posto di \"Thinking of You\", in promozione in quel momento. Successivamente, il singolo \u00e8 stato distribuito alle radio australiane il 23 marzo, diventando il quarto brano pi\u00f9 programmato della settimana..\nVideo musicale.\nIl videoclip, diretto da Joseph Kahn, \u00e8 stato girato a Las Vegas il 26 marzo 2009. \u00c8 stato reso disponibile il 28 aprile 2009 sulle piattaforme iTunes australiane, britanniche e statunitensi. Nel video Katy Perry e l'attore Joel Moore, interpretano una coppia in un casin\u00f2 a Las Vegas, che partendo da una piccola vittoria ad una slot machine, iniziano a guadagnare sempre pi\u00f9 denaro, al punto di potersi permettere automobile costose ed hotel sempre pi\u00f9 lussuosi. Tuttavia man mano che le vincite aumentano i due sono sempre pi\u00f9 litigiosi fra loro. Poi la fortuna cambia ed i due innamorati perdono tutte le loro ricchezze. Il video termina nello stesso modo in cui era cominciato: i due inseriscono nella slot machine la loro ultima monetina ed ottengono una cospicua vittoria.\nNel video compaiono la famosa coppia di illusionisti Penn &amp; Teller e il giocatore di poker professionista Daniel Negreanu."}
{"id": "2314396", "revid": "1924342", "url": "https://it.wikipedia.org/wiki?curid=2314396", "title": "Jurga \u0160eduikyt\u0117", "text": "Inizia la propria carriera nel 2005, pubblicando il proprio primo album \"Aukso pieva\" nel quale viene evidenziato un chiaro interesse per le sonorit\u00e0 pop ed in particolare dell'art rock."}
{"id": "2314397", "revid": "599013", "url": "https://it.wikipedia.org/wiki?curid=2314397", "title": "Morten Berre", "text": "Caratteristiche tecniche.\nCalciatore valido tecnicamente, solitamente viene schierato come esterno d'attacco, ma all'occorrenza pu\u00f2 ricoprire una posizione pi\u00f9 centrale.\nCarriera.\nClub.\nSkeid e Haugesund.\nBerre ha cominciato la carriera con la maglia dello Skeid. Ha contribuito alla promozione del campionato 1995. Il 21 aprile 1996, allora, ha potuto esordire nell'Eliteserien: \u00e8 subentrato a Dagfinn Enerly nella vittoria per 1-2 sul campo del Kongsvinger. Il 4 settembre successivo, ha segnato la prima rete nella massima divisione norvegese, nella sconfitta casalinga per 1-6 contro il Brann. Lo Skeid ha centrato la salvezza e Berre \u00e8 rimasto in squadra per un'ultima stagione. Il 4 maggio 1997 ha realizzato una doppietta nella sconfitta per 4-2 sul campo del Brann. Lo Skeid ha chiuso la stagione all'ultimo posto, retrocedendo nella 1. divisjon.\nNel 1998, si \u00e8 trasferito all'Haugesund. Ha debuttato con questa casacca il 13 aprile, nella sconfitta per 2-3 contro il Molde. Il 10 maggio sono arrivate le sue prime reti, con una doppietta nel successo per 0-4 in casa del Sogndal. Il 9 luglio ha siglato una tripletta ai danni del Moss, in una partita che si \u00e8 conclusa con una vittoria per 5-1. La squadra ha chiuso la stagione al penultimo posto, retrocedendo.\nViking e parentesi al St. Pauli.\nBerre \u00e8 stato allora ingaggiato dal Viking. Ha disputato il primo incontro in squadra in data 11 aprile 1999, segnando una rete nella sconfitta per 1-2 contro l'Odd Grenland. Con questa maglia, ha avuto modo di giocare anche le competizioni europee per club. Fece parte della squadra che vinse il Norgesmesterskapet 2001, primo trofeo della sua carriera.\nSuccessivamente a questa affermazione, \u00e8 passato in prestito ai tedeschi del St. Pauli. Ha esordito nella Bundesliga il 17 novembre 2001, schierato titolare nella sconfitta per 5-1 in casa del Kaiserslautern. Ad aprile 2002 ha fatto ritorno al Viking, in tempo per cominciare l'ultima stagione in squadra.\nV\u00e5lerenga.\nNel 2003, si \u00e8 trasferito al V\u00e5lerenga. Ha debuttato il 12 aprile dello stesso anno, sostituendo Kjetil Rekdal nella sconfitta per 1-0 contro il Rosenborg. Il 27 settembre ha segnato il primo gol in campionato, nel pareggio per 2-2 contro lo Stab\u00e6k. Ha fatto parte della squadra che ha vinto il campionato 2005 ed il Norgesmesterskapet 2008. Il 3 agosto 2012 \u00e8 diventato il calciatore del V\u00e5lerenga con pi\u00f9 presenze nella massima divisione norvegese: ha toccato la quota di 224 apparizioni nell'Eliteserien, staccando Freddy dos Santos, fermo a 223. Il 7 gennaio 2013, ha rinnovato il suo contratto per un'ulteriore stagione. Il 7 luglio 2013, dopo aver giocato la sfida di campionato contro il Viking, \u00e8 diventato il calciatore con pi\u00f9 partite in assoluto nella storia del V\u00e5lerenga, toccando quota 327 e superando ancora Freddy dos Santos. Il 9 gennaio 2014, V\u00e5lerenga e Berre hanno trovato un accordo per rinnovare il contratto per un'ulteriore stagione. Nel corso del campionato 2014, ha giocato 29 partite e ha messo a referto 2 reti. Il 3 dicembre 2014, il V\u00e5lerenga ha comunicato ufficialmente di aver rinnovato il contratto con Berre per un'altra stagione. Il 26 ottobre 2015, Berre ha annunciato che avrebbe lasciato il V\u00e5lerenga al termine della stagione in corso, abbandonando l'attivit\u00e0 agonistica.\nIl ritorno in campo.\nIl 18 agosto 2016, Berre ha annunciato il suo ritorno in campo: ha infatti firmato un contratto con lo Skeid \u2013 in 2. divisjon \u2013 ed oltre al ruolo di calciatore sarebbe stato anche nello staff tecnico dell'allenatore Tom Nordlie.\nNazionale.\nBerre ha disputato 5 partite per la . Ha esordito il 13 marzo 1997, nella sfida contro l', sostituendo Thorstein Helstad. Conta anche una gara anche per la Nazionale maggiore della , quando \u00e8 subentrato ancora a Helstad nell'amichevole contro l'.\nStatistiche.\nPresenze e reti nei club.\n\"Statistiche aggiornate al 27 ottobre 2017.\""}
{"id": "2314403", "revid": "111433", "url": "https://it.wikipedia.org/wiki?curid=2314403", "title": "Aeshma", "text": ""}
{"id": "2314405", "revid": "767487", "url": "https://it.wikipedia.org/wiki?curid=2314405", "title": "Music for the Jilted Generation", "text": "Music for the Jilted Generation \u00e8 il secondo album in studio del gruppo musicale britannico The Prodigy, pubblicato il 4 luglio 1994 dalla XL Recordings.\nL'album \u00e8 stato ripubblicato il 4 agosto 2008 con il titolo di \"More Music for the Jilted Generation\", il quale comprende un secondo CD di b-side e remix pubblicati in precedenza nei singoli estratti dall'album.\nTracce.\nTesti e musiche di Liam Howlett, eccetto dove indicato."}
{"id": "2314408", "revid": "47767", "url": "https://it.wikipedia.org/wiki?curid=2314408", "title": "Shinichi Osawa", "text": ""}
{"id": "2314410", "revid": "767487", "url": "https://it.wikipedia.org/wiki?curid=2314410", "title": "Experience (The Prodigy)", "text": "Experience (noto anche come \"The Prodigy Experience\") \u00e8 il primo album in studio del gruppo musicale britannico The Prodigy, pubblicato il 28 settembre 1992 dalla XL Recordings.\nTracce.\nMusiche di Liam Howlett, eccetto dove indicato."}
{"id": "2314411", "revid": "547992", "url": "https://it.wikipedia.org/wiki?curid=2314411", "title": "Mario Chiesa (politico)", "text": "Carriera politica.\nLaureato in Ingegneria elettrotecnica al Politecnico di Milano nel 1969, inizi\u00f2 a fare politica in una sezione del PSI di Quarto Oggiaro, nel quartiere Musocco-Vialba. Inizialmente vicino alla corrente di Francesco De Martino, successivamente si era avvicinato prima a Carlo Tognoli e poi a Paolo Pillitteri. Nel 1970 Chiesa era stato nominato capogruppo del PSI nel consiglio provinciale di Milano; nel 1972, visto che la societ\u00e0 per cui lavorava era intenzionata a mandarlo all'estero, attraverso il giro di conoscenze del partito socialista riusc\u00ec ad avere un posto di direttore tecnico all'ospedale Sacco di Milano. Nel 1980 fu assessore ai Lavori Pubblici del comune di Milano e nel 1985 all'Edilizia Scolastica. Nel febbraio 1986 riusc\u00ec a ottenere la presidenza del Pio Albergo Trivulzio. Dal 1989 si mise in proprio, con l'obiettivo di diventare sindaco di Milano, abbandonando i vecchi protettori e legandosi alla famiglia Craxi: nelle elezioni amministrative del 1990 Chiesa in cambio della riconferma alla presidenza del Pio Albergo Trivulzio sostenne Bobo Craxi, figlio del segretario socialista.\nCarriera amministrativa e vicende giudiziarie.\nIl 17 febbraio 1992, quando ricopriva la carica di presidente del Pio Albergo Trivulzio, venne colto in flagrante mentre accettava una tangente di sette milioni di lire dall'imprenditore Luca Magni, che gestiva una piccola societ\u00e0 di pulizie e che voleva assicurarsi la vittoria nell'appalto per le pulizie dell'ospizio. In seguito a richieste sempre pi\u00f9 esose, il piccolo imprenditore Magni aveva contattato il magistrato Antonio Di Pietro per denunciare il presidente Chiesa e insieme decisero d'incastrarlo. Si tratt\u00f2 del primo arresto dell'inchiesta di Mani pulite che sfocer\u00e0 in Tangentopoli. In seguito all'arresto, Chiesa venne espulso dal PSI e il segretario del partito socialista Bettino Craxi, il 3 marzo 1992, intervistato al TG3, defin\u00ec Chiesa un \"mariuolo\", sottolineando che il PSI milanese era composto da persone oneste.\nDopo l'arresto gli inquirenti scoprirono inoltre, grazie alla testimonianza della sua ex-moglie Laura Sala, diversi conti bancari in Svizzera, con diversi miliardi di lire intestati alla sua segretaria. L'ex-moglie da tempo aveva intentato una lunga causa per protestare contro l'esiguit\u00e0 degli alimenti che Chiesa pretendeva di versare a lei e al figlio quattordicenne. Dopo cinque settimane di carcere, il 23 marzo 1992, Chiesa decise di parlare. L'interrogatorio dur\u00f2 pi\u00f9 di una settimana e il 2 aprile 1992 gli vennero concessi gli arresti domiciliari. Lo stesso Bettino Craxi, in qualit\u00e0 di \"leader\" del PSI, defin\u00ec Mario Chiesa un \"mariuolo isolato\", una \"scheggia impazzita\" di un Partito Socialista che altrimenti \u2013 a suo dire \u2013 doveva essere integro.\nQuanto all'\"obolo\" estorto alla piccola ditta di pulizie che voleva lavorare per i \"martinitt\" della Baggina (come venivano chiamati in dialetto milanese i piccoli orfani di cui si occupava il Pio albergo Trivulzio), la definizione come concussione della condotta di reato - per cui Chiesa fu inquisito e condannato - dest\u00f2 l'interesse della stampa ancor pi\u00f9 che della dottrina giuridica: fu notato che la peculiarit\u00e0 del crimine della Baggina (ma, si vide poi, dell'intero sistema della corruzione ambientale, o corruzione su vasta scala), era che il pubblico amministratore infedele, non solo estorceva all'imprenditore danaro, ma gli impediva di scaricarlo sull'utente finale con un incremento dei costi.\nLa valigetta usata da Magni per portare i contanti \u00e8 stata venduta all'asta per 5\u00a0000 euro nel 2007 al sindaco di Senigallia Luana Angeloni, durante un raduno organizzato dalla trasmissione \"Caterpillar\". Il ricavato \u00e8 andato in beneficenza all'associazione di don Luigi Ciotti, che faceva il banditore.\nScontata la pena, Chiesa si riavvicin\u00f2 all'ambiente politico partecipando a convegni pubblici della Compagnia delle Opere, associazione imprenditoriale legata a Comunione e Liberazione. Ha inoltre affermato di essere entrato nell'ufficio di presidenza dell'organizzazione. Il 31 marzo 2009 Mario Chiesa venne arrestato di nuovo, con l'accusa di essere stato il collettore delle tangenti nella gestione del traffico illecito di rifiuti nella Regione Lombardia.\n\u00c8 stato definito \"L'uomo del 10%\" in quanto avrebbe avuto la capacit\u00e0 di far lievitare i costi di smaltimento dei rifiuti di un decimo rispetto al valore raggiunto a fine gara (d'appalto)."}
{"id": "2314413", "revid": "1005847", "url": "https://it.wikipedia.org/wiki?curid=2314413", "title": "Elezioni presidenziali in Slovacchia del 2009", "text": "Le elezioni presidenziali in Slovacchia del 2009 si tennero il 21 marzo (primo turno) e il 4 aprile (secondo turno); videro la vittoria di Ivan Ga\u0161parovi\u010d, indipendente sostenuto da Direzione - Socialdemocrazia, Partito Nazionale Slovacco e Movimento per la Democrazia."}
{"id": "2314420", "revid": "228587", "url": "https://it.wikipedia.org/wiki?curid=2314420", "title": "Porta della Mandorla", "text": "La Porta della Mandorla \u00e8 la porta laterale sinistra della fiancata nord del Duomo di Firenze, davanti a via Ricasoli. Fu realizzata dal 1391 al 1423, con vari scultori, tra i quali Donatello e, soprattutto Nanni di Banco. Deve il suo nome alla raffigurazione nel timpano dell'\"Assunzione della Vergine\" entro un nimbo a forma di mandorla. Nelle girali vegetali scolpite sugli stipiti si notano innesti di massicce figure modellate secondo l'antico.\nLe sculture della porta hanno una notevole rilevanza nella storia dell'arte perch\u00e9 vennero realizzate durante il passaggio tra le ultime fasi del gotico e il primo incipiente Rinascimento, con i primissimi esempi di gusto rigorosamente classicista a Firenze, che di l\u00ec a poco divent\u00f2 predominante. Questa ricerca di novit\u00e0 guardando al passato aveva come tecnica privilegiata proprio la scultura, poich\u00e9 per gli scultori era pi\u00f9 agevole il confronto con le opere degli antichi.\nStoria.\nLa porta della Mandorla fu l'ultima porta laterale ad essere costruita ed \u00e8 considerata la pi\u00f9 bella delle quattro. Una prima fase dei lavori ebbe luogo tra il 1391 e il 1397, quando venne completata la struttura geometrica e parte del rivestimento ancora di gusto gotico fino all'innesto dell'arco, dal 1404 le commissioni ad Antonio e Niccol\u00f2 di Pietro Lamberti. Vi parteciparono Giovanni d'Ambrogio, Jacopo di Piero Guidi, Piero di Giovanni Tedesco e Niccol\u00f2 di Pietro Lamberti. Quest'ultimo, con la coppia padre-figlio Antonio e Nanni di Banco, prese parte alla seconda fase decorativa, che cre\u00f2 la cornice a girali del timpano di coronamento, i bordi scolpiti della lunetta e due \"Profetini\", uno forse di mano di Donatello e uno di Nanni di Banco. Sulla Porta, le due sculture prospettiche che anticipano profondit\u00e0, infinitezza dello stiacciato e inclinazione sull'orizzonte del r\u00e8tore, salmodiando la novena alla strada da un pulpito, sono plinti architettonici della cuspide, inamovibili quanto vulnerati.\nUna terza fase dei lavori ebbe luogo nel 1414-1421 quando Nanni di Banco scolp\u00ec il rilievo del frontone, mentre nel 1422 Donatello scolp\u00ec le due teste nei pennacchi della cornice del frontone. Nello stesso periodo vennero spostate dall'interno della cattedrale le due statue del gruppo dell'Annunciazione, attribuite a Giovanni d'Ambrogio, e poste al centro della lunetta, dove poi venne fatto il mosaico.\nNel 1489-1490 venne completato infine con il mosaico dell\"'Annunciazione\" nella lunetta, opera di David Ghirlandaio con la collaborazione del pi\u00f9 celebre fratello Domenico.\nNel 1869-1871 vennero eseguiti dei lavori di restauro, che rimossero alcuni rilievi attorno all'arco (apice e lato esterno) sostituendoli da copie.\nLa porta \u00e8 stata oggetto di un impegnativo restauro a partire dal 2002; nonostante l'originaria previsione di due anni di lavori essi sono stati conclusi il 5 giugno 2012.\nDescrizione.\nIl tema della decorazione scultorea \u00e8 quello della Vergine e della sua missione salvifica per l'umanit\u00e0, testimoniato dalla cessione della cintola durante la sua salita in cielo (rilievo nella cuspide). Questo episodio, inteso come culmine del processo dell'intera storia umana, \u00e8 legato alla raffigurazione dell'\"Annunciazione\" (lunetta e statue nei tabernacoli), durante il quale la Madonna accett\u00f2 la sua condizione e la sua missione. Testimoniano il lungo processo le figure dei profeti dell'Antico testamento (statue sui pinnacoli), che anticiparono gli eventi, e alcuni personaggi dall'antica mitologia pagana (rilievi sugli stipiti), che fecero da tramite fra gli uomini e Dio prima della rivelazione.\nIl portale \u00e8 leggermente strombato, con una serie di decorazioni vegetali scolpite a bassorilievo sui semipilastri, sull'architrave e sull'archivolto. Poco sopra la linea d'imposta e il mosaico si trova la cuspide con i rilievi dell\"'Angelo annunciante\" e della \"Vergine Annunziata\".\nNegli stipiti e sull'archivolto, tra i racemi e le girali d'acanto, si trovano scolpite alcune figure di angeli e un \"Redentore\" entro medaglioni e, soprattutto alcuni nudi posti direttamente nei racemi, tra le primissime opere pienamente classiciste a Firenze. Queste figurette sono scolpite con la volumetria della statuaria classica, secondo un gusto antiquario senza precedenti. Spiccano in particolare:\nDi queste figure non si conosce l'autore e sono state variamente attribuite a Nanni di Banco, al vecchio Giovanni di Ambrogio o al giovane Jacopo della Quercia o ancora, pi\u00f9 semplicemente, a un maestro sconosciuto.\nOltre l'arco si trova il grandioso timpano ogivale. Sui pinnacoli laterali si trovavano due \"Profetini\", attribuiti a Donatello ed a Nanni di Banco (oggi conservati nel Museo dell'Opera del Duomo), mentre sempre collocati nel registro inferiore con il quale fanno corpo, nei tabernacoli, i Profetini documentati a Donatello nel 1408; un altro corona la cuspide. \nAnche altre parti della porta sono oggi esposte al Museo dell'Opera del Duomo, come alcuni pezzi dell'archivolto.\nIl rilievo del timpano.\nIl timpano contiene il bassorilievo dell'\"Assunzione della Vergine\", o \"Madonna della Cintola\", di Nanni di Banco, che raffigura la Vergine mentre sale in cielo trasportata dagli angeli in una \"mandorla\", uno stretto nimbo di luce tipico dell'arte gotica. Se la composizione del bassorilievo \u00e8 ancora legata al passato, del tutto innovative sono la pienezza volumetrica di forme e la purezza scevra di effetti lineari, derivate dallo studio dei modelli classici.\nNell'ascendere la Madonna compie una torsione molto naturale per porgere la sacra cintola a san Tommaso, inginocchiato nell'angolo sinistro, come pegno del tramite tra cielo e terra che essa si reca a compiere. Nel gruppo dei quattro angeli si legge un intenso sforzo fisico, un'altra novit\u00e0 del gusto nuovo che si andava formando. L'insieme acquista cos\u00ec un senso dinamico di ascensione verso il cielo. In alto si trovano due angeli musicanti con trombette e un terzo, con una specie di cornamusa, domina la scena nell'angolo superiore della cuspide. Un orso e un albero si trovano nello spigolo destro."}
{"id": "2314422", "revid": "838137", "url": "https://it.wikipedia.org/wiki?curid=2314422", "title": "Edson Taschetto Damian", "text": "Biografia.\n\u00c8 nato a Jaguari, nel sud del Brasile, il 4 marzo 1948. Ha altri cinque fratelli.\n\u00c8 ordinato sacerdote il 20 dicembre 1975 e compie studi superiori di filosofia e teologia. Dal 1980 vive a Salvador, capitale dello stato di Bahia, e compie l'attivit\u00e0 di educatore di strada.\nEpiscopato.\nIl 4 marzo 2009, giorno del suo sessantunesimo compleanno, riceve la nomina a vescovo di S\u00e3o Gabriel da Cachoeira, nello Stato dell'Amazzonia. S\u00e3o Gabriel da Cachoeira \u00e8 una delle diocesi pi\u00f9 povere di tutto il Brasile. Viene consacrato il 24 maggio 2009, giorno dell'Ascensione, succedendo a Jos\u00e9 Song Sui-Wan, ritiratosi per problemi di salute.\nGenealogia episcopale.\nLa genealogia episcopale \u00e8:"}
{"id": "2314423", "revid": "124709072", "url": "https://it.wikipedia.org/wiki?curid=2314423", "title": "Abalam", "text": "In Demonologia Abalam \u00e8 uno dei re infernali ed uno degli assistenti di Paimon. \nIl suo compito consiste nell'occuparsi di libagioni e sacrifici che vengono offerti durante un'evocazione diretta solamente al suo superiore, comparendo in questo caso insieme al re infernale Bebal.\nNon vi sono rappresentazioni di questo demone e le conoscenze che esistono su di lui sono veramente ristrette.\nAltro nome col quale \u00e8 conosciuto \u00e8 Abalim.\nIl demone appare nei film \"L'ultimo esorcismo\" e \"Liberaci dal male\"."}
{"id": "2314426", "revid": "767487", "url": "https://it.wikipedia.org/wiki?curid=2314426", "title": "Nemesg\u00f6rzs\u00f6ny", "text": "Nemesg\u00f6rzs\u00f6ny \u00e8 un comune dell'Ungheria di 776 abitanti (dati 2001). \u00c8 situato nella provincia di Veszpr\u00e9m."}
{"id": "2314427", "revid": "767487", "url": "https://it.wikipedia.org/wiki?curid=2314427", "title": "Nemesgul\u00e1cs", "text": "Nemesgul\u00e1cs \u00e8 un comune dell'Ungheria di 1.050 abitanti (dati 2001). \u00c8 situato nella provincia di Veszpr\u00e9m."}
{"id": "2314428", "revid": "767487", "url": "https://it.wikipedia.org/wiki?curid=2314428", "title": "Nemeshany", "text": "Nemeshany \u00e8 un comune dell'Ungheria di 444 abitanti (dati 2001). \u00c8 situato nella provincia di Veszpr\u00e9m."}
{"id": "2314429", "revid": "767487", "url": "https://it.wikipedia.org/wiki?curid=2314429", "title": "Nemesszal\u00f3k", "text": "Nemesszal\u00f3k \u00e8 un comune dell'Ungheria di 1.007 abitanti (dati 2001). \u00c8 situato nella provincia di Veszpr\u00e9m."}
{"id": "2314430", "revid": "767487", "url": "https://it.wikipedia.org/wiki?curid=2314430", "title": "Nemesv\u00e1mos", "text": "Nemesv\u00e1mos \u00e8 un comune dell'Ungheria di 2.562 abitanti (dati 2001). \u00c8 situato nella provincia di Veszpr\u00e9m."}
{"id": "2314432", "revid": "767487", "url": "https://it.wikipedia.org/wiki?curid=2314432", "title": "Nemesvita", "text": "Nemesvita \u00e8 un comune dell'Ungheria di 400 abitanti (dati 2001). \u00c8 situato nella provincia di Veszpr\u00e9m."}
{"id": "2314433", "revid": "110157", "url": "https://it.wikipedia.org/wiki?curid=2314433", "title": "N\u00e9metb\u00e1nya", "text": "N\u00e9metb\u00e1nya \u00e8 un comune dell'Ungheria di 91 abitanti (dati 2001). \u00c8 situato nella provincia di Veszpr\u00e9m."}
{"id": "2314445", "revid": "122549710", "url": "https://it.wikipedia.org/wiki?curid=2314445", "title": "Transmetallazione", "text": "La transmetallazione \u00e8 un processo che, a partire da un composto organometallico, permette di scambiare il metallo legato al residuo organico e quindi l'ottenimento di altri metallo-derivati. Per questa via \u00e8 quindi\npossibile preparare tutti quei composti organometallici che non sono sintetizzabili tramite metallazione ossidativa sugli alogenuri organici (p. es. reattivi di Grignard), idrometallazione (p. es. idroborazione) o scambio idrogeno-metallo (p. es. acetiluri).\nQuesto tipo di trasformazioni sono reazioni di equilibrio per cui, al fine di ottenere alte rese, \u00e8 importante che i prodotti siano pi\u00f9 stabili dei reagenti. In generale, l'atomo di carbonio, a causa della sua non elevata elettronegativit\u00e0, mal sopporta una carica negativa; esso tende quindi a legarsi al metallo con cui genera il legame pi\u00f9 covalente. Considerando tale condizione, la transmetallazione pu\u00f2 essere realizzata nei seguenti tre modi:\nIl metallo M, pi\u00f9 elettropositivo di M1, rimpiazza quest'ultimo nel nuovo legame formatosi. Tipicamente M1 \u00e8 il mercurio, facilmente spostabile dai metalli dei gruppi 1, 2 e 13 della tavola periodica.\nAffinch\u00e9 la reazione proceda \u00e8 necessario che M sia pi\u00f9 elettropositivo di M1: quanto maggiore \u00e8 la differenza di elettronegativit\u00e0 tra i due metalli, tanto pi\u00f9 favorita (termodinamicamente) risulta la reazione. Il composto organico di partenza \u00e8 in genere un litio- o un magnesio-derivato. Infatti tra tutti i metalli pi\u00f9 elettropositivi, quelli che permettono una facile preparazione dei corrispettivi composti organometallici sono proprio il litio e il magnesio. \u00c8 da tener presente che per questa via \"non\" risulta possibile preparare metallo-derivati R-M1 contenenti gruppi funzionali suscettibili all'attacco nucleofilo come carbonili, gruppi esterei, gruppi ammidici e cos\u00ec via. Ci\u00f2 \u00e8 dovuto all'impossibilit\u00e0 di ottenere organo-litio e reattivi di Grignard funzionalizzati con tali gruppi se non opportunamente protetti.\nI rame-derivati, detti cuprati, sono in genere preparati per transmetallazione. Questi composti, infatti, al contrario dei reattivi di Grignard e dei litio-derivati, non si possono preparare facendo reagire semplicemente un alogenuro organico RX con rame, se non in condizioni particolari. Per sintetizzare, per esempio, un omocuprato (un cuprato che presenta cio\u00e8 due residui organici identici) \u00e8 sufficiente far reagire in solvente etereo e a bassa temperatura il litio-derivato con un eccesso di CuI:\nQuesto metodo rappresenta una facile via di accesso, per esempio, ad alluminio-derivati eterati (in cui l'alluminio presenta una molecola di solvente etereo nella sfera di coordinazione), a derivati di organo-cadmio o organo-zinco.\nPer questo tipo di reazione \u00e8 importante che il metallo pi\u00f9 elettropositivo sia legato al residuo organico meno elettronegativo (pi\u00f9 basico), ossia all'atomo di carbonio che sopporta peggio una carica negativa. In questo modo infatti, il residuo organico che presenta il carbanione maggiormente stabilizzato (base meno forte) tende a legarsi al metallo pi\u00f9 elettropositivo, sostituendo l'altro residuo organico.\nL'ordine di elettronegativit\u00e0 dei residui organici, di seguito riportato, equivale all'ordine di stabilit\u00e0 delle basi coniugate che deriverebbero dalla dissociazione di un generico acido R-H:\nallile &gt; benzile &gt; alchenile &gt; arile &gt; ciclopropile\nUn'applicazione molto importante di questo processo \u00e8 la sintesi di alluminio-derivati non eterati a partire da AlEt3 (alluminio-trietile) e un triorgano-boro BR3. Il boro-trietile che si forma \u00e8 molto volatile e, lavorando opportunamente sottovuoto, pu\u00f2 essere allontanato, spostando l'equilibrio verso destra."}
{"id": "2314447", "revid": "729019", "url": "https://it.wikipedia.org/wiki?curid=2314447", "title": "Metropolitana di Norimberga", "text": "La metropolitana di Norimberga \u00e8 la metropolitana (\"U-Bahn\" in tedesco) che serve l'omonima citt\u00e0 della Baviera. La rete, che fu inaugurata il 1\u00ba marzo 1972, dispone di 3 linee, per complessive 49 stazioni.\nStoria.\nLa prima pietra del sistema U-Bahn della citt\u00e0 venne posta il 20 marzo del 1967 dal ministro tedesco dei trasporti e dal sindaco di Norimberga.\nIl 1\u00ba marzo 1972 entr\u00f2 in funzione la prima tratta della linea 1 (U 1), Langwasser S\u00fcd - Bauernfeindstra\u00dfe, di 3,7\u00a0km e nel corso degli anni successivi entrarono in servizio ulteriori tratti.\nIl 28 gennaio del 1984 la seconda linea U-Bahn entrava in servizio tra Pl\u00e4rrer e Schweinau. La linea fu oggetto di ulteriori ampliamenti fino a raggiungere l'aeroporto.\nIl 4 dicembre 2004 venne attivata una nuova sezione della U 1, di 1.3\u00a0km, verso F\u00fcrth, dalla stazione Stadthalle alla stazione Klinikum.\nL'8 dicembre 2007 la linea U1 \u00e8 stata ulteriormente estesa a F\u00fcrth Hardh\u00f6he. Tra il 2008 e il 2011 \u00e8 entrata in funzione la terza linea (U 3) a funzionamento automatico. Con l'attivazione della tratta di 1.083 m, il 12 dicembre 2011, la percentuale di popolazione della citt\u00e0 servita dalla rete metropolitana \u00e8 salita al 66%.\nL'interscambio tra le tre U-Bahn \u00e8 possibile nelle stazioni di Pl\u00e4rrer e Hauptbahnhof; in quest'ultima avviene l'interscambio con le ferrovie tedesche mentre la U2 raggiunge l'aeroporto della citt\u00e0.\nProgetti.\n\u00c8 in costruzione un prolungamento della linea U3 verso sud-ovest, dal capolinea di Gro\u00dfreuth a Gebersdorf, con la fermata di intermedia di Kleinreuth; tale prolungamento entrer\u00e0 in servizio, secondo le previsioni, nel 2025.\nRete.\nLa rete conta tre linee, due delle quali condividono la tratta centrale:"}
{"id": "2314449", "revid": "729019", "url": "https://it.wikipedia.org/wiki?curid=2314449", "title": "Salvatore Nuvoletta", "text": "Biografia.\nArruolatosi nei Carabinieri a soli 17 anni, come primo incarico fu trasferito alla caserma di Casal di Principe. Nel giugno del 1982 i carabinieri della stessa caserma furono coinvolti in un conflitto a fuoco con alcuni criminali legati alla camorra nel corso del quale rest\u00f2 ucciso il pregiudicato Mario Schiavone. Questo avvenimento \u00e8 stato posto in relazione con il destino di Salvatore Nuvoletta, anche se quel giorno egli era assente per il turno di riposo settimanale.\nIl 2 luglio 1982 si trovava nel suo paese natale e, mentre giocava con un bambino nei pressi dell'esercizio commerciale di un suo parente, fu avvicinato, chiamato per nome (per accertarsi della sua effettiva identit\u00e0) ed infine ucciso da un commando di \"killer\". Anche se l'azione dei sicari fu rapida e improvvisa, il carabiniere diede prova di eroismo e grande istinto reattivo: resosi conto di ci\u00f2 che stava accadendo, non cerc\u00f2 la fuga, ma anzi scans\u00f2 il bambino presente e si oppose inerme al commando omicida. Il fanciullo che grazie a questa pronta reazione del giovane carabiniere ebbe salva la vita, al tempo aveva 9 anni.\nLa motivazione di questo agguato rimase a lungo sconosciuta, finch\u00e9 da confessioni successivamente rese dal pentito Carmine Schiavone si seppe che esso fu diretta conseguenza dell'uccisione di Mario Schiavone. L'omicidio fu un vero e proprio atto di ritorsione decisa dal cartello camorristico di Casal di Principe, allora retto da Antonio Bardellino. Salvatore Nuvoletta per la sua giovane et\u00e0 risult\u00f2 il bersaglio pi\u00f9 semplice e meno protetto. Per commettere l'atto i casalesi di Bardellino chiesero il benestare della famiglia camorristica di Marano di Napoli, il Clan Nuvoletta, che forn\u00ec anche gli uomini ed il supporto logistico necessario.\nMemoria.\nAlla memoria di Salvatore Nuvoletta \u00e8 stata assegnata la medaglia d'oro al merito civile per aver sacrificato la sua vita per contrastare la criminalit\u00e0 organizzata. Inoltre fu lodato dal Comando Generale dell'Arma dei Carabinieri.\nIl 12 settembre 2009 a Casal di Principe \u00e8 stato inaugurato e dedicato a Salvatore Nuvoletta un centro sportivo polivalente, confiscato a Francesco Schiavone e il 7 maggio 2011 gli viene intitolato lo stadio comunale di Marano di Napoli.\nIl 3 Febbraio del 2015, il sindaco di Marano di Napoli ha consegnato alla famiglia del carabiniere le chiavi di un bene confiscato alla Camorra, in via Marano-Quarto n\u00b043. Si tratta di un terreno agricolo di circa 2800 mq coltivato e un vigneto di 6000 mq, sul quale \u00e8 stata creata la cooperativa sociale \"NUVOLETTA PER SALVATORE\", gestita dal nipote Manuel Nuvoletta e dai fratelli del Carabiniere ucciso nel 1982. Questa fattoria sociale, nata grazie al Consorzio S.O.L.E, ad oggi \u00e8 una realt\u00e0 sul territorio che collabora con l'Ufficio delle Politiche Sociali del Comune di Marano donando parte dei prodotti coltivati alle famiglie che versano in difficolt\u00e0.\nIl 27 febbraio 2016 si \u00e8 svolta la cerimonia di intitolazione della Sezione della Associazione nazionale carabinieri di Giugliano in Campania alla memoria dell'Appuntato Salvatore Nuvoletta alla presenza di autorit\u00e0 militari, civili e religiose tra le quali il Generale di corpo d'armata Franco Mottola.\nSalvatore Nuvoletta \u00e8 ricordato ogni anno il 21 marzo nella Giornata della Memoria e dell'Impegno di Libera, la rete di associazioni contro le mafie, che in questa data legge il lungo elenco dei nomi delle vittime di mafia e fenomeni mafiosi.\nIl 24 Novembre 2018, la piazza antistante la Caserma Comando Stazione Carabinieri, di Trezzano Sul Naviglio (Mi), dove \u00e8 situato il monumento agli Eroi di Pace, \u00e8 stata intitolata all'Appuntato Salvatore Nuvoletta.\nIl 10 ottobre 2019 a Casal di Principe \u00e8 stata inaugurata la scuola dell'infanzia \"Salvatore Nuvoletta\", carabiniere ucciso dalla camorra il 2 luglio 1982. Questa scuola \u00e8 stata edificata su un terreno, di oltre 1700 metri quadri, sequestrati alla camorra. Il giorno dell'inaugurazione erano presenti oltre ai fratelli del Decorato, il sindaco e le cariche politiche locali, magistrati e rappresentati dell'Arma dei Carabinieri, il Dirigente Scolastico, docenti e alunni.\nFilmografia.\nTelevisione.\nSalvatore Nuvoletta: eroe due volte, reportage sulla vita del carabiniere ucciso a Marano"}
{"id": "2314453", "revid": "1573940", "url": "https://it.wikipedia.org/wiki?curid=2314453", "title": "Centropus celebensis", "text": "Il cucal baio (Centropus celebensis ) \u00e8 un uccello della famiglia Cuculidae.\nDistribuzione e habitat.\nQuesto uccello \u00e8 endemico dell'Indonesia.\nTassonomia.\n\"Centropus celebensis\" ha due sottospecie:"}
{"id": "2314455", "revid": "300067", "url": "https://it.wikipedia.org/wiki?curid=2314455", "title": "Terry Stotts", "text": "Ha giocato da professionista in Italia, Spagna e Francia.\nCarriera.\nAtlanta Hawks.\nNel 2002 venne assunto dagli Atlanta Hawks come assistant coach. Fu poi promosso a head coach dopo che Lon Kruger fu licenziato dopo sole 27 partite. Stotts ebbe un record di 52 vittorie e 85 sconfitte con gli Hawks prima di lasciarli e diventare nuovamente un assistant coach, questa volta per i Golden State Warriors.\nMilwaukee Bucks.\nNel 2005, divent\u00f2 l'head coach dei Milwaukee Bucks. Li port\u00f2 ai play-off nella sua prima stagione, ma fu licenziato nella sua seconda il 14 marzo 2007.\nPortland Trail Blazers.\nDopo cinque anni da assistant coach di Rick Carlisle ai Dallas Mavericks, coi quali vince il titolo NBA nel 2011, il 7 agosto 2012 viene nominato coach dei Portland Trail Blazers. Al tempo, il suo record da allenatore era di 115 vittorie e 168 sconfitte. I Blazers finirono con 33 vittorie e 49 sconfitte nella prima stagione si Stotts, perdendo le ultime 13 partite di fila uscendo dalla corsa per la qualificazione ai play-off.\nNella seconda stagione di Stotts con i Trail Blazers, ha allenato la squadra a un record complessivo di 54 vittorie e 28 sconfitte. Hanno battuto gli Houston Rockets nel primo round dei playoff NBA con un colpo da tre punti di Damian Lillard per avanzare al secondo round, ma non sono riusciti a superare i futuri campioni San Antonio Spurs, perdendo in cinque partite.\nNella terza stagione di Stotts, ha portato la squadra a un record complessivo di 51-31. Dopo aver subito alcuni infortuni chiave, sono caduti contro i Memphis Grizzlies nel primo turno dei playoff NBA per 4-1.\nNonostante abbia perso quattro dei suoi titolari, tra cui LaMarcus Aldridge, in pre-stagione, la quarta stagione di Stotts lo ha visto guidare i Trail Blazers al secondo turno, dopo aver sconfitto i Los Angeles Clippers al primo turno. Nel secondo turno, Portland ha giocato la testa di serie Golden State Warriors in una serie di cinque partite molto competitiva, ma alla fine ha perso 4-1. Il 16 maggio 2016, Stotts ha concordato un'estensione del contratto con i Trail Blazers.\nNella stagione 2018-19, Stotts ha portato i Trail Blazers a un record di 53-29 nella regular season e alla loro corsa ai playoff pi\u00f9 profonda in quasi 20 anni. Portland ha sconfitto gli Oklahoma City Thunder 4\u20131 e Denver Nuggets 4\u20133 nei primi due turni, ma \u00e8 stato travolto dai due volte campioni NBA in carica dei Golden State Warriors nelle Conference Finals."}
{"id": "2314458", "revid": "300067", "url": "https://it.wikipedia.org/wiki?curid=2314458", "title": "David Lawrence", "text": "\u00c8 scomparso nel 2017 all'et\u00e0 di 57 anni a causa di un tumore ai polmoni.\nCarriera.\nFino all'et\u00e0 di 22 anni gioca nella squadra di basket della McNeese State University. Viene poi scelto nel draft NBA 1980 alla 14\u00aa chiamata dai Portland Trail Blazers, e da San Antonio Spurs NBA.\nGioca in Serie A per sei stagioni con Trieste (1980-81), Perugia (1983-1986), Mestre (1986-87) , gioca in Spagna e Cremona (1988-89) e ha segnato un totale di 3.889 punti. Dal 1981 al 1983 gioca nella Lega A olandese e viene nominato miglior giocatore d'Olanda. Nel 1989 e nel 1990 gioca nella Lega A Svizzera di Losanna.\nDal 1991 si dedica principalmente alla carriera di allenatore. Dal 1991 al 1999 collabora con la societ\u00e0 Corona-Platina di Cremona come allenatore del settore giovanile e nella prima squadra come giocatore e allenatore. Dal 1993 consegue la qualifica di allenatore nazionale. nel 1999-2000 gioca a Pistoia e svolge anche il ruolo di aiuto allenatore . Nel 2000-01 allena nella Lega A (Treviglio) femminile raggiungendo un quinto posto. Partecipa all'All Stars Game femminile del dicembre 2000 come capo allenatore. Negli ultimi anni ha allenato una squadra femminile di Brescia per una stagione e per due la squadra femminile portandola in serie B, di Cremona. Dal 2011-2013 ha allenato le squadre maschili di Castiglione d'Adda, Casalmorano, e Floris Cremona. Ha inoltre allenato anche alla Cavasport in Promozione Maschile a Cremona\nBiografia.\nDave nasce in una famiglia molto numerosa con ben 13 fratelli.\nIn Italia si sposa con Daniela, bancaria, da cui ha due figlie: Susan Nichole (1990) e Brenda Carolina (1997) cantante, concorrente a The Voice of Italy 2019. Lotta per vari anni contro un tumore al cervello che sembrava essere sotto controllo, ma scopre di avere anche un tumore ai polmoni che lo porta via in soli 4 mesi."}
{"id": "2314460", "revid": "1482985", "url": "https://it.wikipedia.org/wiki?curid=2314460", "title": "Domenicantonio Spina Diana", "text": "Tra le sue attivit\u00e0 parlamentari si ricorda una proposta di legge presentata come primo firmatario: \"Norme per l'istituzione di nuove case da gioco sul territorio nazionale\" (presentata il 25 febbraio 2002, annunziata il 26 febbraio 2002)."}
{"id": "2314461", "revid": "1452073", "url": "https://it.wikipedia.org/wiki?curid=2314461", "title": "Af (mitologia)", "text": "Af () \u00e8 uno degli angeli della morte nella mitologia ebraica, nonch\u00e9 uno degli angeli della distruzione e dell'ira.\nInsieme a Hemah, Af ingoi\u00f2 Mos\u00e8 fino al suo membro circonciso, ma quando la moglie di Mos\u00e8, Sefora, circoncise il figlio Gherson, pose fine all'ira di Dio e gli angeli dovettero lasciare Mos\u00e8. Secondo la versione del mito riportata da Louis Ginzberg, Dio mand\u00f2 i due angeli per punire Mos\u00e8 perch\u00e9 voleva perdere tempo lungo la strada prima di arrivare in Egitto ad annunciare la fine della schiavit\u00f9, in quanto il suo popolo credeva che sarebbe dovuta durare quattrocento anni; Dio quindi gli parl\u00f2 dicendo che la profezia di Giuseppe garantiva che sarebbe durata 210 anni, e i due angeli lo ingoiarono interamente, per poi sputarlo dopo la circoncisione del figlio. Mos\u00e8 quindi li attacc\u00f2 e trafisse Hemah. Af \u00e8 alto 500 parasanghe e risiede nel settimo cielo, dove, secondo il mito dell'ascensione di Mos\u00e8, quest'ultimo lo vede insieme a Hemah (Af \u00e8 la \"rabbia\", Hemah la \"collera\") e ne rimane impaurito.\nAf \u00e8 citato nello \"Zohar\" e nel \"Midrash Tehillim\". Nello \"Zohar\" sono citati due spiriti chiamati \"ira\" (Af) e \"collera\" (Hemah), cui si riferirebbe il versetto 9:19 del Deuteronomio (Devarim) con \u00abPerciocch\u00e9 io temeva a cagione dello sdegno e dell\u2019ira\u00bb; Af \u00e8 definito anche come un qliphah, cui si riferirebbe un versetto del salmo 78 (Sl 78:38) con \u00abPi\u00f9 volte trattenne la sua ira\u00bb. Nel \"Midrash Tehillim\" \u00e8 citato nella spiegazione del versetto 6 del salmo 7, tra i cinque angeli sterminatori che secondo il rabbino Samuel ben Nahman Dio avrebbe mandato a Mos\u00e8 quando sal\u00ec sulla montagna e gli Israeliti avevano peccato: l'ira (Af), la collera, il furore, la rovina e l'estirpazione; quando in Esodo 32:13 Mos\u00e8 dice a Dio \u00abai quali giurasti in te\u00bb, riferendosi a Abramo, Isacco e Giacobbe, se ne sarebbero andati gli angeli della collera, della rovina e dell'estirpazione, e sarebbero rimasti l'ira e il furore, cui si riferisce Deuteronomio 9:19. A questo punto Mos\u00e8 avrebbe detto di non poter affrontare entrambi, e questo \u00e8 rappresentato dal versetto del salmo, \u00abErgiti, o SIGNORE, nell'ira tua\u00bb; Mos\u00e8 infatti si sarebbe sollevato contro il furore, come si deduce da Salmi 106:23, \u00abEgli parl\u00f2 di sterminarli; tuttavia Mos\u00e8, suo eletto, stette sulla breccia davanti a lui per impedire all'ira sua di distruggerli\u00bb, e Isaia 27:4, \u00abNessuna ira \u00e8 in me\u00bb.\nSecondo la versione del \"Pirke Rabbenu ha-Kadosh\" curata da Samuel Sch\u00f6nblum, esistono sei angeli della morte: Gabriel (per le vite dei giovani), Kafziel (per i re), Meshabber (per gli animali), Mashhit (per i bambini), Af (per gli uomini), Hemah (per gli animali domestici). L'angelo della morte non \u00e8 propriamente un angelo malvagio o caduto: egli rimane sempre un emissario di Dio, al servizio di quest'ultimo. Af e Hemah sono identificabili con Azza e Azazel."}
{"id": "2314463", "revid": "599013", "url": "https://it.wikipedia.org/wiki?curid=2314463", "title": "Andrew Anderson", "text": ""}
{"id": "2314466", "revid": "1573940", "url": "https://it.wikipedia.org/wiki?curid=2314466", "title": "Centropus toulou", "text": "Il cucal del Madagascar o cuculo fagiano malgascio (Centropus toulou ) \u00e8 un uccello della famiglia Cuculidae.\nDistribuzione e habitat.\nQuesto uccello vive in Madagascar, nelle Mayotte, nelle Seychelles e nelle Comore.\nTassonomia.\n\"Centropus celebensis\" ha tre sottospecie:"}
{"id": "2314468", "revid": "122246", "url": "https://it.wikipedia.org/wiki?curid=2314468", "title": "Confraternita di San Jacopo di Compostella", "text": "La Confraternita di San Jacopo di Compostella \u00e8 una confraternita con sede a Perugia nata nel 1981. Si propone in particolare di promuovere il Cammino di Santiago di Compostela.\nStoria.\nNel 1981, sulle spoglie di una confraternita compostellana perugina del XIV secolo attiva per l'assistenza e il ricovero dei pellegrini che si dirigevano numerosi presso i luoghi santi, nasce la Confraternita di San Jacopo di Compostella. Nel 1989 viene ufficialmente riconosciuta dalle autorit\u00e0 ecclesiastiche competenti in qualit\u00e0 di associazione pubblica di fedeli secondo il Codice di diritto canonico vigente.\nCammino di Santiago di Compostella.\nLa Confraternita si \u00e8 posta l'obiettivo, fin dalla sua costituzione, di promuovere il pellegrinaggio verso la tomba dell'Apostolo san Giacomo a Santiago di Compostela. Nel 1991 a Itero del Castillo, lungo il Cammino francese verso Santiago, la Confraternita ristruttura l'antico Ospedale di \"San Nicol\u00e1s\" (appartenuto all'Ordine di San Giovanni) trasformandolo nel primo luogo di accoglienza per pellegrini gestito da italiani. San Nicol\u00e1s \u00e8 in funzione da aprile ai primi di ottobre.\nLa Via Francigena.\nIn anni recenti la Confraternita gestisce nel periodo estivo anche diverse strutture di accoglienza sulla via Francigena, due in Toscana (una a San Gimignano presso il convento di S. Agostino e una a Radicofani chiamato lo \"Spedale di san Pietro e Giacomo)\" e una a Roma (lo \"Spedale della Provvidenza di San Giacomo e di San Benedetto Labre)\". Quest'ultimo \u00e8 aperto tutto l'anno ed offre accoglienza ai pellegrini che, muniti di credenziale, arrivano a Roma dopo aver percorso almeno 100\u00a0km a piedi.\nStruttura della Confraternita.\nLa Confraternita ha sede a Perugia, dispone di un oratorio dove l'ultima domenica di maggio di ogni anno celebra la vestizione dei nuovi confratelli alla presenza del Cappellano responsabile della vita spirituale della confraternita. Rettore della Confraternita di san Jacopo di Compostella \u00e8 Paolo Caucci von Saucken, segue il Collegio dei Priori in rappresentanza dei Capitoli presenti in tutto il territorio nazionale. I confratelli sono distinti in ordinari e confratelli pellegrini ovvero coloro che hanno compiuto il pellegrinaggio a piedi, a cavallo o in bicicletta a Santiago di Compostella.\nAttivit\u00e0 della Confraternita.\nLa Confraternita organizza pellegrinaggi nei maggiori luoghi di culto cristiano. Tra i tanti si ricordano: verso Santiago di Compostela in occasione dell'anno Santo Jacobeo; \"ad limina Petri\" (lungo la via Francigena); \"ad Limina sancti Nicolai\" (Roma, Monte Sant'Angelo, Bari); \"Ad Sanctum Sepulcrum\" (a Gerusalemme); \"ad Limina Lourdes\"; \"dal Volto Santo alla Sacra Sindone\" (Lucca, Torino) e recentemente \"Ad Sanctum Jacobum Calatahieronis\" (Da San Giacomo di Camaro a San Giacomo di Caltagirone) e \"alla Tomba di Sant'Emidio\" (Cammino Francescano della Marca, Assisi-Ascoli Piceno).\nLa Confraternita ha una propria rivista \"Santiago\" ed edita una la collana di pubblicazioni \u201cFinisterre\u201d ed \u00e8 associata al Centro italiano di studi compostellani. Inoltre la Confraternita \u00e8 l'unico istituto in Italia che rilascia la cosiddetta \"credenziale\" ovvero il documento che attesta la condizione di pellegrino e necessario per percorrere le vie di pellegrinaggio in direzione dei luoghi santi."}
{"id": "2314469", "revid": "287204", "url": "https://it.wikipedia.org/wiki?curid=2314469", "title": "Luigi Soffrido", "text": "Caratteristiche tecniche.\nSoffrido giocava come ala o come mezzala; sopperiva con la corsa e l'agonismo alle proprie carenze tecniche.\nCarriera.\nGiocatore.\nEsordisce sedicenne nel Derthona nella stagione 1937-1938. Con i piemontesi ottiene la promozione in Serie C nella stagione 1940-1941, e viene riconfermato anche per le due annate successive in terza serie, fino allo scoppio della seconda guerra mondiale.\nDurante il periodo bellico milita nel , disputa il Torneo Benefico Lombardo 1945 nelle file del e alla ripresa dei campionati si trasferisce alla Pro Sesto, dove rimane due stagioni tra i cadetti; nel 1946 viene anche convocato in una rappresentativa nazionale denominata \"Italia Lavoratori\", con cui disputa una partita amichevole contro una selezione polacca. Nel 1947 approda in Serie A all': esordisce il 14 settembre 1947 in Alessandria-Juventus (1-3) e totalizza 21 presenze e 2 reti nel campionato concluso con la retrocessione dei \"grigi\". Rimane ad Alessandria anche nelle due stagioni successive tra i cadetti, facendo registrare il proprio record di marcature (17) nel campionato 1948-1949, e poi per altre due annate in Serie C.\nNel 1952, all'et\u00e0 di 31 anni, lascia i piemontesi e scende in IV Serie, ingaggiato dal Trapani. A causa dell'et\u00e0 avanzata del giocatore e delle condizioni fisiche precarie, l'acquisto suscita diverse polemiche, poi smentite dalle prestazioni sul campo. Soffrido rimane a Trapani per cinque stagioni consecutive, ricoprendo il ruolo di \"leader\" dello spogliatoio e assumendo anche l'incarico di allenatore sul finire della stagione 1956-1957; chiude la carriera all'et\u00e0 di 38 anni, dopo un biennio nel Derthona.\nAllenatore.\nTerminata la carriera agonistica, allena per due stagioni il Derthona, subentrando a Mario Pietruzzi nel corso del campionato 1961-1962. Nel 1963 torna a Trapani, anche in questo caso sostituendo un collega (Francesco Lamberti), senza poter evitare la retrocessione in Serie D; due anni pi\u00f9 tardi, nel 1965, inizia la stagione sulla panchina dell' per poi essere chiamato nuovamente a Trapani in sostituzione dell'allenatore Piacentini. In seguito allena il (dove viene esonerato alla 10\u00aa giornata) e l'Angolana, con cui ottiene la salvezza nel campionato di Serie D 1969-1970.\nProsegue la carriera sulle panchine di Vis Pesaro, Pro Lanciano, Palmese e Leonzio."}
{"id": "2314471", "revid": "222571", "url": "https://it.wikipedia.org/wiki?curid=2314471", "title": "Francesco Rossi (militare 1865)", "text": "Biografia.\nMilitare di carriera, si arruol\u00f2 volontario nell'Esercito come sottoufficiale nel 1883, e gi\u00e0 l'anno successivo fu assegnato ad un reparto di cavalleria, il Reggimento Genova.\nAll'inizio della guerra nel 1915, ormai maggiore, pass\u00f2 al Reggimento Udine, inquadrato nella III Armata comandata dal Duca d'Aosta. Nel 1916, dopo la battaglia di Gorizia, fu decorato una prima volta con la medaglia d'argento al valor militare.\nIl 22 luglio dell'anno seguente divenne, con il grado di tenente colonnello, il 43\u00ba Comandante del Reggimento \"Piemonte Reale Cavalleria\". Il reparto, una delle eccellenze della cavalleria italiana, era inquadrato nel XIII Corpo d'Armata, al comando del generale Sani.\nDurante la prima battaglia del Piave, nella ritirata seguita alla battaglia di Caporetto Rossi, nel frattempo nominato colonnello, assunse il comando della retroguardia del Corpo d'Armata per proteggerne il ripiegamento verso il Tagliamento, che si concluse il 1\u00ba novembre. Mentre la ritirata proseguiva verso il Piave, il Comandante con i suoi cavalieri fu circondato da forze nemiche dotate di armi leggere a Cessalto (TV), nella frazione di S. Maria (o Madonna) di Campagna, nella notte tra l'8 ed il 9 novembre. Rifiutata la resa offerta dal nemico, il colonnello Rossi fu gravemente ferito nello scontro a fuoco e mor\u00ec il giorno successivo. Per questo fu insignito, il 16 agosto 1918, della medaglia d'oro al valor militare alla memoria.\nLa salma, traslata nel 1924 a Paganica, fu tumulata definitivamente il 18 giugno del 1939 nella roccia presso il Santuario della Madonna d'Appari, vicino a L'Aquila.\nGli sono state dedicate caserme a L'Aquila (ospita attualmente il 9\u00ba Reggimento Alpini) ed a Merano."}
{"id": "2314472", "revid": "23173340", "url": "https://it.wikipedia.org/wiki?curid=2314472", "title": "Suzeraineit\u00e9", "text": ""}
{"id": "2314473", "revid": "36426", "url": "https://it.wikipedia.org/wiki?curid=2314473", "title": "Giovanni di Ambrogio", "text": ""}
{"id": "2314474", "revid": "361895", "url": "https://it.wikipedia.org/wiki?curid=2314474", "title": "Pietro Alamanno", "text": ""}
{"id": "2314476", "revid": "599013", "url": "https://it.wikipedia.org/wiki?curid=2314476", "title": "Rashad Wright", "text": ""}
{"id": "2314482", "revid": "712828", "url": "https://it.wikipedia.org/wiki?curid=2314482", "title": "Godor", "text": ""}
{"id": "2314488", "revid": "1573940", "url": "https://it.wikipedia.org/wiki?curid=2314488", "title": "Centropus sinensis", "text": "Il cucal maggiore (Centropus sinensis ) \u00e8 un uccello della famiglia Cuculidae.\nDistribuzione e habitat.\nQuesto uccello vive in Asia meridionale, centro e sudorientale, dal Pakistan e la Cina fino all'Indonesia.La sottospecie \"C. s. sinensis\" vive in Pakistan, India (valle dell'Indo, regione subhimalayana fino all'Assam), Nepal, Bhutan e il sud della Cina (Guangxi, Fujian, Zhejiang);\"C. s. parroti\" vive nell'India peninsulare, dagli stati di Orissa e Madhya Pradesh in gi\u00f9;\"C. s. intermedius\" vive in Bangladesh, Myanmar, sud della Cina (Yunnan, Hainan), Thailandia, Laos, Vietnam e nella parte settentrionale della penisola della Malaysia;\"C. s. bubutus\" vive nella Malaysia peninsulare meridionale, su Sumatra, Giava, Bali, su Nias, sulle Isole Mentawai, nel Borneo e nelle Filippine occidentali (Palawan, Balabac e Isola Cagayan);\"C. s. kangeangensis\" vive invece sulle Isole Kangean, in Indonesia.\nTassonomia.\n\"Centropus sinensis\" ha sei sottospecie:"}
{"id": "2314494", "revid": "666668", "url": "https://it.wikipedia.org/wiki?curid=2314494", "title": "Coppa Iberica (calcio a 5)", "text": "La Coppa Iberica (in portoghese \"Ta\u00e7a Ib\u00e9rica\"; in spagnolo \"Copa Ib\u00e9rica\") \u00e8 stata una competizione interconfederale di calcio a 5 che opponeva i vincitori del campionato spagnolo e quelli del portoghese.\nStoria.\nIl trofeo ha visto la predominanza delle formazioni spagnole, vittoriose in tutte e tre le edizioni disputate: per due volte l' e per una ."}
{"id": "2314496", "revid": "1543377", "url": "https://it.wikipedia.org/wiki?curid=2314496", "title": "Storia della Corea", "text": "La storia della Corea si estende dai tempi del Paleolitico inferiore fino ai giorni nostri.\nSintesi.\nI pi\u00f9 antichi esempi conosciuti di ceramica coreana risalgono intorno all'8000 a.C., mentre il periodo neolitico inizi\u00f2 prima del 6000 a.C., seguito dall'et\u00e0 del bronzo intorno al 2500 a.C. Secondo il \"Samguk yusa\" e altre testimonianze dell'era medievale coreana il regno di Gojoseon (Antico Joseon) sarebbe stato fondato nel 2333 a.C., finendo con l'estendersi dalla penisola coreana a gran parte della Manciuria. Verso il III secolo a.C. si disgreg\u00f2 in vari Stati successori.\nAll'incirca intorno all'anno zero dell'era cristiana i tre regni (Goguryeo, Silla e Baekje) conquistarono gli altri Stati successori di Gojoseon, giungendo a dominare la penisola e gran parte della Manciuria. I tre regni rivaleggiavano tra loro sia economicamente sia militarmente. Goguryeo e Baekje godettero di maggior potere per gran parte dell'era, soprattutto Goguryeo, che sconfisse le massicce invasioni cinesi. Il potere di Silla si estese invece lentamente attraverso la Corea, affermandosi infine verso il 676 come il primo Stato unificato che abbracciava la maggior parte della penisola coreana, mentre l'ex generale di Goguryeo Dae Jo-yeong fond\u00f2 Balhae come successore dello stesso Goguryeo.\nLo stesso Silla unificato croll\u00f2 alla fine del IX secolo, lasciando spazio al tumultuoso periodo dei tre regni posteriori (892-936), che si concluse con l'affermazione della dinastia Goryeo. Dopo la caduta di Balhae nel 926 a opera dei Khitani gran parte del suo popolo, guidato dal principe ereditario Dae Gwang-hyeon, fu assorbito da Goryeo.\nIl periodo Goryeo vide la codificazione delle leggi, l'introduzione di un apparato amministrativo statale e la fioritura del buddhismo. Nel 993-1019 la dinastia khitana dei Liao invase Goryeo, ma fu respinta. Nel 1238 fu la volta dell'Impero mongolo che invase la penisola iniziando una guerra di quasi trent'anni, al termine della quale le due parti firmarono un trattato di pace.\nNel 1392, a seguito di un colpo di Stato, il generale Yi Seong-gye fond\u00f2 la dinastia Joseon (1392-1910). Re Sejong il Grande (1418-1450) promulg\u00f2 l'hang\u016dl, l'alfabeto coreano. Tra il 1592 e il 1598 il Giappone invase la Corea, ma fu infine respinto grazie agli sforzi degli eserciti e della marina guidata dall'ammiraglio Yi Sun-shin. Negli anni 1620 e 1630 Joseon sub\u00ec invasioni dalla dinastia manci\u00f9 dei Qing.\nA cominciare dagli anni 1870 il Giappone inizi\u00f2 ad allontanare la Corea dalla sfera d'influenza della Cina per attirarla nella propria. Nel 1895 l'imperatrice Myeongseong fu assassinata da agenti giapponesi. Nel 1897 Joseon fu ridenominato Impero coreano (1897-1910) e re Gojong divenne l'imperatore Gojong.\nNondimeno, nel 1905 i giapponesi costrinsero la Corea a firmare il trattato dell'Eulsa che trasformava il Paese in un protettorato e successivamente, nel 1910, un secondo trattato che annetteva direttamente la Corea all'Impero giapponese, sebbene nessuno dei due accordi sia considerato legalmente valido. La resistenza coreana all'invasione nipponica si manifest\u00f2 in maniera non violenta nel massiccio movimento del 1\u00ba marzo del 1919. In seguito il movimento di liberazione coreano, coordinato dal governo provvisorio della Repubblica di Corea in esilio, fu largamente attivo nelle confinanti Manciuria, Cina e Siberia.\nCon la sconfitta del Giappone nel 1945 le Nazioni Unite misero a punto piani per un'amministrazione fiduciaria da parte dell'Unione Sovietica e degli Stati Uniti, ma furono presto abbandonati. Nel 1948 furono istituiti nuovi governi, quello democratico della Corea del Sud e quello comunista della Corea del Nord divisi al 38\u00ba parallelo. Le tensioni irrisolte della divisione emersero per\u00f2 nella guerra di Corea del 1950, quando la Corea del Nord invase la Corea del Sud.\nPreistoria.\nL'evidenza archeologica mostra che i primi insediamenti di ominidi nella penisola coreana risalgono a 700.000 anni fa, anche se alcuni nordcoreani sostengono che essa potrebbe essere stata abitata gi\u00e0 1.000.000 di anni fa. Manufatti per la costruzione di utensili del periodo paleolitico (dal 700.000 al 40.000 a.C.) sono stati rinvenuti nelle odierne province di Hamgy\u014fng Settentrionale, P'y\u014fngan Meridionale, Gyeonggi e Chungcheong Settentrionale e Chungcheong Meridionale. Le persone abitavano nelle caverne e costruivano case, usando il fuoco per cuocere il cibo e per riscaldarsi. Cacciavano, raccoglievano e pescavano con utensili di pietra.\nPeriodo della ceramica di Jeulmun.\nLa pi\u00f9 antica ceramica coreana conosociuta risale intorno all'8000 a.C. o a prima; e testimonianze della mesolitica cultura della ceramica a pettine o ceramica di Yungimun si trovano in tutta la penisola. Un esempio di un sito dell'era di Yungimun \u00e8 quello di Gosan-ni a Jeju-do. La ceramica di Jeulmun o con motivo a pettine si trova dopo il 7000 a.C. e la ceramica con motivi a pettine su tutto il vasellame si trova concentrata presso siti nella Corea centro-occidentale tra il 3500-2000 a.C., un'epoca in cui esistevano numerosi insediamenti come Amsa-dong (\uc554\uc0ac\ub3d9). La ceramica di Jeulmun presenta somiglianze nei motivi e nelle forme essenziali con la cultura J\u014dmon in Giappone e con quella della provincia marittima russa, della Mongolia e dei bacini dei fiumi Amur e Songhua della Manciuria.\nPeriodo della ceramica di Mumun.\nLe prove archeologiche dimostrano che le societ\u00e0 agricole e le pi\u00f9 antiche forme di complessit\u00e0 socio-politica emersero in Corea nel periodo della ceramica di Mumun (circa 1500-300 a.C.). I popoli della Corea meridionale adottarono un'agricoltura intensiva su campi aridi e risaie con una molteplicit\u00e0 di colture nel primo periodo Mumun (1500-850 a.C.). Le prime societ\u00e0 guidate da uomini importanti o capi si ebbero nel medio Mumun (850-550 a.C.) e le prime pretenziose sepolture di \u00e9lite possono essere ricondotte al tardo Mumun (circa 550-300 a.C.). La produzione in bronzo inizi\u00f2 nel medio Mumum e acquis\u00ec sempre maggiore importanza nel cerimoniale e nella societ\u00e0 politica di Mumun dopo il 700 a.C. Il Mumun \u00e8 il primo periodo in cui dei villaggi sorgono, si espandono e poi cadono: alcuni importanti esempi includono Songguk, Daepyeong e Igeum-dong. La crescente presenza di commerci a lunga distanza, un aumento dei conflitti locali e l'introduzione della metallurgia del bronzo e del ferro sono tendenze che denotano la fine del Mumun intorno al 300 a.C.\nGojoseon.\nGojoseon fu il primo regno coreano. Secondo il \"Samguk yusa\" e altre testimonianze dell'era medievale coreana Gojoseon fu fondato nel 2333 a.C. dal leggendario Dangun, che si diceva fosse disceso dal \"Signore del Cielo\".\nGli abitanti di Gojoseon erano i discendenti di trib\u00f9 altaiche migranti che si stabilirono nella Manciuria, nella Cina estremo-orientale a nord del fiume Azzurro e nella penisola coreana. Sono la prima linea ancestrale diretta coreana di cui vi sia testimonianza scritta.\nInizialmente Gojoseon era probabilmente ubicato nel Liaoning, ma intorno al 400 a.C. trasfer\u00ec la sua capitale a Pyongyang, la capitale della moderna Corea del Nord.\nCultura del bronzo.\nSi ritiene che l'et\u00e0 del bronzo in Corea sia cominciata intorno al 1500-1000 a.C., sebbene recenti testimonianze archeologiche suggeriscano che potrebbe essere iniziata fin dal 2500 a.C. Sono stati trovati pugnali, specchi e armamentari di bronzo, come pure testimonianze di forme di governo in citt\u00e0 cinte da mura. Erano coltivati riso, fagioli rossi, fagioli di soia e miglio, mentre case rettangolari infossate e siti sempre pi\u00f9 grandi sepolture con dolmen si trovano in tutta la penisola. Testimonianze contemporanee suggeriscono che Gojoseon pass\u00f2 da una federazione feudale di citt\u00e0 cinte da mura a un regno centralizzato almeno prima del IV secolo a.C.\nCultura del ferro.\nSi ritiene che entro il III secolo a.C. la cultura del ferro si stesse sviluppando in Corea, anche grazie all'arrivo di ondate migratorie in fuga dalla Cina, spinte a est e a sud dalla pressione degli Stati combattenti. Recentemente \u00e8 stato per\u00f2 trovato uno specchio di ferro a Songseok-ri, nella contea di Kangdong-gun (Pyongyang) in Corea del Nord, che potrebbe aver avuto origine dal 1200 a.C.\nIntorno a questo periodo nella parte meridionale della penisola coreana sorse uno Stato chiamato Jin. Di esso si sa pochissimo, ma \u00e8 confermato che stabil\u00ec relazioni con la Cina degli Han ed esport\u00f2 manufatti verso gli Yayoi del Giappone. Un re di Gija Joseon potrebbe essere fuggito a Jin dopo un colpo di Stato a opera di Wiman. Jin in seguito si evolse nelle confederazioni di Samhan.\nSuccessivamente la dinastia Han sconfisse Wiman Joseon e fond\u00f2 le quattro comanderie di Han.\nDeclino e caduta.\nLa sequenza di eventi che condussero al declino e alla caduta di Gojoseon \u00e8 oggetto discussione, a seconda del modo in cui gli storici considerano Gija Joseon. La teoria suggerita da Joseon Sangosa \u00e8 che Gojoseon si disintegr\u00f2 verso il 300 a.C. quando perse gradualmente il controllo dei suoi antichi feudi. Molti stati minori emersero dall'antico territorio di Gojoseon, come Buyeo, Okjeo, Dongye, Guda, Galsa, Gaema e Hangin. Goguryeo e Baekje discesero da Buyeo. I tre regni si riferiscono a Goguryeo, Baekje e Silla, sebbene Buyeo e la confederazione di Gaya siano esistite rispettivamente nel V e nel VI secolo.\nProto-tre regni.\nIl periodo dei proto-tre regni, chiamato talvolta il periodo dei molti Stati (\uc5f4\uad6d\uc2dc\ub300), \u00e8 l'epoca prima dell'ascesa dei tre regni di Corea, che comprendevano Goguryeo, Silla e Baekje, ed ebbe luogo dopo la caduta di Gojoseon. Questo periodo di tempo vide numerosi Stati sorgere dai precedenti territori di Gojoseon, tra i quali i pi\u00f9 vasti e influenti erano Dongbuyeo e Bukbuyeo.\nBuyeo e gli altri Stati settentrionali.\nDopo la caduta di Gojoseon Buyeo sorse nelle odierne Corea del Nord e Manciuria meridionale, all'incirca dal II secolo a.C. al 494 d.C. I suoi resti furono assorbiti da Goguryeo nel 494 e sia Goguryeo sia Baekje, due dei tre regni di Corea, si considerarono suoi successori.\nSebbene le testimonianze siano scarse e contraddittorie, si pensa che nell'86 a.C. si sia sviluppata Dongbuyeo (Buyeo Est), a seguito del quale l'originale Buyeo viene a volte designata come Bukbuyeo (Buyeo Nord). Jolbon Buyeo fu il predecessore di Goguryeo e nel 538 Baekje si rinomin\u00f2 Nambuyeo (Buyeo Sud).\nOkjeo era uno Stato tribale localizzato nella penisola coreana settentrionale e fu fondato come entit\u00e0 autonoma dopo la caduta di Gojoseon, di cui aveva fatto in precedenza parte. Tuttavia non divenne mai un regno completamente sviluppato a causa dell'intervento dei regni vicini. Okjeo infatti divenne tributario di Goguryeo e fu infine annesso in quest'ultimo da Gwanggaeto il Grande nel V secolo.\nDongye era un altro piccolo regno situato nella penisola coreana settentrionale. Dongye confinava con Okjeo e i due regni affrontarono lo stesso fato diventare tributari del crescente impero di Goguryeo. Anche Dongye anticamente faceva parte di Gojoseon prima della sua caduta.\nSamhan.\nSamhan (\u4e09\u97d3) si riferisce alle tre confederazioni di Mahan, Jinhan e Byeonhan. Le Samhan erano ubicate nella regione meridionale della penisola coreana. Queste tre confederazioni divennero alla fine le fondamenta su cui vennero poi costituiti i regni di Baekje, Silla e Gaya. Mahan era quella pi\u00f9 vasta ed era costituita da 54 stati. Byeonhan e Jinhan consistevano entrambe di dodici Stati, portando a 78 il totale degli stati all'interno delle Samhan. Il termine \"Samhan\" fu usato in seguito per descrivere i tre regni di Corea.\nOggi il nome \"hanja\" della Corea deriva proprio dall\"'hanja\" di Samhan (\u97d3).\nPeriodo dei tre regni.\nGoguryeo.\nGoguryeo fu fondato nel 37 a.C. da Jumong (nome postumo Dongmyeong). In seguito re Taejo accentr\u00f2 il governo. Goguryeo fu anche il primo regno coreano ad adottare il buddhismo come religione di Stato nel 372, sotto il regno di re Sosurim.\nGoguryeo raggiunse il suo apogeo nel V secolo, quando il regno di re Gwanggaeto e di suo figlio, re Jangsu, si espansero in quasi tutta la Manciuria e parte della Mongolia interna, strappando anche la regione di Seul a Baekje. Durante i loro regni Gwanggaeto e Jangsu sottomisero anche Baekje e Silla.\nGoguryeo in seguito combatt\u00e9 e respinse massicce invasioni cinesi nella guerra Goguryeo-Sui del 598-614, contribuendo alla caduta dei Sui, e continu\u00f2 a respingere la dinastia Tang sotto la guida di parecchi importanti generali, compresi Yeon Gaesomun e Yang Manchun.\nTuttavia le numerose guerre con la Cina sfiancarono e indebolirono Goguryeo che, dopo lotte di potere intestine, nel 668 fu conquistato dalle forze alleate di Silla e dei Tang.\nBaekje.\nLa fondazione di Baekje a opera del re Onjo nel 18 a.C., come affermato nel \"Samguk sagi\", segu\u00ec quelle dei suoi vicini e rivali, Goguryeo e Silla.\nIl \"Sanguo Zhi\" menziona Baekje come membro della confederazione di Mahan nel bacino del fiume Han (vicino all'odierna Seul). Si espanse nel sud-ovest (province di Chungcheong e Jeolla) della penisola e divenne una notevole potenza politica e militare. Allo stesso tempo Baekje si scontr\u00f2 ferocemente con Goguryeo e le comanderie cinesi i cui confini ostacolavano le sue ambizioni territoriali.\nAl suo culmine nel IV secolo aveva assorbito tutti gli Stati Mahan e soggiogato la maggior parte della penisola coreana occidentale (comprese le moderne province di Gyeonggi, Chungcheong e Jeolla, come pure parte di Hwanghae e Gangwon) in un governo centralizzato. Baekje assorb\u00ec la cultura e la tecnologia cinese attraverso i contatti con le dinastie del Sud durante l'espansione del suo territorio.\nBaekje svolse un ruolo fondamentale nella trasmissione degli elementi culturali cinesi, come la scrittura, il buddhismo, la metallurgia, i progressi nel campo della ceramica e la sepoltura cerimoniale, nell'antico Giappone. Altri aspetti della cultura furono trasmessi anche quando la corte di Baekje si ritir\u00f2 in Giappone dopo la conquista del Paese: Baekje fu infatti sconfitto da una coalizione di forze tra Silla e la dinastia Tang nel 660.\nSilla.\nSecondo la leggenda il regno di Silla incominci\u00f2 con l'unificazione di sei comunit\u00e0 rette da capi della confederazione di Jinhan da parte di Bak Hyeokgeose nel 57 a.C., nell'area sudorientale della Corea. Il suo territorio includeva l'odierna citt\u00e0 portuale di Pusan e infatti in seguito Silla si afferm\u00f2 come potenza marittima responsabile della distruzione dei pirati giapponesi, specialmente durante il periodo di Silla unificato.\nI manufatti di Silla, che comprendono oggetti metallici in oro di eccezionale fattura, mostrano influenze dei nomadi delle steppe settentrionali, mentre quelle cinesi appaiono minori rispetto a quelle presenti a Goguryeo e Baekje. Silla si espanse rapidamente occupando il bacino del fiume Han e unificando le varie citt\u00e0 stato.\nEntro il II secolo Silla era divenuto un grande Stato, occupando e influenzando le citt\u00e0 Stato vicine. Cominci\u00f2 ad acquistare potere quando nel 562 annett\u00e9 la confederazione di Gaya, tra Baekje e Silla. Silla affront\u00f2 spesso la pressione di Baekje e del Giappone e in varie occasioni si alle\u00f2 o fece guerra con la stessa Baekje e con Goguryeo.\nNel 660 re Muyeol di Silla ordin\u00f2 ai suoi eserciti di attaccare Baekje. Il generale Kim Yushin, aiutato dalle forze Tang, conquist\u00f2 Baekje. Nel 661 Silla e i Tang mossero contro Goguryeo, ma furono respinti. Re Munmu, figlio di Muyeol e nipote del generale Kim, lanci\u00f2 un'altra campagna nel 667 e Goguryeo cadde poi l'anno seguente.\nGaya.\nGaya era una confederazione di comunit\u00e0 rette da capi nella valle del fiume Nakdong della Corea meridionale, sorta dalla confederazione di Byeonhan del periodo Samhan. Nel 562 Gaya fu infine assorbita da Silla.\nStati del Nord e del Sud.\nIl termine Stati del Nord e del Sud si riferisce a Silla unificato e a Balhae durante l'epoca in cui Silla controllava la penisola coreana mentre Balhae si espandeva in Manciuria. Durante questo periodo vi furono significati progressi nel campo della cultura e della tecnologia, specialmente nel Silla unificato.\nSilla unificato.\nDopo le guerre di unificazione la dinastia Tang fond\u00f2 dei territori nell'ex Goguryeo e cominci\u00f2 ad amministrare e istituire comunit\u00e0 a Baekje. Silla attacc\u00f2 i cinesi a Baekje e nella Corea settentrionale nel 671. La Cina invase poi Silla nel 674, ma quest'ultimo sconfisse l'esercito cinese nel nord. Entro il 676 Silla scacci\u00f2 le forze Tang dalla penisola compiendo l'unificazione della maggior parte dei tre regni.\nIl Silla unificato fu un'epoca in cui le arti coreane ebbero una straordinaria fioritura e il buddhismo divenne una parte importante della cultura di Silla. Monasteri buddhisti come quello di Bulguksa sono esempi dell'avanzata architettura coreana e dell'influenza buddhista. Opere artistiche e architettoniche di questo periodo promosse dallo Stato comprendono il tempio di Hwangnyongsa, il tempio di Bunhwangsa e la grotta di Seokguram, un patrimonio dell'umanit\u00e0. Il Silla unificato fu anche un tempo di pace, in quanto la dinastia Song della Cina mantenne un atteggiamento non aggressivo. I Song furono anzi un importante alleato commerciale per Silla.\nSilla cominci\u00f2 a sperimentare problemi politici nel 780. Questa situazione lo indebol\u00ec gravemente e ben presto i discendenti dell'ex Baekje ne approfittarono per ricostituire il loro regno, il cosiddetto Baekje Posteriore. Nel nord dei ribelli fecero rivivere Goguryeo, iniziando il periodo dei tre regni posteriori.\nIl Silla unificato dur\u00f2 per 267 anni finch\u00e9, sotto re Gyeongsun, fu sostituita da Goryeo nel 935.\nBalhae.\nBalhae fu fondata dopo trent'anni dalla caduta di Goguryeo, nella parte settentrionale delle antiche terre di quel regno, da Dae Joyeong, egli stesso un ex generale di Goguryeo. Balhae controllava le aree a nord della penisola coreana, gran parte della Manciuria (anche se per gran parte della sua storia non occup\u00f2 la penisola di Liaodong) e si espanse nell'attuale provincia marittima russa. Balhae si defin\u00ec lo Stato successore di Goguryeo. Si ispir\u00f2 anche alla dinastia Tang, per esempio nella disposizione delle sue capitali.\nIn un tempo di relativa pace e stabilit\u00e0 nella regione Balhae prosper\u00f2, specialmente durante il lungo regno del terzo imperatore Mun (circa 737-793) e di re Seon. Tuttavia Balhae fu gravemente indebolito verso il X secolo e la dinastia khitana dei Liao lo conquist\u00f2 nel 926.\nNon sono sopravvissute testimonianze storiche di Balhae, n\u00e9 i Liao lasciarono storie che ne trattassero. Goryeo assorb\u00ec una parte del territorio di Balhae e accolse profughi di Balhae, compreso il principe ereditario e la famiglia reale, ma neanche esso compil\u00f2 storie conosciute di Balhae. Il \"Samguk sagi\" (\"Storia dei tre regni\"), ad esempio, contiene passaggi su Balhae, ma non include una sua storia dinastica. Lo storico della dinastia Joseon del XVIII secolo Yu Deukgong sostenne l'inserimento dello studio di Balhae come parte della storia coreana e coni\u00f2 il termine \"periodo degli Stati del Nord e del Sud\" per riferirsi a quest'era.\nTre regni posteriori.\nI tre regni posteriori (892-936) erano formati da Silla, Hubaekje (\"Baekje Posteriore\") e Taebong (noto anche come Hugoguryeo, \"Goguryeo Posteriore\"). Gli ultimi due, istituiti quando la potenza dell'Unificazione Silla declin\u00f2, erano considerati come eredi dei tre regni di Corea anteriori.\nTaebong fu fondato e guidato originariamente da Gung Ye, un monaco buddhista. A causa della sua impopolarit\u00e0, Gung Ye fu deposto da Wang Geon (877-943) nel 918. Wang Geon, diversamente dal suo predecessore, era molto popolare tra il suo popolo e decise di unire l'intera penisola sotto un unico governo. Cos\u00ec attacc\u00f2 Baekje posteriore nel 934 e ricevette la resa di Silla nell'anno seguente. Nel 936 Goryeo conquist\u00f2 Baekje posteriore.\nGoryeo.\nGoryeo fu fondata nel 918 e, entro il 936, sostitu\u00ec Silla come dinastia dominante della Corea. \"Goryeo\" \u00e8 un'abbreviazione di \"Goguryeo\" e l'origine del nome \"Corea\". La dinastia dur\u00f2 fino al 1392.\nDurante questo periodo furono codificate le leggi e fu introdotto un sistema di pubblica amministrazione. Il buddhismo fior\u00ec e si diffuse in tutta la penisola. Lo sviluppo dell'industria del celadon raggiunse il culmine nel XII e XIII secolo. La pubblicazione dei \"Tripitaka Koreana\" su 80.000 blocchi di legno e l'invenzione della prima pressa per la stampa a caratteri di metallo mobili nel XIII secolo attestano le conquiste culturali di Corea.\nNel 1231 i mongoli cominciarono le loro campagne contro la Corea e, dopo venticinque anni di lotta, la famiglia reale cedette firmando un trattato con il nemico. La Corea sopravvisse per i successivi ottant'anni, ma divenne un vassallo della dinastia Yuan governata dai mongoli in Cina.\nNegli anni 1350 la dinastia Yuan declin\u00f2 rapidamente a causa di lotte interne. Re Gongmin infine fu libero di riformare un governo di Corea. Gongmin aveva vari problemi da affrontare, che includevano la rimozione degli aristocratici e degli ufficiali militari favorevoli ai mongoli, la questione della propriet\u00e0 terriera e il mettere a tacere la crescente animosit\u00e0 fra gli studiosi buddhisti e quelli confuciani.\nLa dinastia Corea sarebbe durata fino al 1392: Taejo di Joseon avrebbe facilmente preso il potere in un colpo di Stato e fondato la dinastia Joseon di Corea, di cui fu il primo re.\nJoseon.\nNel 1392 il generale Yi Seong-gye fond\u00f2 la dinastia Joseon (1392-1910) con un colpo di Stato in gran parte incruento. Si ritiene che la dinastia Joseon sia stata quella che abbia governato attivamente pi\u00f9 a lungo in Asia orientale. Yi Seong-gye chiam\u00f2 la nuova dinastia \"Joseon\" in onore del precedente regno, che da allora fu denominato \"Gojoseon\", ossia \"antico (\"go\") Joseon\", appunto per distinguerlo dal nuovo regno.\nRe Taejo trasfer\u00ec la capitale a Hanseong (anticamente Hanyang; odierna Seul) e costru\u00ec il palazzo di Gyeongbokgung. Nel 1394 adott\u00f2 il confucianesimo come religione ufficiale del Paese, risultando in una grande perdita di potere e di ricchezza da parte dei buddhisti. La filosofia prevalente era il neoconfucianesimo.\nLa Corea speriment\u00f2 progressi nella scienza e nella cultura. Re Sejong il Grande (1418-1450) promulg\u00f2 l\"'hang\u016dl\", l'alfabeto coreano. Il periodo vide vari altri progressi culturali e tecnologici, nonch\u00e9 il dominio del neoconfucianesimo sull'intera penisola. In questo periodo ci furono alcune tensioni con il Giappone, sfociate nella invasione \u014cei del 1419.\nFra il 1592 e il 1598 i giapponesi invasero la Corea. Toyotomi Hideyoshi ordin\u00f2 alle forze nipponiche di tentare di invadere il continente asiatico attraverso la Corea, ma alla fine fu respinto grazie al retto esercito, all'ammiraglio Yi Sun Sin e all'aiuto della Cina Ming. Proprio in seguito alle sue imprese in questa guerra, ebbe inizio l'ascesa della carriera dell'ammiraglio Yi Sun-sin con la \"nave tartaruga\". Negli anni 1620 e 1630 Joseon sub\u00ec le invasioni dei manci\u00f9, che infine conquistarono anche la dinastia Ming cinese.\nDopo le invasioni dalla Manciuria la Corea conobbe un periodo di pace di quasi duecento anni. In particolare re Yeongjo e re Jeongjo guidarono un nuovo rinascimento della dinastia Joseon.\nTuttavia durante gli ultimi anni della dinastia Joseon la politica isolazionista della Corea le guadagn\u00f2 l'appellativo di \"regno eremita\", principalmente per proteggersi contro l'imperialismo occidentale prima di essere costretto ad aprirsi al commercio con l'estero, iniziando un'era che avrebbe condotto al governo coloniale giapponese.\nEconomia.\nDurante i periodi di pace la Corea mantenne un'economia solida. Dopo che la corte fu insediata e completata anche l'economia incominci\u00f2 a prosperare. All'inizio della dinastia Joseon le condizioni economiche rimasero stabili, soprattutto durante il regno di re Sejong. Tuttavia l'economia entr\u00f2 in crisi dopo le invasioni giapponesi del 1592-1598 e la corruzione interna della corte e la pesante tassazione finirono per indebolirla ulteriormente.\nGerarchia sociale.\nDurante la dinastia Joseon esisteva un sistema di caste ereditario endogamico che condizion\u00f2 fortemente lo sviluppo sociale della Corea. Accanto al re e alla famiglia reale, che sedevano al vertice del sistema ereditario, esisteva anche una classe di proprietari terrieri e di burocrati agrari noti come \"yangban\", che vivevano sulle fatiche dei fittavoli e degli schiavi, imponendo loro pesanti tasse ed estorsioni. Una classe di mercanti, in quanto tale, non esisteva nella Corea di Joseon come era invece esistita in Cina, in quanto il commercio era essenzialmente proibito dai re di Corea, e se mai veniva svolto doveva essere fatto clandestinamente come mercato nero illegale o sotto forma di baratto e di scambio. Gli schiavi costituivano la classe pi\u00f9 vasta della Corea di Joseon, consistendo fondamentalmente non solo di fittavoli e operatori del mercato nero, ma anche di intrattenitori, artigiani, prostitute, operai, sciamani, vagabondi, reietti, soldati e criminali. Tuttavia la condizione degli schiavi in Corea era pi\u00f9 simile a quella degli odierni lavoratori a basso salario: diversamente da molti altri schiavi del mondo antico, essi non erano infatti trattati crudelmente, la maggior parte riceveva cibo a sufficienza e alcuni erano addirittura trattati come persone di famiglia.\nInvasioni straniere.\nLa Corea affront\u00f2 alcune invasioni giapponesi dal 1592 al 1598 (guerra \"imjin\" o \"guerra dei sette anni\"). Anteriormente alla guerra la Corea aveva inviato due ambasciatori per cercare di cogliere qualche segnale delle intenzioni del Giappone di invadere la Corea. Tuttavia gli ambasciatori ritornarono con rapporti contrastanti e mentre i politici si dividevano in fazioni e combattevano tra loro, non venne presa nessuna misura attiva.\nCome gi\u00e0 accennato in precedenza, il conflitto contro il Giappone diede importanza all'ammiraglio Yi Sun-sin e all'uso delle \"navi tartaruga\" (gigantesche e veloci navi corazzate circondate di cannoni) e degli \"hwacha\" (razzi che sparavano missili) da parte dell'esercito coreano. Durante la guerra i giapponesi si macchiarono di orribili atrocit\u00e0, come mozzare le orecchie dei morti, conservarle sotto sale e inviarle in patria come trofeo. Questa guerra mise definitivamente fine ai rapporti pacifici che la Corea aveva intrattenuto fino ad allora con i giapponesi, rapporti che si sarebbero ulteriormente aggravati secoli dopo con l'annessione della Corea al Giappone.\nSuccessivamente si ebbero invasioni dalla Manciuria nel 1627 e ancora nel 1636, dopo la quale la dinastia Joseon fu costretta a riconoscere la sovranit\u00e0 dell'Impero Qing. Vi furono scambi con i giapponesi a Pusan ed emissari furono inviati a Edo in Giappone. Agli europei non fu permesso di fare scambi presso i porti coreani fino agli anni 1880.\nXIX secolo.\nDurante il XIX secolo la Corea tent\u00f2 di porre un freno all'influenza straniera chiudendo le frontiere a tutte le nazioni eccetto la Cina. Nel 1853 la USS South America, una cannoniera americana, visit\u00f2 Pusan per dieci giorni ed ebbe contatti amichevoli con ufficiali locali coreani. Anche parecchi statunitensi che erano naufragati in Corea nel 1855 e nel 1865 furono trattati bene e mandati in Cina per il rimpatrio. La corte di Joseon che governava la Corea era ben consapevole delle invasioni e dei trattati stranieri che coinvolgevano la Cina Qing, come pure delle guerre dell'oppio, e seguiva una cauta politica di lenti scambi con l'Occidente.\nInvasione francese (1866).\nNel 1866, in reazione al sempre maggiore numero di conversioni coreane al cristianesimo, la corte coreana strinse i freni con i missionari cattolici francesi, massacrando ugualmente i missionari francesi e i convertiti coreani. Quello stesso anno in autunno la Francia invase e occup\u00f2 porzioni dell'isola Ganghwa. L'esercito coreano perse pesantemente e i francesi abbandonarono l'isola. Quest'evento \u00e8 chiamato anche \"Byeonginyangyo\" (\ubcd1\uc778\uc591\uc694).\nSpedizione statunitense in Corea (1871).\nLa \"General Sherman\", uno \"schooner\" a ruota laterale della marina mercantile di propriet\u00e0 britannica e dotato di armi, tent\u00f2 di aprire la Corea al commercio nel 1866. Dopo un iniziale problema di comunicazione la nave risal\u00ec un fiume e si aren\u00f2 vicino a Pyongyang. Dopo aver ricevuto l'ordine di andare via da parte di ufficiali coreani gli uomini dell'equipaggio americano uccisero quattro abitanti coreani, rapirono un ufficiale militare e ingaggiarono sporadici combattimenti che continuarono per quattro giorni. Dopo due tentativi falliti di distruggere la nave, la USS General Sherman fu infine data alle fiamme da navi incendiarie coreane caricate con primitivi esplosivi.\nIn risposta gli Stati Uniti si scontrarono militarmente con la Corea nel 1871, uccidendo 350 coreani e ritirandosi in ci\u00f2 che i coreani chiamano \"Sinmiyangyo\". Cinque anni dopo l'isolata Corea firm\u00f2 un trattato di scambio con il Giappone e nel 1882 firm\u00f2 un trattato con gli Stati Uniti, ponendo fine a parecchi secoli di isolazionismo.\nEntrata giapponese.\nVerso il 1876 un Giappone in rapida modernizzazione obblig\u00f2 la Corea ad aprire i suoi porti e sfid\u00f2 con successo l'impero Qing nella guerra sino-giapponese (1894-1895). Nel 1895 i giapponesi furono coinvolti nell'omicidio dell'imperatrice Myeongseong, che aveva cercato l'aiuto russo e i russi furono costretti a ritirarsi dalla Corea.\nImpero coreano.\nNel 1897 Joseon fu rinominato Impero coreano e re Gojong divenne l'imperatore Gojong. Segu\u00ec un periodo di influenza russa, finch\u00e9 il Giappone sconfisse la Russia nella guerra russo-giapponese (1904-1905). La Corea divenne di fatto un protettorato del Giappone il 25 luglio 1905, essendo stato il trattato del protettorato del 1905 promulgato senza il necessario sigillo dell'imperatore Gojong.\nDominio giapponese.\nNel 1910 il Giappone annesse di fatto la Corea in base al trattato di annessione nippo-coreano. Sebbene la legalit\u00e0 del trattato sia ancora asserita dal Giappone, esso generalmente non \u00e8 accettato in Corea perch\u00e9 non fu firmato dall'imperatore di Corea come richiesto e violava la convenzione internazionale sulle pressioni esterne riguardo ai trattati. La Corea fu controllata dal Giappone mediante un cosiddetto governatore generale di Corea fino alla resa incondizionata dello stesso Giappone alle forze alleate, il 15 agosto 1945, quando si consider\u00f2 la sovranit\u00e0 \"de iure\" trasferita dalla dinastia Joseon al governo provvisorio della Repubblica di Corea.\nReti di trasporto e di comunicazione di stile europeo furono istituite in tutta la nazione. La modernizzazione tuttavia port\u00f2 pochi o nessun beneficio al popolo coreano, essendo destinata principalmente a servire i bisogni commerciali dei giapponesi e i loro rigidi controlli centralizzati. La dominazione nipponica fu molto dura: i giapponesi eliminarono la gerarchia di Joseon, distrussero il palazzo reale di Gyeongbokgung e modificarono il sistema di tassazione coreano per scacciare i fittavoli ed esportare le colture di riso coreane in Giappone, causando cos\u00ec una penuria del principale alimento del Paese, che si risolse in una serie di gravi carestie; introdussero inoltre una serie di misure punitive, incluso l'assassinio di coloro che rifiutavano di pagare le tasse nelle province; imposero lo schiavismo nei lavori stradali, nelle miniere e nelle prime fabbriche sfruttatrici in Corea. Il Giappone promosse inoltre lo schiavismo dei coreani anche in patria e nei territori occupati, trasferendovi a forza gli schiavi.\nDopo la morte dell'imperatore coreano Gojong nel gennaio 1919, che si diceva fosse stato avvelenato, manifestazioni per la liberazione contro gli invasori giapponesi ebbero luogo su scala nazionale il 1\u00ba marzo 1919 (\"Samil\"). Questo movimento fu soppresso con la forza e circa 7.000 persone furono uccise dai soldati e dalla polizia giapponesi. Si stima che due milioni di persone presero parte a manifestazioni pacifiche a favore della liberazione, anche se la testimonianza giapponese sostiene meno di mezzo milione. Molti cristiani coreani, compreso un intero villaggio di Jeamri, furono crocifissi o bruciati vivi mentre combattevano per la liberazione coreana. Questo movimento era in parte ispirato dal discorso del 1919 del presidente statunitense Woodrow Wilson, che dichiarava il sostegno al diritto di autodeterminazione e al fine del dominio coloniale per gli europei. Nessun commento fu fatto da Wilson sulla liberazione coreana, forse perch\u00e9 una fazione pro-giapponese negli Stati Uniti cercava vie di penetrazione commerciale in Cina attraverso la penisola coreana.\nA Shanghai, come conseguenza immediata del movimento del 1\u00ba marzo, fu istituito il governo provvisorio della Repubblica di Corea, che coordinava lo sforzo della liberazione e la resistenza contro il controllo giapponese. Alcune delle conquiste del governo provvisorio includono la battaglia di Chingshanli del 1920 e l'imboscata ai capi dell'esercito giapponese in Cina nel 1932. Il governo provvisorio \u00e8 considerato il governo \"de iure\" del popolo coreano nel periodo dal 1919 al 1948 e la sua legittimit\u00e0 \u00e8 consacrata nel preambolo alla costituzione della Corea del Sud.\nLe continue insurrezioni anti-giapponesi, come quella degli studenti nel novembre 1929, condussero nel 1931 al rafforzamento del governo militare. Dopo gli scoppi della guerra sino-giapponese nel 1937 della seconda guerra mondiale nel 1939 il Giappone tent\u00f2 di cancellare l'identit\u00e0 della Corea come nazione. Il culto presso i santuari scintoisti giapponesi fu reso obbligatorio e il programma scolastico fu radicalmente modificato per eliminare l'insegnamento della lingua e della storia coreane all'interno della Corea. La continuit\u00e0 della stessa cultura coreana cominci\u00f2 a essere illegale. La cultura e l'economia della nazione subirono pesanti perdite: la lingua coreana fu bandita e i coreani costretti ad adottare nomi giapponesi. Numerosi manufatti culturali coreani furono distrutti o portati in Giappone. Non a caso, ad oggi preziosi manufatti coreani si possono spesso trovare in musei giapponesi o tra collezionisti privati. Si proib\u00ec la pubblicazione dei giornali in lingua coreana e all'universit\u00e0 lo studio della storia coreana fu bandito, con i libri di testo coreani bruciati, distrutti o dichiarati illegali sotto la supervisione del comitato per la revisione della storia coreana. Secondo un'indagine del governo sudcoreano 75.311 beni culturali furono asportati dalla Corea; il Giappone ne ha 34.369, gli Stati Uniti 17.803.\nAlcuni coreani abbandonarono la penisola coreana per la Manciuria e il territorio del Litorale. I coreani in Manciuria formarono gruppi di resistenza noti come \"Dongnipgun\" (\"esercito di liberazione\"), che avrebbero viaggiato dentro e fuori della frontiera coreano-cinese, combattendo la guerriglia con le forze giapponesi. Questi eserciti di guerriglieri si sarebbero uniti negli anni dando vita all'Esercito di Liberazione Coreano, che prese parte all'azione alleata in Cina e in parti dell'Asia sud-orientale. Decine di migliaia di coreani si unirono anche all'Esercito Popolare di Liberazione e all'Esercito Rivoluzionario Nazionale.\nDurante la seconda guerra mondiale i coreani furono costretti a sostenere lo sforzo bellico giapponese. Decine di migliaia di uomini furono arruolati nelle forze armate giapponesi. Circa 200.000 ragazze e donne, per lo pi\u00f9 della Corea e della Cina, furono arruolate come schiave sessuali, eufemisticamente chiamate \"donne di conforto\".\nLa divisione della Corea.\nLa resa incondizionata del Giappone, il crollo anteriore della Germania nazista, combinati con i fondamentali spostamenti della politica e dell'ideologia mondiali, condussero alla divisione della Corea in due zone di occupazione che ebbe effettivamente inizio l'8 settembre 1945, con gli Stati Uniti che amministravano la parte meridionale della penisola e l'Unione Sovietica che prendeva il controllo sull'area a nord del 38\u00ba parallelo. Il governo provvisorio fu ignorato, principalmente a causa dell'errata convinzione da parte degli Stati Uniti che fosse troppo allineato su posizioni comuniste. Questa divisione sarebbe dovuta essere temporanea e inizialmente si intendeva restituire una Corea unificata al suo popolo fino a quando gli Stati Uniti, il Regno Unito, l'Unione Sovietica e la Repubblica di Cina avessero potuto organizzare un'amministrazione fiduciaria.\nAlla conferenza del Cairo il 22 novembre 1943 si convenne che \"a tempo debito la Corea diventer\u00e0 libera e indipendente\"; a un successivo incontro a Jalta nel febbraio 1945 si convenne di costituire un'amministrazione fiduciaria di quattro potenze sulla Corea. Il 9 agosto 1945 i carri armati sovietici entrarono nella Corea settentrionale dalla Siberia, incontrando poca o nessuna resistenza. Il Giappone si arrese alle forze Alleate il 15 agosto 1945. Nel dicembre 1945 una conferenza si riun\u00ec a Mosca per trattare il futuro della Corea: fu discussa un'amministrazione fiduciaria di cinque anni e fu istituita una commissione congiunta sovietico-statunitense. La commissione si riun\u00ec in modo discontinuo a Seul, ma giunse a un punto morto sulla questione di costituire un governo nazionale e nel settembre 1947, con nessuna soluzione in vista, gli Stati Uniti sottoposero la questione coreana all'Assemblea generale delle Nazioni Unite.\nLe iniziali speranze per una Corea unificata e indipendente evaporarono rapidamente quando la politica della guerra fredda e l'opposizione al piano di amministrazione fiduciaria da parte degli anti-comunisti coreani ebbero come risultato alla costituzione nel 1948 di due nazioni separate con sistemi politici, economici e sociali diametralmente opposti. Il 25 giugno 1950, con la sua risoluzione n. 82, il Consiglio di sicurezza delle Nazioni Unite riconobbe la Repubblica di Corea (Corea del Sud) come il solo governo legale della Corea. Nel giugno 1950 scoppi\u00f2 la guerra di Corea quando la Corea del Nord viol\u00f2 la linea del 38\u00ba parallelo per invadere il Sud, ponendo fine per il momento a qualsiasi speranza di una riunificazione pacifica. A causa del dominio statunitense sulla Corea del Sud, questa \u00e8 divenuta una democrazia capitalista, mentre la Corea del Nord, a causa dell'occupazione sovietica, ha istituito un governo di ispirazione comunista. Da allora i rapporti tra le due Coree hanno conosciuto alti e bassi, oscillando sempre fra momenti di aperta ostilit\u00e0 e tentativi di dialogo e riavvicinamento.\n\"Vedi storia della Corea del Nord e storia della Corea del Sud per il periodo postbellico.\""}
{"id": "2314497", "revid": "123091320", "url": "https://it.wikipedia.org/wiki?curid=2314497", "title": "Luigi Caldarulo", "text": "Carriera.\nHa giocato in Serie A con Ambrosiana (durante il servizio militare) e (per 4 stagioni). Debutt\u00f2 in A il 30 marzo 1933 in Genoa-Bari (3-1).\nNegli anni duemiladieci, su iniziativa congiunta dell'Unione Nazionale Veterani dello Sport e del comune di Bari gli viene intitolata una delle salite dello Stadio San Nicola."}
{"id": "2314498", "revid": "1005847", "url": "https://it.wikipedia.org/wiki?curid=2314498", "title": "Elezioni europee del 2009 in Belgio", "text": "Le elezioni europee del 2009 in Belgio si sono tenute il 4 giugno."}
{"id": "2314499", "revid": "287204", "url": "https://it.wikipedia.org/wiki?curid=2314499", "title": "Severino Cavone", "text": "Caratteristiche tecniche.\nEra un'ala destra di valore, pronto allo scatto e bravo tecnicamente, potente in zona tiro.\nCarriera.\nCrebbe nel vivaio del e debutt\u00f2 in prima squadra in Serie B, a poco pi\u00f9 di diciotto anni nella vittoriosa trasferta di Alessandria (1-0) del 22 marzo 1942. Matur\u00f2 atleticamente in prestito al Lecce dove collezion\u00f2 poche presenze in Serie C, ma segn\u00f2 ben 6 goal.\nEsord\u00ec in massima serie con i galletti il 4 novembre 1945 (propri\u00f2 il giorno del suo 22\u00ba compleanno), in Bari-Fiorentina (1-0) segnando la bella rete della vittoria. Quindi disput\u00f2 in massima serie cinque stagioni.\nDivenne uomo-goal del Bari nel primo campionato di A del dopoguerra, segnando il primo goal all'Atalanta. Memorabile una sua doppietta a San Siro contro il Milan.\nNel 1947 Vittorio Pozzo lo convoc\u00f2 in Nazionale per il match amichevole contro la Cecoslovacchia, giocato proprio a Bari. Cavone per\u00f2 non pot\u00e9 parteciparvi in seguito ad un grave infortunio sub\u00ecto in un incontro precedente, il 2 novembre del '47 contro il .\nCerc\u00f2 di riprendersi da quel brutto infortunio ma non fu pi\u00f9 quello di prima.\nCongedato dall'A.S. Bari nel 1952, continu\u00f2 poi a giocare con il Palo del Colle in Prima Divisione.\nSmessa del tutto l'attivit\u00e0 sportiva, diresse una drogheria in via Crispi, nel rione Libert\u00e0 di Bari. Mor\u00ec tragicamente nel giugno del 1976 all'et\u00e0 di 52 anni, a causa di una caduta da un albero di ciliegie.\nNegli anni 2010, su iniziativa congiunta dell'Unione Nazionale Veterani dello Sport e del comune di Bari gli viene intitolata una delle salite dello Stadio San Nicola."}
{"id": "2314503", "revid": "304077", "url": "https://it.wikipedia.org/wiki?curid=2314503", "title": "Meccano", "text": "Il Meccano \u00e8 un gioco di costruzione per la realizzazione di modellini meccanici mediante elementi metallici perforati, viti, dadi e bulloni. Venne inventato e brevettato nel 1901 da Frank Hornby, commesso di Liverpool, e venne poi prodotto dal 1908 al 1980 dalla Meccano Ltd di Liverpool. Venne poi fabbricato in Francia e in Cina. Negli anni il prodotto \u00e8 stato pi\u00f9 volte riprogettato. Venne poi messa in commercio anche una versione basata su componentistica di plastica, destinata a bambini in et\u00e0 prescolare. Il Meccano nel corso del Novecento ebbe cos\u00ec tanto successo che tra il 1916 e il 1963 venne pubblicata la rivista \"Meccano Magazine\".\nStoria.\nOrigini.\nNel 1901, Frank Hornby, un impiegato di Liverpool, invent\u00f2 e brevett\u00f2 un nuovo giocattolo, chiamato \"Mechanics Made Easy\" (\"meccanica resa facile o \"meccanica per tutti\" \"), basato sui principi elementari dell'ingegneria meccanica. Nel set erano contenute strisce di metallo perforate, placche e barre, con ruote, pulegge, ingranaggi, collari ed assi per meccanismi in movimento, e dadi e bulloni per assemblare i pezzi tra loro. Il passo delle perforazioni era standard di pollice (12,7\u00a0mm), gli assi erano calibro 8 SWG (4 mm) e i dadi e le viti avevano filettatura da di pollice BSW. Gli unici attrezzi necessari per montare e smontare i modellini erano chiavi e cacciavite.\nIl Meccano era pi\u00f9 di un giocattolo: era uno strumento educativo e istruttivo dei principi meccanici fondamentali, e spiegava in modo pratico il funzionamento delle leve e degli ingranaggi.\nIn un primo momento i nuovi pezzi per il set da costruzione venivano da fornitori esterni, ma quando la richiesta super\u00f2 le forniture Hornby fond\u00f2 la propria fabbrica in Duke Street. Presto il Meccano divent\u00f2 popolare e si diffuse in tutto il mondo. Nel settembre del 1907 Hornby registr\u00f2 il modello di Meccano presso l'ufficio brevetti e nel maggio 1908 fond\u00f2 la Meccano. Per soddisfare la domanda sempre crescente, nel 1914 fece costruire una nuova fabbrica di Meccano in Binns Road, sempre a Liverpool, che si trasform\u00f2 nella Meccano Ltd., il vero quartier generale dei 60 anni seguenti. Nacquero fabbriche di Meccano in Francia, Spagna, Argentina. La parola Meccano sembrava derivata dall'espressione \"make and know\" (\"fai e conosci\").\nI primissimi set di Meccano avevano parti realizzate in modo rozzo: le strisce e le placche in metallo avevano finitura a stagno, non erano arrotondate alle estremit\u00e0 e non erano molto robuste. Gi\u00e0 nel 1907 per\u00f2 l'aspetto e la qualit\u00e0 erano migliorate notevolmente grazie a un continuo perfezionamento dei metodi di fabbricazione: le strisce di metallo erano diventate di acciaio, spesso avevano le estremit\u00e0 arrotondate ed erano nichelate, mentre le rondelle e gli ingranaggi erano fabbricati in ottone. I primi set con il nome Meccano seguono la numerazione dall'1 al 6. Nel 1922, inizi\u00f2 la produzione delle attrezzature Meccano n. 7, il set pi\u00f9 grande realizzato fino ad allora, e che divenne subito il pi\u00f9 richiesto, grazie alla relativa disponibilit\u00e0 del prodotto, alle infinite possibilit\u00e0 di costruzione del giocattolo e al prestigio che andava associandosi alla marca.\nNel 1926, venticinquesimo anniversario del brevetto, Hornby introdusse il \"Meccano a colori\", semplicemente colorando le parti da assemblare in rosso o in verde. Inizialmente i piatti erano in rosso-chiaro e le articolazioni, per esempio le travi, erano in verde pisello. Tuttavia, con l'andar del tempo le parti assunsero colori pi\u00f9 scuri: strisce e travi diventarono verde scuro, i piatti rosso bordeaux, rotelle ed ingranaggi invece rimasero color ottone. Nel 1934 i colori cambiarono ancora: travi e strisce stavolta presero il color oro, mentre i piatti divennero azzurri con linee dorate incrociate, ma solo da un lato, restando l'altro lato azzurro a tinta unita. Queste nuove combinazioni di colori uscirono solo in Gran Bretagna, fino alla fine della Seconda guerra mondiale. Il set rosso e verde scuro veniva ancora prodotto per l'esportazione, e venne reintrodotto anche in Gran Bretagna dopo la guerra.\nUn nuovo moderato cambiamento nei colori ci fu nel 1958, si arriv\u00f2 ad una combinazione rosso-chiaro e verde che per\u00f2 ebbe vita breve dato che nel 1964 ci fu un cambiamento radicale che diede luogo alle combinazioni di nero e giallo. Tra il '58 e il '64 per\u00f2 vennero prodotte almeno 90 nuove parti del Meccano, l'imballaggio si modernizz\u00f2, si realizzarono 10 nuovi set, vennero introdotti i primi pezzi di plastica e fece la sua comparsa il \"diagramma esploso\" delle istruzioni.\nGli anni d'oro.\nNel 1934 le nove attrezzature base del Meccano (numerate dalla 00 alla 7) furono sostituite da 11 attrezzature, che presero il nome di 0, da A a H, da K a L, e il vecchio kit n. 7 divenne l'attrezzatura L. Il kit L \u00e8 stato spesso considerato la miglior attrezzatura del Meccano. Nel 1937, la serie dell'attrezzatura indicata con le lettere fu rimpiazzata da una serie indicata con i numeri da 0 a 10. Nonostante fosse un kit ridotto rispetto al kit L, il kit n. 10 divenne l'attrezzatura ammiraglia dell'azienda Meccano, e per questo sub\u00ec pochissimi cambiamenti, comunque minori, fino al 1992. I set di accessori vennero mantenuti, sotto la numerazione da 1A a 9A, semplicemente trasformando una serie nella serie successiva: per esempio, il set di accessori 6A convertiva un kit n.6 in un kit n. 7). Come sarebbe stato auspicabile fin dall'inizio della produzione, la Meccano Srl. avrebbe anche fornito parti aggiuntive per i set preesistenti.\nLa Seconda Guerra Mondiale costrinse l'azienda a interrompere la produzione di Meccano in Gran Bretagna per convertire la fabbrica di Binns Road in fabbrica di armamenti. La Guerra di Corea interruppe nuovamente la produzione per la scarsit\u00e0 del metallo che era necessario per la fabbricazione dei pezzi di base del Meccano. La produzione torn\u00f2 alla normalit\u00e0 a met\u00e0 degli anni cinquanta, periodo in cui si aggiunsero nuovi pezzi a tutti i set.\nNel 1955 le attrezzature da 0 a 10, cos\u00ec come i set di conversione da 00A a 9A erano disponibili. Nel 1961 un'\"attrezzatura per meccanismi\" (Mechanisms Outfit ) e un\"'attrezzatura per ingranaggi\" (Gears Outfit) si sommarono a quelle precedenti, e nel 1962 venne ritirata dalla produzione l'attrezzatura 00.\nAnni sessanta e settanta.\nNei primi anni sessanta Meccano Ltd inizi\u00f2 ad avere problemi finanziari e nel 1964 venne comprata da Lines Bros Ltd (Tri-ANG). Nel tentativo di ridefinire l'immagine del Meccano, fu modificata nuovamente la colorazione, rendendo gialle le barre nere e le strisce e le travi argentate. L'argento venne presto sostituito dallo zinco nel 1967, per cui le parti argentate sono di facile attribuzione temporale per i collezionisti. Il giallo e il nero erano stati scelti come colori per rispecchiare fedelmente la colorazione della maggior parte dei veicoli pesanti che venivano costruiti in quel periodo, dalle gru agli escavatori.\nNel 1970 compaiono per la prima volta le componenti elettroniche, mentre piatti neri diventano azzurri. Il numero dei set viene ridotto di uno, ossia va fuori produzione il n. 9, con conseguente rinumerazione dei set dallo 0 all'8, rinominati dall'1 al 9, mantenendo invariata l'identificazione del set n.10.\nL'azienda Lines Brothers and\u00f2 volontariamente in liquidazione nel 1971 e le Airfix Industries comprarono la Meccano Ltd. nel 1972. Nel 1973, le attrezzature 1-10 erano ancora disponibili, ma con l'aggiunta di nuovi kit di componenti: \"Army Multikit\", \"Highway Multikit\", \"Plastic Meccano\", \"Pocket Meccano\" e due tipi di \"Clock Kits\".\nNel 1978 l'assortimento dei set del Meccano fu nuovamente ridotta e modificata, ricombinando i pezzi contenuti nei set dal 2 all'8 in 6 nuovi set, etichettati A e da 1 a 5. I vecchi set n. 9 e n. 10 vennero per\u00f2 conservati pressoch\u00e9 immutati. Anche il nuovo assetto aziendale per\u00f2 ebbe problemi economici, sicch\u00e9 la Airfix, nel tentativo di contenere le perdite, chiuse la storica fabbrica di Binns Road per spostare la produzione in Francia, sotto la guida della General Mills, azienda di giocattoli statunitense fin dal 1972.\nAnni ottanta: il nuovo Meccano.\nNel 1981 la General Mills acquist\u00f2 i macchinari della Meccano Ltd UK, acquisendo quindi il completo controllo del marchio Meccano e iniziando una radicale trasformazione della produzione. Tutti i set allora esistenti del Meccano vennero messi fuori produzione e fu progettato e proposto un nuovo assortimento di set: dai nuovi stabilimenti francesi uscivano ormai i \"Meccano Junior\". Questi nuovi set comprendevano soprattutto parti in plastica, e potevano quindi essere assemblati solo in modellini, con la completa perdita del \"concept\" di \"Ingegneria in miniatura\" da sempre fondamentale nelle scelte strategiche dell'azienda: il Meccano diventava \"un semplice giocattolo\", dagli usi ridotti, con cui non si potevano pi\u00f9 costituire veri e propri apparecchi meccanici.\nNel 1985 la General Mills vendette a Marc Rebibo, un ingegnere francese, e ancora una volta i set furono completamente rinnovati. Il set \"Meccano Junior\" vennero rimpiazzati da tre set \"Premium Meccano\" e da due set \"Motor\", che includevano un motore a sei velocit\u00e0. Data la forte richiesta, furono reintrodotti anche i set del 1981 dal n.5 al n. 10.\nNel 1989 Marc Rebibo vendette ci\u00f2 che rimaneva dell'azienda Meccano a Dominique Duvauchelle. Nuovi cambiamenti, quindi: i bulloni d'acciaio placcati di zinco e con la testa adatta alle chiavi a brugola furono sostituiti da bulloni placcati d'ottone e con la testa a taglio, adatta ai giravite, e reintroduzione dei set di plastica \"Meccano Junior\". Pensati per l'uso da parte dei pi\u00f9 piccoli, furono introdotti molti set tematici, come le serie di \"Construction and Agricultural\" e i modellini \"Space\". I vecchi set dal n. 5 al n. 10 rimasero in produzione fino al 1992.\nAnni novanta e 2000.\nNel 1994 furono introdotti nuovi set tematici insieme ad un motore a frizione aggiunto al Plastic Meccano System. Nel 1996 arriv\u00f2 il set \"Action Control\" con comandi agli infrarossi e nel 1999 ci fu una intera nuova gamma di set denominati \"Motion System\", che cambiarono completamente l'immagine del Meccano. In totale, c'erano sei set composti da un modellino, due set da cinque modellini, e cinque nuovi set numerati dal n. 10 al n. 50, con i set compresi tra il 20 e il 50 motorizzati. Un cambiamento radicale rispetto alla normale pratica di mantenere una variet\u00e0 di colori generale si ebbe con l'introduzione di combinazioni di colori specifiche per ogni set, anche fluo.\nNel 2000, l'azienda fornitrice giapponese Nikko, specializzata in giocattoli, compr\u00f2 il 49% della Meccano e sfrutt\u00f2 i suoi canali commerciali internazionali per introdurre nel mercato internazionale i prodotti radio-comandati dell'azienda. Il design e lo sviluppo dei prodotti rest\u00f2 per il 51% alla Meccano SN, con sede a Calais, in Francia. Nikko lanci\u00f2 con successo un nuovo\nassortimento di set, tra cui \"Crazy Inventors\" e \"Future Master\". Nikko diede un impulso molto forte allo sviluppo dell'elettronica programmabile e dei controlli radio nei kit del Meccano. Tuttavia, per la forte pressione commerciale, Nikko prefer\u00ec rivendere la propria quota alla Meccano SN, ancora casa madre francese ad agosto 2007.\nOggi i set del Meccano sono fabbricati in Francia e in Cina. \nIl Meccano \u00e8 molto diverso dal giocattolo degli anni Trenta e degli anni Cinquanta: il mercato non \u00e8 relativamente cambiato molto e i prodotti si rivolgono ancora ai pi\u00f9 giovani, ma i giovanissimi appartengono a una cultura differente da quella degli anni d'oro e hanno genitori pi\u00f9 attenti al problema della sicurezza dei giocattoli. Se il Meccano oggi si rivolge a una vasta clientela con un approccio di soddisfazione immediata del cliente, non sempre riesce a soddisfare i puristi del Meccano, ancora affezionati ai vecchi modelli e nostalgici dell'approccio pi\u00f9 orientato all'educazione alla pratica della meccanica.\nMa ci sono altri motivi: spesso \u00e8 difficile ottenere i pezzi di ricambio originali perch\u00e9 molte parti erano state introdotte dalla fabbrica di Liverpool, chiusa nel periodo della gestione francese e giapponese mentre avanzano le nuovi componenti in plastica, gli ingranaggi, i motori elettrici e i vani per le batterie a discapito del metallo, oggi materia prima costosa. I bulloni d'acciaio placcati di zinco con le teste esagonali vennero sostituiti con quelli a testa a taglio. Lo zoccolo duro degli appassionati (e intransigenti) fan del Meccano sono ormai cinquanta- sessantenni. Alcuni di questi collezionisti e costruttori di modellini abbracciano i cambiamenti con gioia, ma i puristi guardano con diffidenza a questi nuovi set in plastica. Tra di loro, alcuni appassionati si danno dei vincoli volontari di usare solo pezzi \"tradizionali\", e considerano i pezzi usciti dalle ultime innovazioni \"non vero Meccano\". I pezzi originali, come le travi ad angolo lunghe fino a due piedi, le spole del telaio o i rulli di stampa, utili per i grandi modelli, sono diventati difficili da trovare anche per gli specialisti: per questo sono utili i fornitori di modernariato che in giro per il mondo soddisfano le richieste degli appassionati che hanno sempre bisogno di qualche pezzo per completare la loro collezione o i loro modellini.\nL'attuale variet\u00e0 di motori elettrici della Meccano \u00e8 rappresentata da modelli tipo DC in scala ridotta, progettati per funzionare con le batterie standard domestiche. Si tratta di piccoli motori di forma cilindrica, a bassa coppia e alti regimi di rotazione, economici e pensati per essere usati dai bambini sui loro modellini costruiti con le variet\u00e0 standard dei kit del meccano. Gli adulti appassionati di meccano preferiscono usare motori ad alto rendimento pi\u00f9 adatti ad alimentare grandi modelli. Nell'epoca d'oro del Meccano, i motori elettrici in vendita erano a carica universale (in uso sulle forniture a corrente continua o a corrente alternata). Molto note erano i motori universali E020, E20R ed E15R, prodotti dopo la Seconda Guerra Mondiale. Questi erano fatti funzionare da un trasformatore alimentato, oppure, come nel caso del tipo E15R, da una batteria per automobili da 12V. In precedenza, erano messi in commercio dei motori alimentati di breve durata e potenzialmente letali pensati per l'alimentazione a corrente continua, tramite una torcia domestica messa in serie per le cadute di tensione, seguito dai modelli di motori del dopoguerra ma ridotti a 4,5V o a 6V, con corrente continua, e pensati per la potenza degli accumulatori piombo-acido. Questi, come gli ultimi accumulatori, sono oramai rari da trovare, se si pretendono in buone condizioni.\nAnni 2010.\nLa societ\u00e0 canadese Spin Master acquisice il Meccano nel 2013. La base produttiva e le strutture industriali rimangono a Calais per ottimizzare la distribuzione sui mercati europei.\nCompatibilit\u00e0.\nIl meccano \u00e8 probabilmente uno dei pochi prodotti che ha continuato a produrre pezzi compatibili tra loro dal 1901 in poi: molti modelli moderni funzionerebbero perfettamente anche se le componenti attuali del Meccano venissero sostituite con componenti che hanno pi\u00f9 di 100 anni. Ci\u00f2 che \u00e8 rimasto invariato in tutti questi anni \u00e8 il sistema imperiale del sistema perforato con passo di pollice, e dado e bullone da pollici.\nA partire dai primi anni del Novecento in molti paesi europei furono sviluppati sistemi di costruzione compatibili con il Meccano che divenne lo standard di riferimento per questo tipo di giocattoli.\nIn Germania per esempio la ditta M\u00e4rklin dei famosi trenini mise in produzione una serie di scatole di montaggio compatibili col meccano.\nIn Italia, dalla fine degli anni trenta fino agli anni ottanta, operarono diverse ditte, come la CIGEA (Costruzioni Italiane Giocattoli E Affini) di Milano (\"La meccanica per ragazzi\"), la BRAL di Milano (\"Il costruttore meccanico\"), la AMI-LAC di Casalpusterlengo (\"Costruzioni meccaniche\"); queste ditte imitavano da vicino il Meccano originale.\nMa ci sono anche set da costruzione di altre marche, come i quelli della svizzera Stokys, del 1941, realizzati in metallo spesso, o di Exacto e Metallus.\nAnche altri prodotti sono compatibili con il Meccano: gli stessi componenti in plastica o le X-series della Meccano, fino ai giocattoli Mogul e Speed-Play. Nel 2007 \u00e8 stato messo in produzione un giocattolo chiamato \"Spykee\": dotato di interfaccia Wi-Fi, \u00e8 dotato di una webcam ed \u00e8 capace di salire le scale, e pu\u00f2 essere controllato da internet, per esempio come sistema di videosorveglianza domestico. Il robot \u00e8 confezionato in plastica e ha varie componenti accessorie che hanno solo fini estetici. La forma base del robot presenta fori compatibili con il Meccano. Dal 2008 il robot \u00e8 presente in 5 diverse versioni, ciascuna delle quali ha una propria peculiarit\u00e0.\nCapacit\u00e0.\nPer ogni set di Meccano poteva essere costruita un'ampia gamma di modelli.\nAd esempio, questi erano i modelli relativi al set pi\u00f9 grande dei tardi anni cinquanta, detto \"Outfit 10\", testimoniati dalle istruzioni:\nIn cima a queste c'erano i foglietti illustrativi per:\n\u00c8 stato supposto che talvolta le istruzioni contenessero deliberatamente degli errori, per mettere alla prova l'ingegno degli utenti.\nDa allora, gli appassionati come G. Maurice Morris e MW Models hanno iniziato a pubblicare i loro progetti di modellini personalizzati, che vanno dai modelli di piccole dimensioni fino a macchine grandi e complesse.\nNel 1935, il Meccano era la materia prima usata da JB Bratt nella costruzione di diversi computer analogici. Questi computer furono utilizzati per diversi decenni per calcolare equazione differenziali, e una di queste macchine, la \"Meccano Differential Analyser No. 2\", sopravvive tutt'oggi."}
{"id": "2314509", "revid": "729019", "url": "https://it.wikipedia.org/wiki?curid=2314509", "title": "Aurelio Grue", "text": "Biografia.\nNacque ad Atri il 7 maggio 1870, figlio di Antonio, che era stato garibaldino ed aveva combattuto nelle guerre d'indipendenza, e di Emilia Mancini; comp\u00ec gli studi primari nel suo paese prima di divenire Allievo del Collegio militare di Roma. La famiglia paterna era originaria di Castelli, ove aveva esercitato almeno dal XVII Secolo la tradizionale arte della maiolica; un suo omonimo antenato si era trasferito ad Atri nel XVIII secolo.\nFrequent\u00f2 poi la Regia Accademia Militare di Artiglieria e Genio di Torino, da cui usc\u00ec con il grado di sottotenente. Promosso tenente, nel 1890 viene assegnato al 14\u00ba Reggimento artiglieria da campagna. Il 28 dicembre 1895 part\u00ec volontario per la Campagna d'Africa, in seno al corpo di spedizione italiano al comando del generale Oreste Baratieri.\nArrivato a Massaua, in Eritrea, il 6 gennaio 1896, fu assegnato alla 6\u00aa Batteria d'artiglieria da montagna, in supporto alla II Brigata fanteria del generale Vittorio Dabormida. Segu\u00ec l'avanzata del corpo di spedizione al comando della colonna munizioni della Brigata Dabormida, fino al giorno 17, quando le truppe italiane arrivarono in vista della conca di Adit\u00e0.\nDurante la successiva battaglia di Adua del 1 marzo, nella quale il Corpo di spedizione fu annientato dalle truppe del negus abissino Menelik, cerc\u00f2 di proteggere la ritirata delle truppe italiane portando i cannoni sulla linea Mariam-Sciavit\u00f9 e rifornendo di munizioni la fanteria finche pot\u00e9. Il 2 marzo, ferito ad un piede, si mise al comando di alcuni pezzi d'artiglieria della 6\u00aa e 7\u00aa batteria, sparando sugli attaccanti fino a che non cadde ucciso. Fu insignito, assieme ad altri 13 commilitoni caduti nella stessa battaglia, della Medaglia d'oro al valor militare alla memoria..\nOggi la maggior parte dei suoi ricordi si trova esposta nella citt\u00e0 natale di Atri, nella chiesa di San Liberatore, diventata sacrario dei soldati atriani morti nelle due guerre mondiali (Cappella dei Caduti). Una lapide posta sulla sua casa natale il 7 giugno 1903 ne ricorda il coraggio."}
{"id": "2314513", "revid": "1305772", "url": "https://it.wikipedia.org/wiki?curid=2314513", "title": "Mallet", "text": ""}
{"id": "2314516", "revid": "1305772", "url": "https://it.wikipedia.org/wiki?curid=2314516", "title": "Mallett", "text": ""}
{"id": "2314530", "revid": "252548", "url": "https://it.wikipedia.org/wiki?curid=2314530", "title": "Erotismo nella pubblicit\u00e0", "text": ""}
{"id": "2314531", "revid": "1573940", "url": "https://it.wikipedia.org/wiki?curid=2314531", "title": "Chiesa di San Giovanni Battista e della Vergine", "text": "La chiesetta di San Giovanni Battista e della Vergine delle Grazie \u00e8 un edificio religioso che si trova a Balerna, in Canton Ticino, addossato al fianco meridionale della Chiesa di San Vittore martire. \nStoria.\nL'origine della costruzione \u00e8 da ricercarsi probabilmente nell'Alto Medioevo, forse addirittura nel V secolo quando qui venne edificato un piccolo battistero. L'edificio ha poi subito numerosi e ripetuti rimaneggiamenti nel corso dei secoli fino ad avere uno stile neoclassico dato dall'architetto Pier Luigi Fontana nel 1820.\nDescrizione.\nLa pianta dell'edificio \u00e8 quadrata con copertura a cupola crollata e ricostruita nel 1928. Dell'originario battistero resta la parete sud, mentre al di sotto del pavimento attuale \u00e8 stata ritrovata durante i restauri del 1928 la vasca battesimale. L'attuale fonte battesimale risale al XVI secolo. Sia l'aula principale che le cappelle laterali sono ornate da affreschi e da dipinti su tela."}
{"id": "2314532", "revid": "252548", "url": "https://it.wikipedia.org/wiki?curid=2314532", "title": "Sesso nella pubblicit\u00e0", "text": ""}
{"id": "2314534", "revid": "338769", "url": "https://it.wikipedia.org/wiki?curid=2314534", "title": "Confederaci\u00f3n Sudamericana de Futsal", "text": ""}
{"id": "2314539", "revid": "585241", "url": "https://it.wikipedia.org/wiki?curid=2314539", "title": "Canzoni natalizie", "text": ""}
{"id": "2314541", "revid": "98077", "url": "https://it.wikipedia.org/wiki?curid=2314541", "title": "Surplus agricoli", "text": ""}
{"id": "2314543", "revid": "767487", "url": "https://it.wikipedia.org/wiki?curid=2314543", "title": "Picture Frame Seduction", "text": "Picture Frame Seduction (abbreviato in PFS) \u00e8 un gruppo hardcore punk di Haverfordwest, significativi per lo sviluppo dell'hardcore punk nel Regno Unito."}
{"id": "2314559", "revid": "235890", "url": "https://it.wikipedia.org/wiki?curid=2314559", "title": "Path integral", "text": ""}
{"id": "2314560", "revid": "93556", "url": "https://it.wikipedia.org/wiki?curid=2314560", "title": "Urna elettorale", "text": "Un'urna elettorale (detta anche urna per votazioni) \u00e8 un contenitore temporaneamente sigillato, di solito di forma cubica, con una sottile fessura in cima sufficiente ad accettare una scheda elettorale in un'elezione o in un referendum.\nLa loro struttura \u00e8 realizzata in modo da impedire a chiunque dall'accedere al contenuto dell'urna stessa, fino alla fine della votazione quando verr\u00e0 fatto lo spoglio delle schede, per realizzare il principio della segretezza del voto, ove previsto dalla legge.\nUtilizzo.\nEsse sono normalmente presenti presso gli uffici elettorali di sezione, deputati ad accogliere gli elettori durante le consultazioni elettorali. \nAlcuni modelli di urne sono dotate di un meccanismo che assiste il deposito della scheda elettorale nell'urna. Ci\u00f2 e utile soprattutto qualora si utilizzino schede di una certa dimensione.\nUrne per votazioni trasparenti potrebbero essere invece utilizzate per mettere in grado l'elettore di verificare che questo era vuoto prima dell'inizio dell'elezione (cio\u00e8 non riempito con voti fraudolenti).\nAlla chiusura dell'elezione le urne possono essere conteggiate al seggio elettorale, con stazioni individuali annuncianti i loro risultati ottenuti (conosciute come zone di conteggio). Alternativamente tutte le urne possono essere trasportate in un singolo luogo per il conteggio e quindi il risultato pu\u00f2 essere dichiarato.\nIn alcune stati le urne per votazioni sono oramai obsolete per l'incremento della votazione elettronica, che consente un notevole risparmio in termini di consumo di carta e di tempo per lo scrutinio.\nIn Italia.\nLe urne elettorali destinate a contenere le schede votate sono di cartone di colore bianco e recano lo stemma della Repubblica Italiana e la scritta \"Ministero dell'interno - Dipartimento per gli Affari interni e territoriali - Direzione Centrale dei Servizi elettorali\". Ciascuna urna deve recare su ogni lato verticale un cartello indicatore del tipo di elezione cui si riferisce. Le urne sono disposte sul tavolo, nel modo ritenuto pi\u00f9 opportuno dal presidente di sezione, per assicurare il regolare svolgimento delle operazioni di votazione.\nCuriosit\u00e0.\nLa prima votazione a scrutinio segreto per l'elezione di un Membro del Parlamento e la prima urna per votazione hanno avuto luogo nel 1872 a Pontefract."}
{"id": "2314563", "revid": "1543377", "url": "https://it.wikipedia.org/wiki?curid=2314563", "title": "Municipalit\u00e0 locale di Magareng", "text": "Magareng \u00e8 una municipalit\u00e0 locale (in inglese Magareng Local Municipality) appartenente alla municipalit\u00e0 distrettuale di Frances Baard della Provincia del Capo Settentrionale in Sudafrica. \nIn base al censimento del 2001 la sua popolazione \u00e8 di 21.734 abitanti.\nLa sede amministrativa e legislativa \u00e8 la citt\u00e0 di Warrenton suo territorio si estende su una superficie di ed \u00e8 suddiviso in 5 circoscrizioni elettorali (\"wards\"). Il suo codice di distretto \u00e8 NC093.\nGeografia fisica.\nConfini.\nLa municipalit\u00e0 locale di Magareng confina a nord con quella di Phokwane, a est con quelle di Lekwa-Teemane (Dr Ruth Segomotsi Mompati/Nordovest) e Tokologo (Lejweleputswa/Free State), a sud con quella di Sol Plaatje e a ovest con quelle di Greater Taung (Dr Ruth Segomotsi Mompati/Nordovest) e Dikgatlong."}
{"id": "2314568", "revid": "1305772", "url": "https://it.wikipedia.org/wiki?curid=2314568", "title": "Ammasso", "text": ""}
{"id": "2314585", "revid": "1632387", "url": "https://it.wikipedia.org/wiki?curid=2314585", "title": "For Lies I Sire", "text": "For Lies I Sire \u00e8 il decimo album del gruppo musicale doom metal britannico My Dying Bride.\nL'album vede l'innesto in formazione della violinista Katie Stone, del batterista Dan \"Storm\" Mullins e della bassista Lena Ab\u00e8.\nIl disco ha raggiunto nel 2009 la posizione #24 nella classifica finlandese degli album."}
{"id": "2314588", "revid": "339392", "url": "https://it.wikipedia.org/wiki?curid=2314588", "title": "Famiglia Hamilton", "text": ""}
{"id": "2314593", "revid": "1988230", "url": "https://it.wikipedia.org/wiki?curid=2314593", "title": "Pompeo Borra", "text": "Biografia.\nPompeo Borra nasce a Milano nel 1898. All'et\u00e0 di nove anni rimane orfano del padre, Cesare. Inizia degli studi tecnici, ma poi decide di intraprendere la carriera artistica iscrivendosi all'Accademia di Belle Arti di Brera. \nNel 1916 prende parte, come volontario, alla Prima Guerra Mondiale. Alla fine del conflitto si dedica alla pittura in un piccolo studio in via dell'Annunciata, in riva al Naviglio milanese che a quel tempo era ancora scoperto, dove rimarr\u00e0 fino al 1938.\nFrequenta il sodalizio della Famiglia artistica Milanese presso la quale tiene la sua prima mostra nel 1920.\nNel 1924 partecipa alla XIV Esposizione Internazionale d'Arte della citt\u00e0 di Venezia (parteciper\u00e0 poi, come invitato, alla Biennale di Venezia nel '30, '32, '34, '36, '50, '52 e '56).\nNegli stessi anni conosce il gruppo degli artisti fondatori del movimento di Novecento iniziando a prendere parte alle mostre.\nI suoi dipinti suscitano l'interesse di Franz Roh, il famoso teorico del Realismo magico e della Nuova oggettivit\u00e0 tedesca, che lo invita alla mostra di arte italiana al Kunstverein di Lipsia nel 1928.\nLa sua pittura di severo purismo, collocata tra il Realismo magico e la Pittura metafisica, propone immagini squadrate e volumi compatti che rievocano la pittura quattrocentista, situazioni bloccate e silenziose abitate da oggetti quotidiani e personaggi trasognati e immobili, per lo pi\u00f9 femminili.\nIn questo decennio collabora con la \"Galleria del Milione\", recandosi spesso a Parigi dove stringe amicizia con L\u00e9once Rosenberg direttore della galleria \"L'effort moderne\". Evolve le sue scelte cromatiche verso tonalit\u00e0 trasparenti e pi\u00f9 luminose, fino ad attraversare anche una stagione astratta.\nNegli anni 1949-1950, partecipa alla costituzione dell'importante collezione Verzocchi, sul tema del lavoro, inviando, con un autoritratto, \"Compagni di lavoro\"; la Collezione oggi \u00e8 conservata nella Pinacoteca Civica di Forl\u00ec.\nNella pittura degli anni cinquanta/sessanta Pompeo Borra abbandona i volumi solidi e monumentali dei lavori precedenti, realizzando opere in cui anticipa tematiche che sono tornate attuali dopo la sua scomparsa ed hanno avuto maggiore riscontro critico negli anni ottanta con il termine \"postmoderno\". La bidimensionalit\u00e0, l'accesa cromia e l'estrema sintesi delle figure, sempre immerse in un'atmosfera di sospensione metafisica, saranno gli stilemi connotativi delle sue opere tarde.\nNel secondo dopoguerra si dedica anche all'insegnamento come docente di pittura all'Accademia di Brera, della quale \u00e8 direttore dal 1970 al 1972.\nSi spegne a Milano nel 1973.\nSue opere sono conservate in importanti musei, istituzioni e collezioni private, tra cui: \nOpere.\nFra le sue opere:"}
{"id": "2314598", "revid": "648716", "url": "https://it.wikipedia.org/wiki?curid=2314598", "title": "K2 High Definition", "text": "K2 High Definition, abbreviata in K2 HD, \u00e8 una tecnica di masterizzazione audio sviluppata dalla JVC Music. K2 HD in fase di acquisizione codifica la musica ad una risoluzione di 24 bit e , mentre in fase di masterizzazione produce CD audio standard a (16 bit, 44,1\u00a0kHz) pertanto non richiede lettori CD specializzati per la riproduzione."}
{"id": "2314602", "revid": "228587", "url": "https://it.wikipedia.org/wiki?curid=2314602", "title": "Incoronazione della Vergine", "text": ""}
{"id": "2314604", "revid": "36426", "url": "https://it.wikipedia.org/wiki?curid=2314604", "title": "Incoronazione della vergine", "text": ""}
{"id": "2314612", "revid": "62748", "url": "https://it.wikipedia.org/wiki?curid=2314612", "title": "K2 HD", "text": ""}
{"id": "2314617", "revid": "73125", "url": "https://it.wikipedia.org/wiki?curid=2314617", "title": "M82 (astronomia)", "text": ""}
{"id": "2314625", "revid": "287204", "url": "https://it.wikipedia.org/wiki?curid=2314625", "title": "Terremoto dell'Aquila del 1703", "text": "Il terremoto dell'Aquila del 1703, conosciuto popolarmente come il \"Grande Terremoto\", \u00e8 stato un insieme di eventi sismici verificatisi nel 1703 nell'alta valle dell'Aterno e nell'intera parte settentrionale dell'Abruzzo Ulteriore.\nLa prima grande scossa si verific\u00f2 il 14 gennaio ed ebbe una magnitudo momento di 6.8 con una devastazione pari all'XI grado della scala Mercalli che colp\u00ec principalmente Cascia, Leonessa, Montereale e Norcia. Un secondo catastrofico evento si verific\u00f2 il 2 febbraio, giorno della Candelora, e si stima che abbia avuto una magnitudo momento di 6.7 causando devastazioni del X grado della scala Mercalli ed oltre vittime; L'Aquila venne praticamente rasa al suolo, con danni gravissimi per ci\u00f2 che riguarda il suo patrimonio artistico e architettonico.\n\u00c8 noto per essere uno dei pi\u00f9 gravi disastri sismici della storia italiana per estensione geografica ed entit\u00e0 delle distribuzioni, nonch\u00e9 la pi\u00f9 intensa delle sequenze note agli storici ad aver interessato l'area aquilana dell'Appennino centrale. Nel complesso, l'intera crisi sismica fece registrare vittime, di cui nell'Abruzzo Ulteriore e in Umbria.\nPrecedenti.\nLa storia dell'Aquila era gi\u00e0 stata caratterizzata da terremoti catastrofici, tra cui il maggiore fu il sisma del 1461 (magnitudo 6.4), causato tuttavia da sorgenti sismiche diverse da quelle attivatesi nella sequenza del 1703.\nNel Seicento furono numerosi i terremoti che caratterizzarono l'Appennino centrale: l'8 ottobre 1639 il terremoto di Amatrice, di magnitudo 6.2, colp\u00ec l'alta valle del Tronto causando centinaia di morti mentre altri sismi di minore intensit\u00e0 colpirono Accumoli nel 1627, L'Aquila nel 1646 e Montereale nel 1672. Tali eventi avevano osteggiato la ripresa economica della capitale abruzzese e del suo contado che, all'inizio del XVIII secolo, uscivano da due secoli di dominazione spagnola e da una temibile epidemia di peste.\nEventi sismici.\nInizio della sequenza sismica.\nLo sciame sismico in questione cominci\u00f2, con ogni probabilit\u00e0, all'inizio del 1702 con il movimento della faglia del Monte Vettore e con una serie di scosse di lieve intensit\u00e0. \nIl primo evento di rilievo si verific\u00f2 il 18 ottobre 1702, in un'area al confine tra il Regno di Napoli e lo Stato della Chiesa, vicino all'abitato di Norcia, ed ebbe una magnitudo momento di 5.1; l'evento venne avvertito in tutto il centro Italia, Roma compresa, come testimoniato dalle numerosissime corrispondenze con cui si riportano anche i danni subiti dalle citt\u00e0 prossime all'epicentro.\nUn'altra scossa con la stessa intensit\u00e0 ci fu il 14 novembre 1702 con epicentro a Spello.\nIl terremoto del 14 gennaio 1703.\nIl 14 gennaio 1703 si registr\u00f2 un violentissimo terremoto con epicentro nei pressi di Accumoli, al margine settentrionale dell'Abruzzo Ulteriore. Il sisma avvenne in serata, probabilmente dopo le 18:00 (tra l'1:00 e le 2:00 dell'ora italica), dur\u00f2 circa 20 secondi e si stima abbia avuto una magnitudo momento di 6.8 causando devastazioni del XI grado della scala Mercalli; fu, per intensit\u00e0, il maggiore tra gli eventi dello sciame sismico. Una violenta replica si registr\u00f2 poco dopo la scossa principale, alle 19:25 (circa le 3 dell'ora italica).\nSecondo gli storici, fu generato non dalla faglia del Monte Vettore bens\u00ec dal movimento delle tre faglie appartenenti al sistema di Norcia.\nIl sisma devast\u00f2 una vasta area tra i Monti Sibillini, i Monti Reatini e i Monti dell'Alto Aterno. A Norcia, gi\u00e0 danneggiata dal terremoto dell'anno precedente, si registrarono, tra i numerosi danni, la distruzione della cattedrale di Santa Maria Argentea e della Castellina del Vignola e le lesioni gravissime alla basilica di San Benedetto; nel contado norcino, su un totale di abitanti, vi furono circa morti, di cui 800 in citt\u00e0. Cascia venne completamente rasa al suolo causando la distruzione di pressoch\u00e9 tutti gli edifici compreso il palazzo Apostolico e la residenza del governatore; scomparvero totalmente i castelli di Avendita e Maltignano, e in tutta la zona si registrarono 680 morti su un totale di abitanti.\nNella provincia aquilana le vittime furono oltre . Il sisma devast\u00f2 Montereale, provocando 230 vittime in citt\u00e0 e quasi 600 nelle ville circostanti per un totale di 800 morti su un totale di circa abitanti. Anche nel circondario di Leonessa i morti furono 800 e vennero praticamente rase al suolo le ville di Collesecco, Pianezza, Piedelpoggio, Sant'Angelo, San Clemente, Vallimpuni e Viesci; crollarono inoltre il castello di Terzone, il palazzo dei Priori, la chiesa di San Pietro, la chiesa di Santo Spirito e la tribuna della chiesa di San Francesco.\nGravissimi crolli e morti si registrarono anche ad Accumoli, Amatrice, Antrodoco, Borbona e Cittareale. Una vittima e moltissimi danni vi furono anche a Spoleto e nei borghi vicini. A Rieti si registrarono numerosi edifici lesionati ma nessuna vittima. All'Aquila il terremoto caus\u00f2 gravi lesioni nelle case e crolli nelle chiese (furono distrutte le facciate delle chiese di San Pietro di Sassa e San Quinzano) ma non vi furono morti. Il 15 gennaio venne organizzata una processione di penitenza.\nIl terremoto del 16 gennaio 1703.\nIl 16 gennaio, a soli due giorni dall'evento precedente, un nuovo sisma caus\u00f2 danni stimati nell'VIII grado di intensit\u00e0 della scala Mercalli. L'analisi storica e geo-sismologica di questo evento \u00e8 dibattuta: secondo alcune ipotesi, il terremoto fu causato dalla faglia di Montereale attivatasi due giorni prima per via della scossa principale mentre, secondo altre fonti storiche, il sisma non sarebbe mai avvenuto. \nRecenti studi dell'Istituto Nazionale di Geofisica e Vulcanologia hanno individuato, a quella data, una sequenza di violenti scosse. Un terremoto di particolare violenza si verific\u00f2 intorno alle 13:30 (le 21:00 dell'ora italica) con epicentro a Cittareale: ebbe una magnitudo momento di 6.0 e fu avvertito fino a Roma. In quest'occasione si registrarono nuovi crolli soprattutto all'Aquila dove caddero le torri campanarie delle chiese di Santa Maria di Roio e di San Pietro a Coppito, gi\u00e0 pesantemente lesionate dall'evento precedente.\nUna forte replica si verific\u00f2 alle 19:30 circa, le 3:00 dell'ora italica.\nIl terremoto del 2 febbraio 1703.\nIl 2 febbraio, giorno della festivit\u00e0 della purificazione di Maria e del connesso rito della Candelora, alle ore 11:05 (le 18:15 dell'ora italica) un nuovo devastante terremoto distrusse quasi completamente L'Aquila, causando gravissimi danni in tutto la sua provincia.\nIl sisma, con epicentro nei pressi di Pizzoli \u2014 circa 20 km a nord-ovest dell'Aquila \u2014 ebbe una magnitudo momento di 6.7 ed un'intensit\u00e0 del X grado della scala Mercalli. Fu provocato dalla faglia del Monte Marine, localizzata tra Barete, Pizzoli e Arischia, con propagazione nella direttrice sud-est. I documenti dell'epoca descrissero la scossa come particolarmente violenta ed ondulatoria, a differenza di quella della prima, definita maggiormente sussultoria. Si tratta del pi\u00f9 intenso e devastante, tra gli eventi sismici noti agli storici, ad aver colpito l'area aquilana; l'energia rilasciata fu circa 5 volte maggiore di quella del terremoto del 2009.\nSi verific\u00f2 poco prima di mezzogiorno quando i fedeli erano radunati nelle chiese per le celebrazioni liturgiche. Inoltre, la diocesi dell'Aquila era in quel momento priva di un vescovo poich\u00e9 la carica di Ignacio de la Cerda, morto nel 1702, era stata affidata temporaneamente ad un vicario; manc\u00f2 dunque una guida \u2014 come fu quella di Amico Agnifili nel terremoto del 1461 \u2014 che evitasse l'assembramento di una gran quantit\u00e0 di gente negli edifici ecclesiastici. Il sisma difatti sorprese alcune centinaia di persone (800 secondo le fonti storiche) che si trovavano in quel momento nella chiesa di San Domenico dove si concedeva una comunione generale; le capriate del tetto cedettero seppellendo i presenti e causando un numero stimato di 600 morti. \nLa quasi totalit\u00e0 del patrimonio artistico e architettonico della capitale abruzzese \u2014 di stampo romanico e rinascimentale \u2014 venne devastato, lasciando intatta solo la cinta muraria. Alla basilica di San Bernardino rimasero in piedi solo il coro, la facciata e le mura laterali mentre si salvarono miracolosamente la facciata di Cola dell'Amatrice e il mausoleo del Santo. Alla basilica di Santa Maria di Collemaggio si registr\u00f2 il crollo del transetto e gravissimi danni all'intera area presbiteriale. Della Cattedrale dei Santi Massimo e Giorgio sopravvisse solo una parete laterale mentre alla chiesa di San Pietro a Coppito crollarono la facciata, la torre campanaria e scomparvero le cappelle della Concezione e di Santa Margherita. Croll\u00f2 inoltre la sommit\u00e0 della Torre civica, parte dell'adiacente Palazzo del Capitano e la porzione sommitale del Forte spagnolo. Gravi danni si verificarono alla fontana delle 99 cannelle e alle chiese di Sant'Agostino, San Biagio d'Amiterno, San Francesco a Palazzo, San Filippo, San Marciano, Santa Maria Paganica e San Silvestro. La sede dei Gesuiti al Palazzo Camponeschi sub\u00ec pesanti lesioni, come anche le dimore nobiliari di Palazzo Antonelli, Palazzo Branconio e Palazzo Carli, Palazzo Carli Benedetti, Palazzo Dragonetti, Palazzo Fibbioni e Palazzo Porcinari.\nLa scossa caus\u00f2 peraltro la morte del camerlengo cittadino Alessandro Cresi, eletto appena un mese prima, che rimase sepolto nel crollo del palazzo di famiglia. Alla guida della citt\u00e0 venne quindi chiamato temporaneamente Alessandro Quinzi, dell'omonima famiglia.\nIn totale L'Aquila cont\u00f2 tra i e i morti \u2014 cio\u00e8 circa un terzo della popolazione, stimata in un numero tra le e le unit\u00e0 \u2014 ma il terremoto fece vittime anche nelle citt\u00e0 vicine per un bilancio totale di oltre vittime, come da dispaccio del monsignor Giovanni Andrea Lorenzani. Secondo la dettagliata relazione di Alfonso Uria De Llanos, legato del vicer\u00e9 del Regno di Napoli, nel territorio del contado aquilano si registrarono morti e feriti.\nI centri pi\u00f9 colpiti dall'evento risultarono Arischia (dove si registrarono tra le 350 e le 400 vittime), Barete, Pizzoli e Scoppito nell'alta valle dell'Aterno e Cittareale, Leonessa \u2014 dove \u00abnon vi \u00e8 remasto un muro dell'altezza di quattro palmi\u00bb \u2014 e Posta sui Monti Reatini. Montereale e le sue 36 ville, gi\u00e0 pesantemente lesionate dal terremoto precedente, risultarono totalmente crollate. Gravissimi danni si verificarono anche a Paganica e San Pelino di Cagnano Amiterno.\nIl terremoto fu avvertito in quasi tutta Italia, da Venezia sino a Napoli. A Roma scaten\u00f2 il panico tra la popolazione e fece crollare due arcate del secondo recinto del Colosseo, le cui pietre vennero poi utilizzate per la costruzione del porto di Ripetta. Si registrarono danni al Palazzo del Quirinale e alle basiliche di San Lorenzo e San Pietro in Vaticano.\nAlla scossa principale, per ventidue ore ne seguirono altre durante le quali la terra esalava pessimi odori e l'acqua dei pozzi cresceva e gorgogliava a causa dei gas. Secondo le fonti dell'epoca, nei giorni successivi e fino al 26 febbraio, si registrarono 160 forti repliche. Alcune grandi spaccature nel terreno si aprirono nei pressi di Cittareale \u2014 dove gli effetti catastrofici del terremoto furono amplificati dallo scoppiare di un incendio \u2014 e Pizzoli; tra Montereale e Ville di Fano, tre corsi d'acqua sotterranei fuoriuscirono dalle montagne e formarono un lago nella pianura sottostante.\nDanni e vittime.\nDi seguito un elenco delle principali localit\u00e0 e relativi monumenti colpiti dagli eventi sismici del 1703:\nGestione dell'emergenza.\nPochi giorni dopo la tragedia venne inviato da Napoli il Marchese della Rocca, Marco Garofalo, che venne investito dei poteri di commissario straordinario; il vicario organizz\u00f2 i soccorsi e tenne sotto controllo l'ordine pubblico, riuscendo anche a far desistere i sopravvissuti dall'idea di abbandonare definitivamente L'Aquila. Vennero emanate due ordinanze, una il 12 febbraio ed una il 18, che obbligavano la cittadinanza al coprifuoco e all'acquisizione di una specifica licenza per l'estrazione dei cadaveri e degli oggetti personali negli edifici danneggiati.\nNel novembre del 1703 il Marchese riusc\u00ec a far approvare l'esenzione fiscale per i cittadini colpiti per un tempo proporzionale ai danni subiti; per L'Aquila in particolare il pagamento delle tasse venne sospeso per dieci anni, un provvedimento che fu giudicato vitale per far ripartire l'economia e dare slancio all'opera di ricostruzione. Parallelamente venne per\u00f2 istituita una tassa straordinaria per permettere la realizzazione di 92 baracche per gli sfollati nella Piazza del Duomo, in una delle quali trov\u00f2 posto anche il Consiglio Comunale.\nNella diocesi di Rieti, ad un anno dal sisma, si registravano ancora un migliaio di persone sfollate in alloggi di fortuna e molte chiese trasferite in strutture temporanee; le precarie condizioni igieniche degli sfollati favorirono inoltre il diffondersi di epidemie. Conclusa la gestione dell'emergenza, della ricostruzione si occup\u00f2 soprattutto monsignor Antonino Serafino Camarda, vescovo di Rieti dal 1724 al 1754.\nRicostruzione.\nLa ricostruzione port\u00f2 all'Aquila una vasta platea di architetti e artisti di scuola barocca, prevalentemente d'influenza borrominiana e fontaniana, tra i quali si ricordano Filippo Barigioni, Carlo Buratti, Giovan Battista Contini, Sebastiano Cipriani, Francesco Fontana e Ferdinando Fuga, oltre a numerose maestranze specializzate, per lo pi\u00f9 d'origine lombarda. \nIn breve tempo, sul terreno occupato in precedenza da dimore crollate, sorsero i palazzi delle nuove rampanti famiglie aquilane \u2014 tra questi, i Bonanni, gli Oliva, i Pica e i i Romanelli \u2014 mentre molte tra le principali chiese della citt\u00e0 vennero pesantemente modificate o riedificate secondo il nuovo gusto settecentesco.\nGli interventi urgenti riguardarono le abitazioni civili e le infrastrutture, come ad esempio l'acquedotto, cosicch\u00e9 per quasi due anni le principali architetture danneggiate rimasero ricoperte di macerie; il primo intervento di ricostruzione del patrimonio architettonico cittadino, il Palazzo degli Agostiniani, venne iniziato solo nel 1705. Due anni pi\u00f9 tardi, nel 1707 venne realizzato il progetto di restauro dell'adiacente chiesa di Sant'Agostino ad opera di Giovan Battista Contini, allievo del Bernini, che prevedeva una nuova pianta ellittica e la rotazione del prospetto principale su piazza San Marco; la chiesa venne completata nel 1725, mentre i lavori sul monastero vennero interrotti a pi\u00f9 riprese e portati a termine in maniera definitiva solo nel XIX secolo con la realizzazione del Palazzo della Prefettura in stile neoclassico. Anche la chiesa di Santa Caterina martire venne ricostruita a pianta ellittica e facciata a cuneo stondato, mentre nelle chiese di San Marciano e Santa Maria Paganica si perpetu\u00f2 la rotazione della pianta con la facciata principale non pi\u00f9 rivolta sul lato lungo dell'edificio, ma su quello corto.\nLa basilica di San Bernardino venne completamente ricostruita con un lavoro a pi\u00f9 mani ad opera dello stesso Contini, che sovraintese ai lavori sulla cupola, oltre che di Filippo Barigioni e Sebastiano Cipriani. I lavori iniziarono nel 1707 grazie all'impegno economico di alcune famiglie \u2014 tra cui i milanesi Visconti, giunti all'Aquila dopo il sisma \u2014 e si protrassero almeno fino al 1730; tra il 1723 e il 1724 Ferdinando Mosca vi realizz\u00f2 un fastoso soffitto a cassettoni in legno intagliato ed ornato di oro zecchino. Anche la basilica di Santa Maria di Collemaggio, meno danneggiata dal sisma, venne impreziosita da numerose aggiunte barocche, successivamente eliminate in seguito ai restauri del XX secolo. La stessa sorte tocc\u00f2 alla chiesa di San Pietro a Coppito, rinnovata in chiave barocca nella prima met\u00e0 del XVIII secolo, impreziosita da alcune aggiunte neoclassiche nel secolo successivo e poi riportata all'originale impianto romanico nel 1971.\nDecisamente complessa fu la vicenda legata alla cattedrale dei Santi Massimo e Giorgio la cui ricostruzione, iniziata nel 1708 ad opera di Sebastiano Cipriani, risparmi\u00f2 solo il perimetro murario su via Roio; i lavori furono molto lunghi e la chiesa venne riaperta, seppur priva di cupola e facciata, solamente nel 1780. \nIl simbolo della ricostruzione settecentesca dell'Aquila \u00e8 tuttavia considerato la nuova chiesa delle Anime Sante, sorta in piazza del Duomo (in contrapposizione proprio alla Cattedrale) per volere della Confraternita di Santa Maria del Suffragio, fino ad allora ospitata nell'oratorio di San Giuseppe dei Minimi. I lavori cominciarono nel 1713, su progetto di Carlo Buratti, e l'edificio fu consacrato nel 1719; successivamente, tra il 1770 e il 1775, fu realizzata la facciata concava su progetto di Giovan Francesco Leomporri mentre nel 1805 Giuseppe Valadier vi colloc\u00f2 la cupola.\nConseguenze sociali.\nNel 1712, alla vigilia del termine del periodo di esenzione fiscale, venne istituito un censimento per valutare il pagamento da versare alla Corona. All'Aquila risultarono abitanti divisi in 670 famiglie, di cui ben 149 erano forestiere attratte dalle possibilit\u00e0 offerta dalla ricostruzione: di queste le pi\u00f9 numerose erano quelle di origine milanese che gi\u00e0 da qualche secolo avevano avviato una immigrazione verso l'Abruzzo Ultra e l'aquilano in particolare, mentre le altre provenivano per buona parte dal contado, il che attiv\u00f2 un processo di ruralizzazione cittadina. \nNel ventennio successivo, fino al 1732, arrivarono 160 nuovi fuochi, famiglie povere del contado o ricchi proprietari terrieri interessati ad accrescere la propria posizione sociale, che contribuirono al ripopolamento della citt\u00e0.\nLa tragedia incise comunque profondamente la comunit\u00e0, tanto da spingere a modificare gli storici colori della citt\u00e0 \u2014 il bianco e il rosso \u2014 nel nero e nel verde attuali, rispettivamente uno a ricordo del lutto e l'altro in segno di speranza. Venne inoltre introdotto il culto di Sant'Emidio da Ascoli Piceno, considerando il protettore contro i terremoti. Anche le principali festivit\u00e0 subiscono il ricordo del terremoto tanto che il carnevale aquilano non antecede mai il 2 febbraio, giorno della Candelora, iniziando ufficialmente il giorno seguente, festa di San Biagio, e pu\u00f2 essere quindi considerato il pi\u00f9 corto del mondo."}
{"id": "2314626", "revid": "287204", "url": "https://it.wikipedia.org/wiki?curid=2314626", "title": "Henry Ernest Atkins", "text": "Ha avuto per molto tempo il record di vittorie nel campionato britannico: ottenne infatti 9 vittorie (su 11 partecipazioni) dal 1905 al 1925 (attualmente il record \u00e8 di Jonathan Penrose, con 10 vittorie). Atkins non si dedic\u00f2 mai interamente agli scacchi, svolgendo la professione di direttore scolastico. Nel 1950 la FIDE gli riconobbe il titolo di Maestro Internazionale.\nDopo aver studiato all'Universit\u00e0 di Cambridge, insegn\u00f2 matematica prima a Northampton dal 1898 al 1902 e poi a Wyggeston fino al 1909. In seguito divenne direttore del \"Huddersfield New College\", carica che mantenne fino al 1936.\nAtkins \u00e8 considerato tra i maggiore talenti degli scacchi britannici. Era un grande ammiratore di Wilhelm Steinitz, del quale studi\u00f2 a fondo le partite. Modell\u00f2 il suo stile di gioco cos\u00ec aderentemente a quello di Steinitz da essere definito in \nGermania \"der kleine Steinitz\" (il piccolo Steinitz).\nIl suo miglior risultato in campo internazionale \u00e8 considerato il terzo posto nel forte torneo di Hannover nel 1902, dietro a David Janowski e Harry Nelson Pillsbury. \nAltri risultati di rilievo:\nNel 1922, dopo un lunghissimo periodo di assenza dalle competizioni, partecip\u00f2 al grande torneo di Londra; si classific\u00f2 solo 10\u00ba su 16 partecipanti, ma vinse le partite contro Akiba Rubinstein e Savielly Tartakower. Il torneo fu vinto da Capablanca davanti ad Alechin e Vidmar.\nFece parte della squadra inglese alle olimpiadi di Londra 1927 e Varsavia 1935, realizzando complessivamente + 6 = 14 \u2013 5. Vinse il bronzo di squadra alle olimpiadi di Londra."}
{"id": "2314630", "revid": "933835", "url": "https://it.wikipedia.org/wiki?curid=2314630", "title": "Terremoto dell'Aquila", "text": ""}
{"id": "2314632", "revid": "76963", "url": "https://it.wikipedia.org/wiki?curid=2314632", "title": "Traci Bingham", "text": " \u00c8 nota principalmente per aver interpretato il ruolo di Jordan Tate in diciassette episodi della serie televisiva \"Baywatch\".\nCarriera.\nTraci Bingham nasce a Cambridge, nel Massachusetts, il 13 gennaio 1968, figlia di Lafayette Bingham, un tecnico aeronautico statunitense di origini native americane ed italiane, e di Betty Bingham, una bibliotecaria afro-americana.\nLa Bingham debutt\u00f2 come attrice nel 1994, interpretando un episodio della serie televisiva \"Willy, il principe di Bel-Air\". Nel 1995 ebbe un piccolo ruolo nell'horror \"\", diretto da Ernest Dickerson, quindi dal 1996 al 1998 fu nel cast di \"Baywatch\", interpretando il ruolo di Jordan Tate. In seguito apparve in altre serie televisive e pos\u00f2 pi\u00f9 volte per la celebre rivista \"Playboy\".\n\u00c8 vegetariana e ha posato per la campagna \"All animals have the same parts\u2014have a heart, go vegetarian\" della PETA."}
{"id": "2314634", "revid": "203463", "url": "https://it.wikipedia.org/wiki?curid=2314634", "title": "Henry Atkins", "text": ""}
{"id": "2314638", "revid": "1573940", "url": "https://it.wikipedia.org/wiki?curid=2314638", "title": "Anisopodidae", "text": "Anisopodidae , \u00e8 una famiglia di insetti dell'ordine dei Ditteri Nematoceri, dalla sistematica incerta per quanto concerne sia la collocazione sia la suddivisione.\nNomenclatura zoologica.\nUna delle varie \"anomalie\" di questa famiglia risiede nel suo nome. Secondo le convenzioni del Codice Internazionale di Nomenclatura Zoologica (\"International Code of Zoological Nomenclature\"), un \"taxon\" rango superiore dovrebbe derivare il nome da quello inferiore pi\u00f9 rappresentativo. Nella fattispecie, il genere \"Anisopus\" , \u00e8 oggi considerato un sottogenere di \"Sylvicola\" , perci\u00f2 \u00e8 da ritenersi un sinonimo (\"junion synonym\"). A rigore, la famiglia dovrebbe denominarsi \"Sylvicolidae\" ma, in ottemperanza all'articolo 40.1 del Codice, il nome Anisopodidae deve essere mantenuto perch\u00e9 coniato prima del 1961 e di uso pi\u00f9 ricorrente in letteratura.\nDescrizione.\nL'adulto ha un corpo esile e delicato, lungo 4-10 mm, con livrea generalmente di colore scuro e con zampe lunghe.\nIl capo \u00e8 provvisto di tre ocelli e porta occhi separati nelle femmine e, in genere, connati superiormente nei maschi. Le antenne sono poco allungate e sottili, non piumose, composte da 16 articoli. L'apparato boccale \u00e8 di tipo succhiante non perforante.\nIl torace \u00e8 dorsalmente convesso, con zampe lunghe e sottili ed ali moderatamente grandi e larghe, completamente trasparenti o recanti macchie scure (\"Sylvicola\"). In posizione di riposo sono ripiegate orizzontalmente sull'addome. La nervatura alare cambia secondo il genere. La costa si estende fino alla confluenza di R4+5 o poco oltre, la subcosta confluisce sulla costa in prossimit\u00e0 della met\u00e0 del margine anteriore. La radio si suddivide complessivamente in tre rami (R1, R2+3 e R4+5) tutti confluenti sulla costa. settore radiale (Rs) longitudinale o leggermente obliquo, con biforcazione in corrispondenza della confluenza della radio-mediale (\"Sylvicola\") o prima (\"Mycetobia\").\nLa struttura della media differisce notevolmente nei due generi pi\u00f9 rappresentativi: in \"Sylvicola\" \u00e8 completamente formata dalla base e si divide in tre rami, mentre in \"Mycetobia\" \u00e8 assente il tratto basale fino alla sua biforcazione e si divide in soli due rami. Le nervature anali sono in numero di due, di cui la prima completa e confluente sul margine, la seconda pi\u00f9 breve e incompleta.\nLa disposizione delle nervature trasverse e la suddivisione della media generano la presenza, secondo i casi, di una o tre cellule chiuse:\nGli stadi giovanili sono morfologicamente affini a quelli dei Tipulomorfi. La larva \u00e8 cilindrica-fusiforme, apoda ed acefala, lunga 1-2 cm e priva di pseudozampe; porta due paia di stigmi, uno toracico e uno addominale (sistema anfipneustico). La pupa ha una conformazione conico-allungata, affusolata nella regione addominale.\nHabitat e biologia.\nLe larve degli Anisopodidae sono saprofaghe e si rinvengono in ambienti forestali o anche presso gli insediamenti antropici in substrati organici in decomposizione di varia natura, come lettiere, liquami, essudati vegetali, funghi. Possono anche annidarsi nei sifoni e nei pozzetti di scarico di servizi sanitari arrivando talvolta ad intasare filtri di depurazione oppure possono occasionalmente possono attaccare tuberi o radici mal conservati.\nGli adulti si rinvengono in prossimit\u00e0 degli ambienti frequentati dalle larve, spesso in ambienti forestali. Si nutrono di succhi vegetali, spesso della linfa che sgorga dalle ferite delle piante. Gli adulti di alcune specie, per svernare, tendono a introdursi nelle abitazioni all'arrivo dei primi freddi e si posizionano in genere sulle finestre. Questo caratteristico comportamento spiega il nome comune dato dagli anglosassoni a questi insetti, \"window gnats\" (\"moscerini della finestra\").\nSistematica.\nLa famiglia, pur essendo largamente distribuita in tutto il mondo, comprende solo un centinaio di specie ripartite fra sette generi.\nLa posizione sistematica degli Anisopodidae \u00e8 piuttosto controversa, a causa dell'eterogeneit\u00e0 morfologica e filogenetica che, per alcuni versi, avvicina questi nematoceri a quelli pi\u00f9 primitivi (ad esempio per la complessit\u00e0 della nervatura alare) e per altri ai Bibionomorfi (ad esempio per la presenza degli ocelli). Le stesse specie sono state in passato classificate, secondo i casi, fra i Tipulidae, i Bibionidae e i Mycetophilidae. Fino agli anni novanta, i pi\u00f9 autorevoli ditterologi hanno associato filogeneticamente gli Anisopodidae ai Bibionomorpha. In diverse pubblicazioni successive al 2000, tuttavia, gli Anisopodidae sono spesso inclusi nell'infraordine Psychodomorpha mentre, nell'ambito dei Bibionomorfi, gli studiosi degli Sciaroidea tendono spesso a mettere in relazione fra loro le due superfamiglie degli Sciaroidea e dei Bibionoidea trascurando gli Anisopodidae.\nDue sono perci\u00f2 le differenti interpretazioni negli schemi tassonomici: diverse fonti, pi\u00f9 o meno recenti, includono la superfamiglia Anisopodoidea nell'ambito dei Bibionomorpha, mentre altre, soprattutto recenti, la includono fra gli Psychodomorpha. In quest'ultimo caso, tuttavia, si sta facendo strada la tendenza a scorporare dalla famiglia \"sensu lato\" alcuni \"taxa\", elevandoli al rango di famiglie (Mycetobiidae e Valeseguyidae) e inquadrandole in differenti posizioni sistematiche.\nLa tradizionale suddivisione sistematica \"sensu lato\", probabilmente incongruente dal punto di vista filogenetico, si basa sul seguente schema:\nL'inquadramento alternativo, secondo i pi\u00f9 recenti orientamenti, sarebbe il seguente:\nVa tuttavia precisato che alcune fonti hanno impostazioni \"ibride\", in quanto includono i Mycetobiidae negli Anisopodidae separando solo la famiglia Valeseguyidae.\nIn Italia sono presenti solo cinque specie, di cui quattro appartenenti al genere \"Sylvicola\", diffuse nel nord, e una al genere \"Mycetobia\", diffusa al nord e nella penisola. Le specie pi\u00f9 comuni sono \"Mycetobia pallipes\" e \"Sylvicola fenestralis\". Da notare che il nome \"fenestralis\" \u00e8 dovuto al fatto che gli adulti si possono ritrovare spesso sui vetri delle finestre."}
{"id": "2314641", "revid": "59976", "url": "https://it.wikipedia.org/wiki?curid=2314641", "title": "Armoriale dei comuni della provincia di Alessandria", "text": "Questa pagina contiene le armi (stemmi e blasonature) dei comuni della provincia di Alessandria."}
{"id": "2314642", "revid": "767487", "url": "https://it.wikipedia.org/wiki?curid=2314642", "title": "Duemila60 Italian Graffiati", "text": "Duemila60 Italian Graffiati \u00e8 il quinto album di Ivan Cattaneo, pubblicato nel 1981. Dopo il buon successo riscontrato con \"Urlo\", il cantautore bergamasco decide di lavorare ad un album che racchiudesse le pi\u00f9 celebri hit dell'era beat sessantiana.\nL'album \u00e8 composto da 14 brani cover che rispolverano i grandi successi italiani degli anni sessanta.\nBrani come \"Il Gegheg\u00e8\" di Rita Pavone, \"Nessuno mi pu\u00f2 giudicare\" di Caterina Caselli e \"Ragazzo triste\" di Patty Pravo rinascono in questo lavoro, sotto nuove forme musicali che mescolano pop e ska, abbandonando cos\u00ec temporaneamente le influenze elettroniche dei lavori precedenti.\nGrande successo far\u00e0 la rivisitazione di \"Una zebra a pois\" di Mina, tanto che l'artista tuttora continua a riproporla nei concerti, per la gioia dei nostalgici degli anni sessanta.\nIl disco \u00e8 un successo inaspettato per Ivan Cattaneo, che lo porter\u00e0 a un traguardo di 475.000 copie vendute."}
{"id": "2314644", "revid": "104458", "url": "https://it.wikipedia.org/wiki?curid=2314644", "title": "Valerij Kharlamov", "text": ""}
{"id": "2314654", "revid": "121688663", "url": "https://it.wikipedia.org/wiki?curid=2314654", "title": "Sacher Film", "text": "La Sacher Film \u00e8 una compagnia italiana di produzione e distribuzione cinematografica fondata nel febbraio del 1987 da Nanni Moretti e Angelo Barbagallo; il suo esordio fu in quello stesso anno con il film di Carlo Mazzacurati \"Notte italiana\". Dal 2007, in seguito alla fuoriuscita di Barbagallo, \u00e8 gestita dal solo Moretti.\nIl marchio con cui vengono distribuiti i film \u00e8 \"Sacher Distribuzione\" (inizialmente \"Playbill Distribuzione\") , creata in collaborazione col produttore Luigi Musini , che ha sospeso la distribuzione di nuovi film da giugno 2013."}
{"id": "2314661", "revid": "123623323", "url": "https://it.wikipedia.org/wiki?curid=2314661", "title": "Sacrificio di Isacco (Ghiberti)", "text": "Il Sacrificio di Isacco \u00e8 una formella bronzea con dorature di Lorenzo Ghiberti fusa in occasione della partecipazione al concorso del 1401 per la porta nord del Battistero di Firenze. Oggi si trova nel Museo del Bargello a Firenze.\nStoria.\nIl concorso del 1401.\nLa competizione, alla quale parteciparono anche Filippo Brunelleschi, Jacopo della Quercia e altri, fu vinta proprio da Ghiberti e il confronto con l'unica altra formella superstite, quella di Brunelleschi, testimonia straordinariamente le tendenze della scultura fiorentina dell'epoca durante il trapasso da gotico internazionale al rinascimento.\nIl rinnovo delle forme artistiche a Firenze concise infatti con due strade principali: da un lato l'importazione degli stilemi del gotico, che nel secolo precedente erano stati rifiutati dalla scuola locale, dall'altro l'adesione a un pi\u00f9 radicale classicismo, in linea con la valorizzazione della tradizione locale e delle origini romane della citt\u00e0 promossa dai cancellieri della Repubblica come Coluccio Salutati.\nUna commissione valut\u00f2 le opere pervenute, che dovevano raffigurare un \"Sacrificio di Isacco\" entro un quadrilobo, come quelli gi\u00e0 usati da Andrea Pisano nella porta pi\u00f9 antica. Le figure presenti dovevano essere Abramo nell'atto di sacrificare il figlio su un altare, l'angelo che interviene per fermarlo, l'ariete che dovr\u00e0 essere immolato al posto di Isacco e infine il gruppo con l'asino e i due servitori.\nLa vittoria and\u00f2 a Ghiberti, seppur di stretta misura. Dopo la sconfitta Brunelleschi comp\u00ec un viaggio a Roma dove pot\u00e9 studiare i modelli classici che saranno alla base della sua produzione artistica.\nVicende successive.\nQuando si decise di rappresentare il \"Nuovo Testamento\" piuttosto che il \"Vecchio\" sulle formelle della porta, i due \"Sacrifici\" vennero messi da parte. Un versamento a \"Nencio di Bartoluccio\", cio\u00e8 Ghiberti stesso, nel marzo 1403 si rifer\u00ec probabilmente proprio all'acquisto della formella e al rimborso per le spese di doratura (eseguita proprio in quel periodo). L'idea fu quindi quella di usare la formella nella terza porta, venendo intanto collocata nella sala delle udienze del palazzo del'Arte di Calimala, ma com'\u00e8 noto tali piani non si avverarono.\nDonata in seguito a Cosimo il Vecchio e da lui collocata sull'altare della Sagrestia Vecchia in San Lorenzo, pass\u00f2 in seguito al Guardaroba granducale. Pietro Leopoldo la spost\u00f2 agli Uffizi e dopo il 1859 pass\u00f2 al Museo del Bargello.\nLa formella di Ghiberti.\nGhiberti divise la scena in due zone verticali armonizzate da uno sperone roccioso inclinato trasversalmente, sulla sommit\u00e0 del quale si trova l'ariete. A sinistra si vedono due servitori con l'asino, a destra la potente figura corrucciata di Abramo, avvolta in un mantello svolazzante, brandisce il coltello all'altezza delle spalle e lo punta contro Isacco, inginocchiato su un altare e dotato di un corpo ben tornito plasticamente, di ispirazione classica (probabilmente cita il \"Torso Gaddi\" che forse era gi\u00e0 di propriet\u00e0 dello stesso Ghiberti). L'angelo di Dio, che arriva per interrompere il sacrificio, si trova in alto a destra ed \u00e8 composto per met\u00e0, come se stesse apparendo da un nimbo. Le figure appaiono inscritte in un quadrato che non sfrutta tutto lo spazio disponibile e la presenza dello sfondo roccioso crea un trapasso graduale tra figure e sfondo, privo dei forti chiaroscuri presenti per esempio nell'opera di Brunelleschi: lo spazio sembra cos\u00ec \"avvolgente\" (non pi\u00f9 un semplice supporto dove collocare le figure), facendo da modello agli esperimenti di \"stiacciato\" di Donatello.\nNonostante alcuni dettagli pi\u00f9 espressivi, come il volto di Abramo, la narrazione \u00e8 pacata, basata sull'armonia dell'insieme con il calmo atteggiarsi di Isacco e il distaccato passeggiare dei due spettatori in conversazione tra loro. Le figure hanno pose eloquenti, ma senza trasalimenti.\nVi convivono con straordinaria sintesi sia elementi del gotico (come l'arcaicistica roccia spigolosa, antiquata gi\u00e0 al tempo di Giotto) e del tardo gotico (come l'elegante e cadenzata linea del panneggio), sia elementi aggiornati all'antico, come le proporzioni dei corpi, soprattutto quello nudo di Isacco, che \"ostenta\" un perfetto modellato, che ricorda, assieme alle girali sull'altare, opere dell'arte ellenistica.\nGhiberti fece quindi una selezione tra i vari stimoli disponibili in quell'epoca, legati da una perfetta padronanza tecnica. L'effetto d'insieme assomiglia a un gioiello antico, levigato e tornito, dove prevale l'attivit\u00e0 dell'orafo piuttosto che dello scultore e che gli valse la vittoria, anche se di stretta misura. Di sicuro venne tenuto conto anche dell'altissima qualit\u00e0 tecnica: la formella di Ghiberti \u00e8 infatti fusa in un solo pezzo, tranne il braccio sporgente di Abramo e il corpo di Isacco.\nConfronto con Brunelleschi.\nLa stessa opera eseguita da Brunelleschi contiene elementi molto diversi: innanzitutto lo spazio \u00e8 diviso orizzontalmente, con le figure che occupano tutto il posto disponibile, adattandosi alle linee curve e dritte del quadrilobo. Le figure sono pi\u00f9 staccate dallo sfondo, quasi proiettate verso lo spettatore, e la scena \u00e8 molto pi\u00f9 eloquente, per la rappresentazione dell'angelo che arriva a fermare con la mano il braccio di Abramo, gi\u00e0 proteso col coltello sul collo del figlio. La composizione \u00e8 organizzata con linee di forza perpendicolari, che esprimono l'urto delle volont\u00e0 opposte di Abramo, di Isacco e dell'angelo. Anche Brunelleschi cit\u00f2 l'antico, ma in maniera pi\u00f9 diretta, inserendo in basso a sinistra un'interpretazione fedele dello \"Spinario\", opera ellenistica oggi agli Uffizi. La formella di Brunelleschi \u00e8 quindi pi\u00f9 drammatica e pi\u00f9 originale nel modo di far rivivere l'azione, per questo pi\u00f9 proiettata verso il futuro, mentre quella di Ghiberti \u00e8 pi\u00f9 accondiscendente al gusto tradizionale. La vittoria del secondo viene in genere indicata come l'apertura di Firenze ai modi del gotico internazionale, mentre l'orientamento classicista (e quindi rinascimentale) non poteva dirsi ancora maturato."}
{"id": "2314663", "revid": "697352", "url": "https://it.wikipedia.org/wiki?curid=2314663", "title": "Linfoma di basso grado della zona marginale a cellule B del tessuto linfoide associato alla mucosa", "text": ""}
{"id": "2314665", "revid": "716642", "url": "https://it.wikipedia.org/wiki?curid=2314665", "title": "Baba Diawara", "text": "Carriera.\nClub.\nIl 17 gennaio 2012 viene acquistato dai spagnoli del Siviglia e il 29 gennaio debutta con la nuova maglia, subentrando a Jos\u00e9 Antonio Reyes, nella sconfitta casalinga contro il M\u00e1laga. Per la stagione 2013-2014 viene ceduto in prestito al Levante."}
{"id": "2314675", "revid": "729019", "url": "https://it.wikipedia.org/wiki?curid=2314675", "title": "Dornier Do 24", "text": "Il Dornier Do 24 era un idrovolante multiruolo a scafo centrale progettato dall'azienda tedesca Dornier Flugzeugwerke per il pattugliamento marittimo e ricerca e salvataggio e prodotto, tra il 1937 ed il 1945, in 279 esemplari dalla stessa Dornier e da altre aziende aeronautiche.\nSecondo le stime fornite dalla Dornier nel corso della loro carriera operativa sono circa 12\u00a0000 le persone tratte in salvo dai Do 24.\nStoria del progetto.\nIl progetto del Do 24 si deve ad una specifica emessa dalla Koninklijke Marine, la marina militare dei Paesi Bassi, che richiese alla Dornier un nuovo modello di idrovolante per sostituire i Do \"Wal\" da impiegare nelle Indie Orientali Olandesi. Nella sua realizzazione si abbandon\u00f2 la soluzione tecnica che contraddistingueva la propulsione, con i motori montati in tandem in configurazione traente-spingente, per passare ad una soluzione pi\u00f9 tradizionale dove i motori erano montati in gondole direttamente sull'ala.\nIl primo dei due esemplari realizzati venne dotato di 3 Junkers Jumo 205C a ciclo Diesel, capaci di erogare una potenza di 600 PS (447 kW) ciascuno, sostituiti nel secondo Do 24 da 3 motori radiali, soluzione verr\u00e0 successivamente mantenuta in tutti i successivi esemplari, i Wright R-1820-F52 Cyclone di produzione statunitense, questo per rispondere alle specifiche olandesi che imponevano la stessa motorizzazione utilizzata dai Martin 139. Il terzo esemplare, sempre dotato dei motori statunitensi, fu anche il primo ad essere portato in volo per la prima volta il 3 luglio 1937. I sei esemplari destinati ai Paesi Bassi vennero prodotti dalla Dornier nella propria sussidiaria svizzera AG f\u00fcr Dornier-Flugzeuge (Doflug) e designati Do 24 K-1, seguito da un ulteriore esemplare costruito localmente dalla Aviolanda al quale venne assegnata la designazione Do 24 K-2\nPrima dell'occupazione tedesca furono solo 25 gli esemplari costruiti sulla linea di montaggio dell'Aviolanda. La Luftwaffe si dichiar\u00f2 interessata ad acquisire il modello, requis\u00ec gli esemplari gi\u00e0 finiti ed impose il completamento degli esemplari ancora in fase di costruzione; successivamente venne mantenuta la linea di produzione olandese che continu\u00f2 a produrre il modello sotto il controllo tedesco. Le prime successive 11 cellule vennero completate con i Wright Cyclone gi\u00e0 acquistati dal governo olandese ma in seguito vennero utilizzati i BMW-Bramo 323R-2 di produzione tedesca. Durante l'occupazione vennero prodotti 159 esemplari, la maggior parte dei quali acquisirono la designazione Do 24 T-1\nDurante l'occupazione tedesca della Francia venne inoltre creata un'ulteriore linea di produzione a Sartrouville, negli stabilimenti della Soci\u00e9t\u00e9 nationale de constructions a\u00e9ronautiques du Nord (SNCAN) gi\u00e0 Potez. Dopo gli iniziali 48 Do 24 acquisiti per la Luftwaffe, dopo la liberazione questo impianto produsse ulteriori 40 esemplari utilizzati operativamente dall'Aviation navale fino al 1952.\nImpiego operativo.\nAl giugno 1940, momento in cui ci fu l'occupazione tedesca dei Paesi Bassi, 37 esemplari di produzione olandese e tedesca vennero inviati nelle Indie Orientali Olandesi. Fino allo scoppio della seconda guerra mondiale, questi aerei conservarono le coccarde tricolore tondo usate dall'aeronautica militare fino a quel momento. Successivamente, al fine di evitare confusione con le coccarde britanniche o francesi, i velivoli olandesi adottarono le insegne triangolari di colore arancio bordate di nero.\nDopo l'invasione giapponese sei Do 24 superstiti vennero trasferiti alla Royal Australian Air Force nel febbraio 1942. Rimasero in servizio operativo con la RAAF nel ruolo di aereo da trasporto nei cieli della Nuova Guinea fino al 1944, rendendo il Do 24 uno dei pochi aerei in servizio operativo in entrambi gli schieramenti durante la seconda guerra mondiale.\nDurante il conflitto, un Do 24 della Luftwaffe fu costretto ad un atterraggio forzato in territorio svedese, paese neutrale, e dopo essere stato sequestrato dalle autorit\u00e0 militari venne regolarmente pagato per poi essere acquisito dalla locale aeronautica militare rimanendo in servizio fino al 1952.\nNel 1944, 12 esemplari di costruzione olandese vennero consegnati alla Spagna con l'accordo che fossero utilizzati per la ricerca e salvataggio di piloti abbattuti di entrambe le parti. Dopo la guerra, alcuni Do 24 di costruzione francese si aggiunsero ai primi. Gli esemplari in forza all'Ej\u00e9rcito del Aire rimasero in servizio operativo almeno fino al 1967, e probabilmente ancora per qualche anno dopo. Nel 1971 uno degli ultimi esemplari spagnoli venne restituito agli stabilimenti Dornier sul lago di Costanza per esporlo in mostra permanente.\nEsemplari attualmente esistenti.\nAttualmente sono 4 gli esemplari completi giunti fino ai nostri giorni."}
{"id": "2314687", "revid": "61051", "url": "https://it.wikipedia.org/wiki?curid=2314687", "title": "Bramo 323", "text": ""}
{"id": "2314689", "revid": "61051", "url": "https://it.wikipedia.org/wiki?curid=2314689", "title": "BMW-Bramo 323", "text": ""}
{"id": "2314692", "revid": "767487", "url": "https://it.wikipedia.org/wiki?curid=2314692", "title": "Mario Roberto Mart\u00ednez", "text": "Caratteristiche tecniche.\nMart\u00ednez \u00e8 un esterno sinistro offensivo, dotato di tecnica, corsa ed un buon tiro. \u00c8 considerato uno dei maggiori talenti del suo paese.\nCarriera.\nClub.\nHa iniziato a giocare a calcio nel Real Espa\u00f1a, entrando nelle sue giovanili nel 2001. Ha debuttato in prima squadra nel 2008. \u00c8 stato scoperto dagli osservatori del V\u00e5lerenga durante un torneo in Trinidad e Tobago. \u00c8 stato cos\u00ec acquistato in prestito e il V\u00e5lerenga ha il diritto di riscatto dell'intero cartellino.\nA gennaio 2010, \u00e8 passato in prestito ai belgi dell'Anderlecht.\nIl 1\u00ba agosto 2012, passa in prestito alla franchigia Major League Soccer dei Seattle Sounders FC dal Real Espa\u00f1a.\nNazionale.\nNonostante la giovane et\u00e0, nel 2008 ha gi\u00e0 fatto parte dell'. \u00c8 il capitano dell', selezione che si \u00e8 qualificata per il campionato mondiale 2009, in Egitto.\nSi \u00e8 trasferito nella Tippeligaen assieme al connazionale Reinieri Mayorqu\u00edn, trasferitosi all'Aalesunds."}
{"id": "2314694", "revid": "287204", "url": "https://it.wikipedia.org/wiki?curid=2314694", "title": "Pilar Velazquez", "text": ""}
{"id": "2314695", "revid": "61051", "url": "https://it.wikipedia.org/wiki?curid=2314695", "title": "Dornier Do 318", "text": ""}
{"id": "2314699", "revid": "88740", "url": "https://it.wikipedia.org/wiki?curid=2314699", "title": "Cisneros", "text": "Con la denominazione Cisneros si identificano:"}
{"id": "2314706", "revid": "62221", "url": "https://it.wikipedia.org/wiki?curid=2314706", "title": "Anisopodoidea", "text": ""}
{"id": "2314713", "revid": "92723", "url": "https://it.wikipedia.org/wiki?curid=2314713", "title": "Chiesa cattolica in Sudafrica", "text": "La Chiesa cattolica in Sudafrica \u00e8 parte della Chiesa cattolica universale in comunione con il vescovo di Roma, il papa.\nStoria.\nLa Chiesa cattolica in Sudafrica arriva agli inizi del XVI secolo: la prima chiesa \u00e8 costruita nel 1501 a Mossel Bay. L'evangelizzazione del Paese prosegue con i protestanti, che tuttavia impediscono l'entrata di missionari cattolici. Nel 1804 viene concessa la libert\u00e0 religiosa ed arrivano i primi missionari cattolici olandesi. Nel 1850 vengono fondati i vicariati apostolici del Natal, affidato agli oblati di Maria Immacolata, e di Durban. Nel 1951 \u00e8 istituita la gerarchia cattolica: \u00e8 del 1965 il primo cardinale sudafricano. Nel 1995 papa Giovanni Paolo II compie la visita pastorale alla Chiesa cattolica in Sudafrica.\nOrganizzazione ecclesiastica.\nLa Chiesa cattolica \u00e8 presente sul territorio con 5 sedi metropolitane, 20 diocesi suffraganee, 1 vicariato apostolico ed 1 ordinariato militare:\nStatistiche.\nAlla fine del 2004 la Chiesa cattolica in Sudafrica contava:\nLa popolazione cattolica ammontava a 3.109.832 cristiani, pari al 6,39% della popolazione.\nNunziatura apostolica.\nLa delegazione apostolica dell'Africa Meridionale fu istituita il 7 dicembre 1922 con il breve \"De more Romanorum\" di papa Pio XI; aveva giurisdizione sulle seguenti regioni: Colonia del Capo, Natal, Orange e Transvaal, che nel 1910 avevano dato origine all'Unione sudafricana, e Basutoland e Bechuanaland, ex colonie tedesche. Nel 1935 assunse il nome di delegazione apostolica del Sudafrica.\nIl 5 marzo 1994 la delegazione \u00e8 stata elevata al rango di nunziatura apostolica con il breve \"Ad firmiores magisque\" di papa Giovanni Paolo II. Sede del Nunzio \u00e8 la citt\u00e0 di Pretoria. Il nunzio apostolico esercita gli incarichi anche di nunzio in Namibia, Botswana, eSwatini e Lesotho.\nConferenza episcopale.\nL'episcopato del Sudafrica fa parte della Conferenza dei vescovi cattolici dell'Africa Meridionale (The Southern African Catholic Bishops' Conference, SACBC), cui aderiscono anche i vescovi di eSwatini e del Botswana. Obiettivo della SACBC \u00e8 di promuovere, in uno spirito di comunione ecclesiale, le vocazioni sacerdotali e religiose; la formazione apostolica e pastorale del clero, dei religiosi e dei laici; le attivit\u00e0 missionarie, catechetiche, liturgiche; l'apostolato dei laici; il benessere e la giustizia sociale del Paese. Gli statuti della Conferenza sono stati approvati dalla Santa Sede il 6 maggio 1981.\nLa SACBC \u00e8 membro della Inter-Regional Meeting of Bishops of Southern Africa (IMBISA) e del Symposium of Episcopal Conferences of Africa and Madagascar (SECAM).\nElenco dei presidenti della Conferenza episcopale:\nElenco dei vicepresidenti della Conferenza episcopale:\nElenco dei secondi vicepresidenti della Conferenza episcopale:\nElenco dei segretari generali della Conferenza episcopale:"}
{"id": "2314721", "revid": "466539", "url": "https://it.wikipedia.org/wiki?curid=2314721", "title": "Geyre", "text": "Geyre \u00e8 una localit\u00e0 che sorge sulle rovine dell'antica citt\u00e0 di Afrodisia, nella provincia di Ayd\u0131n, in Turchia.\n\u00c8 una popolare attrazione turistica per i turchi.\nStoria.\nGeyre fu costruita intorno al IV millennio a.C.\nLe ceramiche dell'et\u00e0 del bronzo suggeriscono che il centro fu un luogo di commercio durante l'epoca ittita.\nIn epoca ellenistica prese il nome di Afrodisia.\nNella prima era cristiana la citt\u00e0 era sede di una diocesi, che in seguito divenne l'arcidiocesi metropolitana della Caria. Quando l'Impero divent\u00f2 cristiano, le fu dato il nome di \"Stauropolis\", cio\u00e8 \"citt\u00e0 della croce\". Successivamente, in epoca bizantina, la citt\u00e0 assunse il nome di \"Caria\", nome che si mantiene nel nome attuale di Geyre.\nNonostante avesse rinforzato le sue fortificazioni nell'ultima parte del VII secolo, la citt\u00e0 cadde in mano agli arabi durante l'VIII e il IX secolo."}
{"id": "2314725", "revid": "599013", "url": "https://it.wikipedia.org/wiki?curid=2314725", "title": "Eddie Gustafsson", "text": "Carriera.\nClub.\nHa iniziato la sua carriera nell'IFK Stoccolma, prima di trasferirsi al Norrk\u00f6ping. Nel 2002, \u00e8 stato acquistato dal Molde, dove \u00e8 stato il portiere titolare per tre stagioni, ma alla scadenza del contratto nel 2004, ha scelto di trovarsi una nuova squadra. Ha sostenuto diversi provini infruttuosi, sia in Europa che negli Stati Uniti. Alla fine, ha firmato per un altro club norvegese, l'Hamarkameratene, dove \u00e8 rimasto per una sola stagione. Dopo il campionato 2005, infatti, \u00e8 stato ingaggiato dal Lyn Oslo. L'8 gennaio 2009 \u00e8 stato reso noto il suo passaggio al Red Bull Salisburgo. Prima di passare agli austriaci, ha rifiutato le proposte di Fulham e Middlesbrough.\nIl 18 aprile 2010 ha subito un terribile infortunio al 44' del primo tempo della gara tra LASK Linz e Red Bull Salisburgo. Il portiere svedese \u00e8 stato costretto ad abbandonare il campo con la gamba rotta dopo una brutta entrata di Lukas Kragl, poi solamente ammonito.\nLa sua ultima presenza da calciatore l'ha collezionata il 4 maggio 2014, nell'ultimo match casalingo contro il Ried, l'unico giocato in quella stagione. Nell'occasione \u00e8 uscito al 78' minuto, lasciando il posto a P\u00e9ter Gul\u00e1csi tra gli applausi del pubblico.\nNazionale.\nHa debuttato con la nel 2000 e per gli scandinavi ha collezionato otto presenze. Ha preferito la Svezia agli , nonostante potesse giocare con entrambe le Nazionali."}
{"id": "2314729", "revid": "574302", "url": "https://it.wikipedia.org/wiki?curid=2314729", "title": "Chicago Film Critics Association Award per la miglior colonna sonora originale", "text": "Il Chicago Film Critics Association Award per la migliore colonna sonora originale (\"CFCA for Best Original Score\") \u00e8 una categoria di premi assegnata dalla Chicago Film Critics Association, per l'autore della migliore colonna sonora dell'anno.\n\u00c8 stata introdotta nella cerimonia tenutasi nel 1994.\nVincitori e candidati.\nI vincitori sono indicati in grassetto, con a seguire gli eventuali altri candidati in ordine alfabetico."}
{"id": "2314731", "revid": "123005534", "url": "https://it.wikipedia.org/wiki?curid=2314731", "title": "The Ashes 1912", "text": "Il The Ashes 1912 \u00e8 la 22\u00aa edizione del prestigioso The Ashes di cricket. La serie di 3 partite si \u00e8 disputata in Inghilterra tra il 24 giugno 1912 e il 22 agosto 1912 nelle citt\u00e0 di Londra (al Lord's la prima partita e al The Oval la terza) e Manchester. Questa edizione \u00e8 anomala in quanto facente parte del Triangolare di cricket del 1912, dopo questa edizione ci sar\u00e0 un vuoto di 8 anni dovuto alla prima guerra mondiale.\nLa selezione inglese riusc\u00ec a vincere il triangolare imbattuta e a conservare il trofeo sconfiggendo per 1-0 (con due patte) la selezione australiana.\nIl triangolare.\nNel 1909 l'Imperial Cricket Council approv\u00f2 la proposta di far giocare un torneo triangolare tra Australia, Inghilterra e Sudafrica (le uniche 3 nazioni a godere del Test status all'epoca) ogni quattro anni, venne anche stabilito che il primo torneo si sarebbe tenuto in Inghilterra nel 1912. Per conferire prestigio alla manifestazione e per aumentare l'interesse del pubblico venne deciso anche che le 3 partite tra Australia e Inghilterra sarebbero state considerate come una serie del trofeo \"The Ashes\", nonostante appena 5 mesi prima si fosse conclusa una serie ufficiale.\nIl torneo triangolare si disput\u00f2 tra il 27 maggio e il 28 agosto e non ottenne il successo che l'ICC sperava a causa delle pesanti piogge, della lunghezza della manifestazione e della mancanza di partecipazione dei tifosi delle squadre ospiti e per questo non ne furono disputate altre edizioni.\nCampione.\nInghilterra(15\u00ba titolo)"}
{"id": "2314738", "revid": "367445", "url": "https://it.wikipedia.org/wiki?curid=2314738", "title": "Sacher Distribuzione", "text": ""}
{"id": "2314739", "revid": "466539", "url": "https://it.wikipedia.org/wiki?curid=2314739", "title": "Marian Krzaklewski", "text": "Membro di Solidarno\u015b\u0107 fin dagli anni ottanta, \u00e8 stato uno dei pi\u00f9 influenti uomini politici della Polonia verso la fine degli anni novanta, quando fond\u00f2 e guid\u00f2 la coalizione politica di centrodestra Azione Elettorale Solidarno\u015b\u0107 (\"Akcja Wyborcza Solidarno\u015b\u0107\").\nBiografia.\nConseguiti gli studi universitari al Politecnico della Slesia, nel 1980 entr\u00f2 a far parte di Solidarno\u015b\u0107, sindacato polacco anticomunista, per il quale fu attivo nella regione della Slesia. Nel 1991 prese il posto di Lech Wa\u0142\u0119sa (all'epoca eletto Presidente della Polonia) alla guida di Solidarno\u015b\u0107. Nel 1996, in opposizione sia al governo di Wa\u0142\u0119sa sia al partito di centrosinistra Alleanza della Sinistra Democratica (\"Sojusz Lewicy Demokratycznej\"), fu tra i fondatori di Azione Elettorale Solidarno\u015b\u0107 (che riuniva in s\u00e9 molti partiti di centrodestra), con cui vinse le elezioni parlamentari del 1997. Krzaklewski, eletto nel Sejm (la Camera dei deputati del Parlamento polacco), fu anche in lizza per il posto di Primo ministro della Polonia, poi assegnato a Jerzy Buzek.\nPer via del declino di consensi della coalizione, di conflitti politici e di casi di corruzione, contest\u00f2 le elezioni presidenziali del 2000, vinte da Aleksander Kwa\u015bniewski, in cui ottenne solo il 15.6% dei voti. Successivamente sub\u00ec un'altra pesante sconfitta nelle elezioni parlamentari del 2001. Krzaklewski rassegn\u00f2 le dimissioni da leader di Azione Elettorale Solidarno\u015b\u0107 nel 2001 e da leader di Solidarno\u015b\u0107 nel 2002, in cui fu sostituito da Janusz \u015aniadek. Attualmente \u00e8 membro della commissione nazionale di Solidarno\u015b\u0107."}
{"id": "2314746", "revid": "585241", "url": "https://it.wikipedia.org/wiki?curid=2314746", "title": "Wexford Carol", "text": "La Wexford Carol, chiamata in irlandese Car\u00fal Loch Garman e conosciuta anche come The Enniscorthy Carol (dalla cittadina di Enniscorthy, dove avrebbe avuto origine) o come Good people all this Christmas time (dalle parole del primo verso), \u00e8 una tradizionale carola natalizia irlandese, popolare nella contea del Wexford (Irlanda sud-orientale) e le cui origini risalgono probabilmente al XII secolo.\nIpotesi sulle origini.\nIl canto, il cui autore \u00e8 rimasto anonimo, dovrebbe aver avuto origine nell'area attorno alla cittadina di Enniscorthy. Tuttavia, alcuni musicologi sostengono che il canto sarebbe di origine inglese e che, in particolare, sarebbe da ricondurre alla ballata \" All You That Are to Mirth Inclin'd \".\nTesto.\nIl testo, che si compone di 5 strofe, di 8 versi ciascuna, si apre con un invito ai fedeli a riflettere su ci\u00f2 che Ges\u00f9 ha fatto per l'umanit\u00e0 e cita, quindi, gli eventi relativi alla Nativit\u00e0:\nVersioni discografiche.\nIl brano \u00e8 stato inciso, tra gli altri, da: Julie Andrews (1966), An\u00fana (2002), Moya Brennan, Cambridge Clare College Choir, Celtic Woman (nell'album \" \" del 2006), The Chieftains, Michael McDonald, Loreena McKennitt (nell'album \" To Drive the Cold Winter Away \" del 1987), ecc."}
{"id": "2314759", "revid": "83531", "url": "https://it.wikipedia.org/wiki?curid=2314759", "title": "Tripletto del Leone", "text": "Il Tripletto del Leone (anche noto come Gruppo di M66) \u00e8 un piccolo gruppo di galassie che dista circa 35 milioni di anni luce dalla Terra nella costellazione del Leone.\nIl gruppo \u00e8 formato dalle galassie a spirale M66, M65 e NGC 3628.\nMembri.\nLa seguente tabella indica i membri identificati in modo concorde dal Nearby Galaxies Catalog, il catalogo Lyons Groups of Galaxies e \"Nearby Optical Galaxy sample\" (Giuricin et al.).\nAlcune delle fonti sopra citate indicano che potrebbero far parte del gruppo un'altra o altre due galassie. Di frequente, ma non in modo unanime, si include anche NGC 3593 nel gruppo.\nGruppi vicini.\nIl Gruppo di M96 \u00e8 un gruppo di galassie fisicamente vicino al tripletto del Leone. Questi due gruppi potrebbero essere due parti separate di uno stesso gruppo pi\u00f9 grande, e alcuni algoritmi di identificazione indicano il tripletto del Leone come facente parte del gruppo di M96."}
{"id": "2314764", "revid": "73125", "url": "https://it.wikipedia.org/wiki?curid=2314764", "title": "Gruppo di M66", "text": ""}
{"id": "2314766", "revid": "73125", "url": "https://it.wikipedia.org/wiki?curid=2314766", "title": "Arp 317", "text": ""}
{"id": "2314772", "revid": "339392", "url": "https://it.wikipedia.org/wiki?curid=2314772", "title": "Chiesa cattolica nelle Vanuatu", "text": ""}
{"id": "2314778", "revid": "339392", "url": "https://it.wikipedia.org/wiki?curid=2314778", "title": "Donne della Famiglia", "text": ""}
{"id": "2314781", "revid": "98077", "url": "https://it.wikipedia.org/wiki?curid=2314781", "title": "Rapporto Meadows", "text": ""}
{"id": "2314782", "revid": "367445", "url": "https://it.wikipedia.org/wiki?curid=2314782", "title": "Le Frisur", "text": "Le Frisur (\"Le\": \"Il\" francese, maschile; \"Frisur\": \"Acconciatura\" tedesco, femminile) \u00e8 un album dei Die \u00c4rzte, pubblicato nel 1997. \u00c8 stato registrato in 13 giorni."}
{"id": "2314783", "revid": "373918", "url": "https://it.wikipedia.org/wiki?curid=2314783", "title": "Gioacchino Giuliani", "text": ""}
{"id": "2314795", "revid": "1305772", "url": "https://it.wikipedia.org/wiki?curid=2314795", "title": "San Roque", "text": "Con il nome di San Roque si identificano i seguenti toponimi:"}
{"id": "2314797", "revid": "729019", "url": "https://it.wikipedia.org/wiki?curid=2314797", "title": "Stazione di Lecco", "text": "La stazione di Lecco \u00e8 una stazione ferroviaria a servizio dell'omonima citt\u00e0 in Lombardia, cui fanno capo le ferrovie per Bergamo, per Milano, per Como e per Sondrio.\nStoria.\nLa stazione di Lecco \u00e8 entrata in esercizio nel 1863 quando venne collegata con la linea ferroviaria proveniente da Bergamo, dove si raccordava con la ferrovia Milano-Venezia (a quel tempo passante per Bergamo), attiva dal 1857.\nNel 1873 fu aperta la tratta da Calolziocorte a Monza, dove era congiunta alla linea del 1840 per Milano.\nNel 1888 venne attivata la linea per Como (da cui nel 1911 si diramer\u00e0 la linea per Monza via Molteno).\nNel luglio 1892 venne inaugurata la tratta Lecco-Bellano mentre due anni dopo la restante Bellano-Colico, collegando cos\u00ec il capoluogo lombardo a Chiavenna e Sondrio, essendo le relative ferrovie gi\u00e0 realizzate ed attivate in precedenza ( per Sondrio nel 1885, per Chiavenna nel 1886); nel 1902 la diramazione per Sondrio arriver\u00e0 fino a Tirano.\nLa linea ferroviaria Lecco-Sondrio fu la prima in Italia ad essere elettrificata impiegando la corrente alternata trifase ad alta tensione per la trazione dei treni. Il 15 ottobre 1902 ebbe inizio l'esercizio di treni con linee elettriche aeree a 3.600 volt, 15,7\u00a0Hz.\nLa stazione di Lecco dal 2009 \u00e8 stata interessata da interventi di ristrutturazione e adeguamento funzionale, realizzati da Centostazioni e cofinanziati da RFI (Gruppo FS Italiane). Oltre al recupero conservativo delle facciate esterne, valorizzate con apposito sistema di illuminazione, il layout architettonico vede una diversa configurazione degli spazi interni con la creazione di un'area centrale costituita dall'atrio e dai corridoi laterali dotata di nuova pavimentazione, idonea illuminazione e servizi utili a cui \u00e8 possibile accedere attraverso percorsi semplificati.\nSono state inoltre realizzate opere di adeguamento degli impianti tecnologici e di progressivo abbattimento delle barriere architettoniche con installazione di comode rampe d'accesso e di servizi igienici pubblici accessibili a tutti. Il sottopasso, ristrutturato e dotato di ascensori, \u00e8 stato prolungato sull'adiacente via Balicco situata sul lato opposto dell'edificio parallelamente ai binari agevolando cos\u00ec l'afflusso dei viaggiatori che risiedono nella zona alta della citt\u00e0 e gli studenti delle scuole limitrofe..\nConsiderato un flusso stimato in circa 7 milioni di passeggeri annui sono previste ulteriori opere di adeguamento e modernizzazione tecnologica, in linea con le esigenze dei clienti.\nStrutture e impianti.\nLa stazione \u00e8 gestita da CentoStazioni.\nL'impianto, che presenta tuttora le originarie volumetrie e pensiline in ghisa decorate, \u00e8 costituito da una serie di corpi di fabbrica distinti. Il fabbricato centrale ha una struttura simmetrica articolata in un corpo maggiore centrale leggermente avanzato e in due corpi minori laterali, uno a nord sul lato Sondrio (fabbricato servizi accessori), e uno a sud sul lato Milano, di pi\u00f9 recente costruzione.\nLe facciate sono scandite da aperture rettangolari leggermente arcate nella parte superiore. La sobriet\u00e0 delle superfici intonacate \u00e8 evidenziata dalle cornici a rilievo delle aperture, dei marcadavanzali, degli angolari e dei cornicioni. Al centro, sulla copertura dell'edificio, \u00e8 alloggiato l'orologio della stazione.\nIl fabbricato viaggiatori si compone di tre corpi: quello principale (dove sono ospiti i servizi per i viaggiatori e i locali del capostazione) si sviluppa su due piani mentre gli altri due corpi sono ad un solo piano.\nAccanto al fabbricato viaggiatori c'\u00e8 una piccola struttura ad un solo piano che ospita i servizi igienici.\nLa stazione disponeva di uno scalo merci con annesso magazzino; nel 2010 lo scalo venne smantellato mentre il magazzino \u00e8 stato convertito a deposito.\nIl piazzale per il servizio viaggiatori \u00e8 composto da 5 binari di transito (collegati da un sottopassaggio accessibile da ambo i lati del fascio ferroviario), pi\u00f9 un binario tronco che pu\u00f2 accogliere i treni provenienti da sud. Per i treni in deposito vi \u00e8 un binario dedicato.\nMovimento.\nIl servizio passeggeri \u00e8 svolto da Trenord nell'ambito del contratto di servizio stipulato con la Regione Lombardia.\nLa stazione di Lecco \u00e8 servita dai RegioExpress della linea Milano-Tirano e dai regionali per Bergamo e Sondrio. Dal 2009 \u00e8 capolinea della linea S8 (Milano Porta Garibaldi \u2013 Monza \u2013 Carnate \u2013 Lecco) del servizio ferroviario suburbano di Milano con orario cadenzato dalle 5 alle 23.\nNel 2014 \u00e8 stata istituita un'ulteriore linea, denominata linea S7 (Milano Porta Garibaldi \u2013 Monza \u2013 Molteno \u2013 Lecco).\nServizi.\nLa stazione, i cui spazi commerciali sono gestiti da CentoStazioni, dispone di:\nInterscambi.\nNei pressi della stazione si trova il capolinea delle autolinee interurbane per Como, la Valsassina e per tutto il resto della provincia, le quali sono gestite da SAL e ASF, nonch\u00e9 una fermata delle autolinee urbane gestite da LineeLecco.\nFra il 1927 e il 1953 la stazione era servita dalla tranvia di Lecco che risultava integrata con la tranvia Como-Erba-Lecco, attiva a sua volta fra il 1928 e il 1955, il cui capolinea sorgeva sul piazzale antistante."}
{"id": "2314799", "revid": "599013", "url": "https://it.wikipedia.org/wiki?curid=2314799", "title": "Alanzinho", "text": "Caratteristiche tecniche.\nPiccolo fisicamente, Alanzinho \u00e8 un esterno offensivo dotato di velocit\u00e0, dribbling e capacit\u00e0 di fornire assist ai propri compagni. Molto dotato tecnicamente, la sua attitudine da funambolo lo ha limitato in alcune fasi della carriera.\nCarriera.\nClub.\nHa iniziato la carriera nel suo paese, giocando inizialmente per il Flamengo. Si \u00e8 poi trasferito prima all'Am\u00e9rica e successivamente al Gama.\nStab\u00e6k.\nNel 2005 \u00e8 stato acquistato dallo Stab\u00e6k. Il club norvegese lo aveva valutato attraverso un DVD prodotto da un'emittente svedese che aveva individuato alcuni prospetti ritenuti interessanti in Brasile. Il 15 maggio 2008 ha firmato un rinnovo triennale.\nTrabzonspor.\nIl 27 gennaio 2009, Stab\u00e6k e Trabzonspor hanno confermato d'aver raggiunto un accordo per il trasferimento del giocatore in Turchia: il buon esito della trattativa sarebbe stato determinato dal raggiungimento delle condizioni economiche tra Alanzinho ed il Trabzonspor, nonch\u00e9 dal superamento delle visite mediche di rito. Il giorno seguente ha firmato un contratto della durata di tre anni e mezzo, con scadenza quindi fissata al 30 giugno 2012.\nHa esordito nella S\u00fcper Lig il 31 gennaio successivo, subentrando ad Ibrahim Yattara nella vittoria per 0-2 sul campo dell'Ankaraspor. Il 15 marzo ha realizzato la prima rete, nel pareggio interno per 2-2 contro il Galatasaray. In questa porzione di stagione in squadra, Alanzinho ha segnato 4 reti in 17 presenze ed ha contribuito al 3\u00ba posto finale del Trabzonspor, che si \u00e8 garantito cos\u00ec l'accesso all'Europa League 2009-2010.\nNell'annata successiva, la squadra ha centrato il successo finale nella T\u00fcrkiye Kupas\u0131. In virt\u00f9 di questo risultato, il Trabzonspor ha conteso la T\u00fcrkiye S\u00fcper Kupas\u0131 2010 al Bursaspor, vincitrice del precedente campionato: Alanzinho ha contribuito al successo della sua squadra col punteggio di 1-0. Il 27 gennaio 2014, ha rescisso consensualmente il contratto che lo legava al club turco. Si \u00e8 congedato dal club con 185 presenze tra campionato e coppa, con 16 reti all'attivo.\nBal\u0131kesirspor.\nLibero da vincoli contrattuali, Alanzinho si \u00e8 trasferito al Bal\u0131kesirspor, sempre in S\u00fcper Lig.\nNuovamente allo Stab\u00e6k.\nNell'estate 2016, senza contratto, \u00e8 tornato ad allenarsi con lo Stab\u00e6k. L'11 agosto, lo Stab\u00e6k ha manifestato la volont\u00e0 di tesserare Alanzinho, ma non potendo sostenerne i costi ha ufficialmente chiesto ai propri tifosi \u2013 nonch\u00e9 agli sponsor \u2013 un aiuto economico affinch\u00e9 ci\u00f2 potesse accadere. Il 16 agosto, Alanzinho \u00e8 stato presentato ufficialmente come nuovo giocatore dello Stab\u00e6k, avendo firmato un contratto valido fino al termine della stagione. Inge Andr\u00e9 Olsen, direttore sportivo della squadra, ha ringraziato i tifosi per il supporto nella trattativa. Si \u00e8 svincolato al termine del campionato 2016.\nStatistiche.\nPresenze e reti nei club.\n\"Statistiche aggiornate al 1\u00ba gennaio 2017.\""}
{"id": "2314807", "revid": "729019", "url": "https://it.wikipedia.org/wiki?curid=2314807", "title": "Effetto collaterale (medicina)", "text": "Effetto collaterale, in medicina e in farmacologia, indica genericamente qualsiasi effetto non previsto o non desiderato (non necessariamente nocivo) legato all'azione farmacologica di una sostanza terapeutica.. Spesso tali effetti sono illustrati nel rispettivo foglietto illustrativo.\nUtilizzo del termine.\nSecondo alcuni autori, il termine \"effetto collaterale\" non andrebbe utilizzato per descrivere gli effetti tossici di un farmaco, in quanto potrebbe indurre a ritenere erroneamente che gli effetti descritti siano minimali o che avvengano necessariamente attraverso vie alternative al normale meccanismo d'azione del farmaco.\nEffetto collaterale e reazione avversa.\nSpesso, nell'uso comune, tale concetto viene confuso con quello di reazione avversa a farmaco (effetto dannoso e non voluto legato all'azione del farmaco) o di evento avverso, ovvero qualsiasi fenomeno patologico che abbia un nesso temporale, ma non necessariamente causale, con la somministrazione del farmaco."}
{"id": "2314809", "revid": "110157", "url": "https://it.wikipedia.org/wiki?curid=2314809", "title": "Runter mit den Spendierhosen, Unsichtbarer!", "text": "Runter mit den Spendierhosen, Unsichtbarer! \u00e8 un album studio dei Die \u00c4rzte, pubblicato nel 2000."}
{"id": "2314810", "revid": "729019", "url": "https://it.wikipedia.org/wiki?curid=2314810", "title": "Tumore a cellule chiare", "text": "I tumori a cellule chiare costituiscono un gruppo eterogeneo di neoplasie, in maggioranza epiteliali; la grande maggioranza di tali neoplasie sono tumori epiteliali maligni (carcinomi e adenocarcinomi). Di per s\u00e9 non costituiscono un'entit\u00e0 nosologica; lo diventano quando viene specificato anche l'organo di insorgenza e l'istotipo; spesso si tratta di mere varianti di un istotipo di base (es. Adenocarcinoma a cellule renali, tipo a cellule chiare). Molte entit\u00e0 nosologiche sono poco frequenti o rare.\nEpidemiologia.\nVedi epidemiologia delle singole entit\u00e0 nosologiche suddivise per organo di origine.\nTipologia.\nI pi\u00f9 comuni tumori a cellule chiare sono gli adenocarcinomi a cellule renali, tipo a cellule chiare (a suo tempo chiamati ipernefromi), che costituiscono la maggioranza dei tumori maligni del rene. Molti altri organi sono sede di tumori a cellule chiare, che di regola costituiscono una esigua minoranza delle neoplasie.\nCaratteristiche.\nSono accomunati dalla scarsa tingibilit\u00e0 del citoplasma alla colorazione di routine (ematossilina eosina) per accumulo di sostanze scarsamente colorabili o rimosse dal procedimento di inclusione del tessuto. Il citoplasma \u00e8 ricco di colesterolo, trigliceridi e glicogeno."}
{"id": "2314813", "revid": "287204", "url": "https://it.wikipedia.org/wiki?curid=2314813", "title": "Janusz \u015aniadek", "text": "A partire dal 1975 ha studiato alla facolt\u00e0 di ingegneria navale del Politecnico di Danzica, conseguendo il master in ingegneria nel 1981. In seguito ha lavorato nel cantiere navale di Gdynia, aderendo al sindacato anticomunista Solidarno\u015b\u0107. Durante il periodo in cui era in vigore la legge marziale in Polonia, partecip\u00f2 ad attivit\u00e0 clandestine e contribu\u00ec alla diffusione del bollettino clandestino \"Kad\u0142ub\".\nDal 1989 al 1998 \u015aniadek \u00e8 stato presidente della commissione istituzionale di Solidarno\u015b\u0107 al cantiere navale di Gdynia. Dal 1992 al 1995 \u00e8 stato membro dell'ufficio dell'area di Danzica e dal 1995 membro della commissione nazionale del sindacato. Nel 1997 fu eletto vice presidente di Solidarno\u015b\u0107. Come membro di Azione Elettorale Solidarno\u015b\u0107, fu candidato alle elezioni parlamentari del 1997, ma non ottenne alcun seggio.\nNel 1998 fu nominato presidente dell'ufficio dell'area di Danzica. Nel 2002 fu eletto presidente di Solidarno\u015b\u0107 al posto del dimissionario Marian Krzaklewski, criticato per la sconfitta di Azione Elettorale Solidarno\u015b\u0107 alle elezioni parlamentari del 2001. \u015aniadek \u00e8 stato riconfermato alla guida del sindacato nel settembre del 2006."}
{"id": "2314815", "revid": "574302", "url": "https://it.wikipedia.org/wiki?curid=2314815", "title": "Chicago Film Critics Association Awards 2004", "text": "La cerimonia di premiazione della 17\u00aa edizione dei Chicago Film Critics Association Awards si \u00e8 tenuta nell'Union League Club di Chicago, Illinois, il 19 gennaio 2005, per premiare i migliori film prodotti nell'anno 2004. I vincitori erano comunque gi\u00e0 stati annunciati il 20 dicembre 2004.\nNel corso della cerimonia vennero annunciati solamente i vincitori, senza i candidati.\nVincitori e candidati.\nI vincitori sono indicati in grassetto."}
{"id": "2314816", "revid": "267975", "url": "https://it.wikipedia.org/wiki?curid=2314816", "title": "Chiesa cattolica nelle Samoa Americane", "text": ""}
{"id": "2314823", "revid": "767487", "url": "https://it.wikipedia.org/wiki?curid=2314823", "title": "Mussolini Speaks", "text": "Mussolini Speaks \u00e8 un film documentario del 1933.\nContenuti.\n\u00c8 dedicato ai primi dieci anni del governo presieduto da Benito Mussolini raccontato dallo scrittore statunitense Lowell Thomas che interpreta i discorsi del Duce. Il documentario include delle riprese della Marcia su Roma, del trattato di pace tra l'Italia e il Vaticano, e dei progetti ingegneristici inerenti all'Italia stessa e quelli riguardanti l'espansione coloniale in Nordafrica.\nProduzione.\nFu prodotto e distribuito dalla Columbia Pictures e incass\u00f2 un milione di dollari negli Stati Uniti. Gli americani infatti apprezzavano molto il dittatore per il suo anticomunismo, antisocialismo e l'immagine di governo efficiente trasmessa dal documentario, tanto che nei commenti, Lowell defin\u00ec Mussolini \u00ab\"un moderno Cesare\"\u00bb. Fu prodotto dai fratelli ebrei Harry e Jack Cohn (quest'ultimo fu il montatore delle scene), che dopo le leggi razziali fasciste e l'entrata in guerra dell'Italia contro gli Stati Uniti fecero di tutto per minimizzare e occultare la precedente simpatia per Mussolini che emerge dal documentario."}
{"id": "2314830", "revid": "729019", "url": "https://it.wikipedia.org/wiki?curid=2314830", "title": "Isola Charcot", "text": "L'isola Charcot, detta anche Terra di Charcot, \u00e8 un'isola situata al largo dell'Antartico, a circa 80 chilometri dall'isola Alessandro I nel mare di Bellingshausen. politicamente contesa tra Cile che la rivendica nel territorio antartico cileno e il Regno Unito che la annovera tra i suoi territori d'oltre mare antartici. L'isola \u00e8 completamente disabitata, \u00e8 larga circa 42\u00a0km e lunga circa 50, \u00e8 interamente coperta di ghiaccio ad eccezione dei monti che dominano la costa settentrionale.\nVenne scoperta l'11 gennaio del 1910 dall'esploratore Jean-Baptiste Charcot da cui l'isola prende il nome.\nCollegamenti esterni.\nRottura del ponte Wilkins tra l'isola Charcot e l'isola Latady sul sito del NASA Earth Observatory"}
{"id": "2314831", "revid": "253269", "url": "https://it.wikipedia.org/wiki?curid=2314831", "title": "James Coco", "text": "Biografia.\nNato da genitori di origini italiane, Felice Coco e Ida Detestes Coco, recit\u00f2 da attore caratterista, in film come \"\u00c8 ricca, la sposo e l'ammazzo\" (1971) di Elaine May, \"Invito a cena con delitto\" (1976) di Robert Moore, \"Charleston\" (1977) di Marcello Fondato e \"Ciao maschio\" (1978) di Marco Ferreri, accanto a Marcello Mastroianni e G\u00e9rard Depardieu. Apparve inoltre in programmi come \"The Muppet Show\" e \"The Love Boat\".\nVita privata.\nCoco mor\u00ec a New York il 25 febbraio 1987, a causa di un arresto cardiaco, all'et\u00e0 di 56 anni.\nRiconoscimenti.\nFu candidato al Premio Oscar al miglior attore non protagonista per \"Solo quando rido\" (1981). \u00c8 stato uno dei rarissimi casi in cui un attore venne candidato sia all'Oscar come miglior attore sia ai Razzie Awards come peggior attore (gli altri due casi riguardano le attrici Amy Irving in \"Yentl\" e Glenn Close in \"Elegia americana\"). Vinse inoltre il Premio Emmy nel 1983 come miglior attore non protagonista per la serie televisiva \"A cuore aperto.\""}
{"id": "2314834", "revid": "262457", "url": "https://it.wikipedia.org/wiki?curid=2314834", "title": "Nam my\u014dh\u014d renge ky\u014d", "text": ""}
{"id": "2314836", "revid": "666668", "url": "https://it.wikipedia.org/wiki?curid=2314836", "title": "Nazionale di football sala della Russia", "text": "La nazionale di futsal AMF della Russia \u00e8, in senso generale, una qualsiasi delle selezioni nazionali di Calcio a 5 nella versione della Asociaci\u00f3n Mundial de Futsal che rappresentano la Russia nelle varie competizioni ufficiali o amichevoli riservate a squadre nazionali. La nazionale fa capo alla Russian Futsal Federation.\nLa squadra nazionale russa si pu\u00f2 considerare tra le pi\u00f9 forti d'Europa e sicuramente tra le pi\u00f9 titolate: nella sua bacheca si contano quattro allori europei (1998, 2006, 2008, 2010) e tre quarti posti al Campionato mondiale di calcio a 5 (1997, 2000, 2011)."}
{"id": "2314838", "revid": "1935652", "url": "https://it.wikipedia.org/wiki?curid=2314838", "title": "Chiesa cattolica nelle Kiribati", "text": "La Chiesa cattolica nelle Kiribati \u00e8 parte della Chiesa cattolica in comunione con il vescovo di Roma, il papa.\nDemografia.\nNel mezzo del Pacifico, a cavallo dell'Equatore e della linea di cambiamento di data, le Kiribati (pronunciare: \"ki-ri-bas\") comprendono 33 atolli (con la sola eccezione di Banaba), dispersi su una zona marittima di circa 3\u00a0550\u00a0000 km2 e spartite in tre arcipelaghi assai distanti tra loro (arcipelago Gilbert, arcipelago della Fenice e Sporadi Equatoriali). Solo 21 di questi atolli sono abitati in modo permanente. La popolazione \u00e8 prevalentemente cristiana: nel 2015, ultimo censimento, si dichiarano cattolici, il 57% della popolazione, ed il 35% protestante.\nStoria.\nI primi contatti, saltuari, con gli europei si ebbero a partire dal XVII secolo; nel 1892 le isole Gilbert e le isole Ellice (ora Tuvalu) divennero protettorato britannico. Diventata la colonia britannica delle Isole Gilbert ed Ellice nel 1916, fu teatro di aspri combattimenti durante la seconda guerra mondiale; dal 1979 Kiribati, separata dalle Tuvalu dal 1976, \u00e8 diventata una repubblica indipendente.\nLa Chiesa cattolica ha istituito il vicariato apostolico delle Isole Gilbert (ed Ellice) nel 1897, ricavandone il territorio dal vicariato apostolico di Nuova Pomerania e affidandolo ai Missionari del Sacro Cuore di Ges\u00f9. Monsignor Joseph Leray fu posto a capo del vicariato apostolico e, con diversi sacerdoti missionari della Congregazione del Sacro Cuore, ha iniziato il lavoro missionario nelle isole, gi\u00e0 iniziato nel 1888 a Nonouti. Nel 1936, Octave Terrienne sposta la sede apostolica a Tabiteuea e construisce la cattedrale a Tanaeang su Aanikai. Diventa il pi\u00f9 giovane vescovo cattolico nel mondo. Nel 1961, Pierre Guichet, vicario apostolico, \u00e8 consacrato vescovo. Fa costruire una nuova sede a Teaoraereke su Tarawa Sud, la Cattedrale del Sacro Cuore. Nel 1966, lo stesso anno, il vicariato apostolico \u00e8 elevato al rango di diocesi col nome di Tarawa, che divenne Tarawa, Nauru e Funafuti nel 1978. Quattro anni dopo Funafuti divenne missione indipendente e la diocesi prese il nome odierno di diocesi di Tarawa e Nauru.\nLa Costituzione delle Kiribati prevede la libert\u00e0 di religione. Natale (con il \"Boxing Day\"), Pasqua (con il venerd\u00ec) e il \"Gospel Day\" sono feste nazionali.\nL'episcopato locale \u00e8 membro della Conferenza Episcopale del Pacifico.\nNunziatura apostolica.\nLa nunziatura apostolica nelle Kiribati \u00e8 stata istituita il 10 aprile 1995, separandola dalla delegazione apostolica nell'Oceano Pacifico. Il nunzio risiede a Wellington, in Nuova Zelanda."}
{"id": "2314840", "revid": "1543377", "url": "https://it.wikipedia.org/wiki?curid=2314840", "title": "Chiesa cattolica a Nauru", "text": "La Chiesa cattolica a Nauru \u00e8 parte della Chiesa cattolica in comunione con il vescovo di Roma, il papa.\nDemografia.\nL'isola di Nauru ha una superficie di circa 21 km\u00b2 e una popolazione censita di 10.210 abitanti (2007). Il cristianesimo \u00e8 la religione pi\u00f9 diffusa nella repubblica. In base al censimento del 2002 il cattolicesimo costituiva la seconda religione del Paese con il 33,2% della popolazione totale.\nStoria.\nNauru, abitata da polinesiani e melanesiani, ebbe i primi contatti con gli europei nel corso del XVIII secolo. Il contatto con balenieri europeo ha iniziato nel XVIII secolo. Prima dell'arrivo del cristianesimo, gli abitanti di Nauru aderivano ad una religione animista in base alla quale la creazione della loro isola era dovuta a due spiriti venuti da Kiribati. Colonia tedesca dal 1888, l'isola vide arrivare i primi missionari, cattolici e protestanti, sul finire del XIX secolo.\nLa Chiesa cattolica ha istituito il vicariato apostolico delle Isole Gilbert nel 1897. Dopo la prima guerra mondiale, Nauru \u00e8 stata amministrata congiuntamente da Australia, Nuova Zelanda e Gran Bretagna, prima di essere brevemente occupata dal Giappone durante la seconda guerra mondiale. Nel 1968, Nauru ha adottato una costituzione, che prevede la libert\u00e0 di religione.\nTimothy Detudamo tradusse la Bibbia in lingua nauruana nel 1930. Nel 1966, il vicariato apostolico delle Isole Gilbert fu elevato a diocesi col nome di diocesi di Tarawa. Nel 1978, mut\u00f2 il proprio nome in diocesi di Tarawa, Nauru e Funafuti; questa nel 1982 fu divisa nella missione sui iuris di Funafuti e nella diocesi di Tarawa e Nauru.\nLe feste cristiane del Natale e della Pasqua sono festivit\u00e0 religiose ufficiali nel Paese. La Chiesa cattolica rimane attiva in materia di istruzione e il lavoro della missione.\nNunziatura apostolica.\nLa nunziatura apostolica in Nauru \u00e8 stata istituita il 1\u00ba giugno 1992 con il breve \"Ad firmiores reddendas\" di papa Giovanni Paolo II, separandola dalla delegazione apostolica nell'Oceano Pacifico. Il nunzio apostolico risiede a Wellington, in Nuova Zelanda."}
{"id": "2314850", "revid": "36426", "url": "https://it.wikipedia.org/wiki?curid=2314850", "title": "Fondazione Roberto Longhi", "text": ""}
{"id": "2314851", "revid": "729019", "url": "https://it.wikipedia.org/wiki?curid=2314851", "title": "Lorenzo Sebastiani", "text": "Biografia.\nNativo dell'Aquila, crebbe nelle giovanili del locale club.\nEsordiente in Nazionale U-18 nel 2005, con essa partecip\u00f2 al campionato FIRA di categoria giungendo fino al terzo posto finale; successivamente, con l'Under-19, vinse la divisione B del campionato del mondo di categoria.\nIl 23 dicembre 2007 esord\u00ec in serie A1 contro il .\nMor\u00ec nel crollo dell'abitazione in cui si trovava, ospite di alcuni amici, avvenuto a causa del terremoto che colp\u00ec L'Aquila il 6 aprile 2009.\nAlla memoria di Lorenzo Sebastiani \u00e8 stato intitolato dalla Federazione Italiana Rugby il ramo centro-meridionale dell'Accademia Federale Under-18, che ha sede a Roma, presso il centro sportivo delle Fiamme Oro a Ponte Galeria."}
{"id": "2314856", "revid": "1543377", "url": "https://it.wikipedia.org/wiki?curid=2314856", "title": "Chiesa cattolica negli Stati Federati di Micronesia", "text": "La Chiesa cattolica negli Stati Federati di Micronesia \u00e8 parte della Chiesa cattolica in comunione con il vescovo di Roma, il papa.\nDemografia.\nGli Stati Federati di Micronesia sono una repubblica federale costituita da quattro stati: Chuuk, Kosrae, Pohnpei e Yap. Hanno una superficie complessiva di 702\u00a0km\u00b2 e una popolazione di circa 111.000 abitanti (2009). Il cristianesimo \u00e8 la religione pi\u00f9 diffusa nella repubblica. In base al censimento del 2000, il cattolicesimo costituiva la prima confessione religiosa del Paese con il 52,7% della popolazione totale.\nStoria e organizzazione ecclesiastica.\nNel 1886, dalla prefettura apostolica di Micronesia furono distaccate due missioni sui iuris, quella delle Isole Caroline orientali e quella delle Isole Caroline occidentali. Esse avevano sede rispettivamente a Pohnpei e a Yap. Nel 1905 esse furono unite per formare la prefettura apostolica delle Isole Caroline. Unita in seguito alle isole Marianne, la prefettura apostolica fu elevata al rango di diocesi nel 1979. Nel 1993 la diocesi cedette la parte di territorio costituito dalle isole Marianne, che formarono una prefettura apostolica separata. La diocesi delle Isole Caroline \u00e8 suffraganea dell'arcidiocesi di Aga\u00f1a a Guam, ed estende la sua giurisdizione anche sui cattolici della repubblica di Palau.\nL'episcopato isolano fa parte della Conferenza Episcopale del Pacifico.\nNunziatura apostolica.\nSanta Sede e Stati Federati di Micronesia hanno stabilito relazioni diplomatiche il 26 gennaio 1994, con la pubblicazione del breve \"Quae incremento\" di papa Giovanni Paolo II, con dismembramento dalla delegazione apostolica nell'Oceano Pacifico. Sede del nunzio \u00e8 la citt\u00e0 di Wellington, capitale della Nuova Zelanda."}
{"id": "2314857", "revid": "599013", "url": "https://it.wikipedia.org/wiki?curid=2314857", "title": "Frode Kippe", "text": "Carriera.\nClub.\nGli inizi.\nProveniente dal Kolbotn, Kippe \u00e8 passato al Lillestr\u00f8m nel 1997. Ha esordito in Eliteserien in data 23 luglio 1997, subentrando a Steinar Pedersen nella partita persa per 0-2 contro lo Stab\u00e6k. Il 16 settembre successivo ha debuttato nelle competizioni europee per club: \u00e8 stato schierato titolare nella vittoria per 0-1 in casa del Twente, sfida valida per l'edizione stagionale della Coppa UEFA. Il 16 maggio 1998 ha trovato la prima rete nella massima divisione locale, nella vittoria per 0-2 sul campo dell'Haugesund.\nL'approdo in Inghilterra.\nIl 6 gennaio 1999, Kippe \u00e8 stato ingaggiato dal Liverpool, che ha versato nelle casse del Lillestr\u00f8m la cifra di 700.000 sterline. \u00c8 stato il secondo acquisto del manager G\u00e9rard Houllier. Per debuttare in squadra ha dovuto attendere il 21 settembre 1999, quando \u00e8 subentrato a Vladim\u00edr \u0160micer nella vittoria per 4-2 sull'Hull City, sfida valida per l'edizione stagionale della Football League Cup.\nA dicembre 1999, Kippe \u00e8 passato allo Stoke City, in Second Division, con la formula del prestito. \u00c8 poi tornato al Liverpool nel mese di marzo 2000, completando la stagione nei \"Reds\" senza disputare alcun incontro in squadra.\nAd ottobre 2000 \u00e8 tornato nuovamente allo Stoke City con la formula del prestito, stavolta rimanendo fino al termine dell'annata. In vista della stagione 2001-2002, Kippe \u00e8 tornato al Liverpool, dove \u00e8 rimasto fino al mese di febbraio 2002 senza essere mai utilizzato.\nIl ritorno al Lillestr\u00f8m.\nKippe \u00e8 tornato al Lillestr\u00f8m per il campionato 2002. \u00c8 tornato a calcare i campi dell'Eliteserien in data 28 aprile, sostituendo Indri\u00f0i Sigur\u00f0sson nel pareggio per 1-1 arrivato sul campo del Bryne. Ha fatto parte della squadra che ha vinto il Norgesmesterskapet 2007.\nVeterano della squadra, gi\u00e0 al termine del campionato 2016 \u00e8 il primatista di presenze in campionato con la maglia del Lillestr\u00f8m. Il 22 dicembre di quello stesso anno ha prolungato il contratto che lo legava al club per un'ulteriore stagione.\nIl 3 novembre 2017 ha allungato la propria carriera per un'altra annata, legandosi fino al 31 dicembre 2018, disputando cos\u00ec questa nuova stagione da quarantenne. Circa un mese pi\u00f9 tardi, il Lillestr\u00f8m si \u00e8 aggiudicato la vittoria finale del Norgesmesterskapet 2017.\nIl 6 dicembre 2018 ha firmato un nuovo contratto annuale con il Lillestr\u00f8m.\nIl 23 ottobre 2019 ha annunciato il suo ritiro dall'attivit\u00e0 agonistica. La sua partita di addio al calcio \u00e8 stata organizzata per il 25 gennaio 2020.\nIl 3 novembre 2020, il Lillestr\u00f8m ha reso noto che Kippe sarebbe tornato in campo per il finale del campionato. Ha disputato gli ultimi minuti in 3 partite di campionato, contribuendo cos\u00ec al ritorno in Eliteserien del Lillestr\u00f8m e ritirandosi definitivamente dall'attivit\u00e0 agonistica.\nNazionale.\nKippe ha rappresentato la Norvegia a livello di Under-21, Under-23 e Nazionale maggiore. Ha partecipato al campionato europeo Under-21 1998, in cui la Norvegia si \u00e8 aggiudicata la medaglia di bronzo.\nIl 28 gennaio 2003 ha invece disputato la prima partita per la Norvegia, venendo schierato titolare nella vittoria per 1-2 contro l' a Mascate, nel corso di una sfida amichevole tra le due Nazionali.\nStatistiche.\nPresenze e reti nei club.\n\"Statistiche aggiornate al 14 settembre 2020.\""}
{"id": "2314859", "revid": "108700818", "url": "https://it.wikipedia.org/wiki?curid=2314859", "title": "Arminiheringia", "text": "L'arminieringia (gen. Arminiheringia) \u00e8 un mammifero estinto, appartenente agli sparassodonti. Visse nell'Eocene inferiore (circa 50 milioni di anni fa) in Sudamerica.\nDescrizione.\nQuesto animale possedeva un cranio eccezionalmente robusto, dotato di una dentatura forte. I canini inferiori, in particolare, erano eccezionalmente lunghi e sporgevano in avanti. I molari e i premolari suggeriscono una dieta carnivora. Anche il corpo doveva essere massiccio, e l'intero animale raggiungeva dimensioni notevoli (lunghezza circa 1,8 metri). Le zampe erano forti e robuste, e in generale l'aspetto di questo animale doveva richiamare quello di un orso.\nClassificazione.\nL'arminieringia \u00e8 considerato un tipico rappresentante dei proborienidi, una famiglia di mammiferi sudamericani simili a orsi. Questi animali facevano parte dell'ordine degli sparassodonti, che si svilupp\u00f2 in America Meridionale e occup\u00f2 le nicchie ecologiche che negli altri continenti vennero occupate dai mammiferi carnivori. In particolare, l'arminieringia e i suoi parenti erano molto simili a un gruppo di carnivori primitivi noti come creodonti. Sono note tre specie di arminieringia, la pi\u00f9 nota delle quali \u00e8 Arminiheringia auceta. Un altro animale simile \u00e8 \"Callistoe\".\nStile di vita.\nIl forte corpo robusto e il cranio armato di grandi denti sono notevoli indicatori di una dieta carnivora; gli strani canini inferiori, allungati in avanti, indicano che l'arminieringia era un predatore specializzato, ma non \u00e8 chiaro quale fosse esattamente la sua tecnica per procacciarsi il cibo."}
{"id": "2314860", "revid": "486946", "url": "https://it.wikipedia.org/wiki?curid=2314860", "title": "Chiesa cattolica nelle Palau", "text": ""}
{"id": "2314862", "revid": "767487", "url": "https://it.wikipedia.org/wiki?curid=2314862", "title": "Judeasaurus tchernovi", "text": "Il giudeasauro (Judeasaurus tchernovi) \u00e8 un rettile estinto appartenente agli squamati. Visse all'inizio del Cretaceo superiore (Cenomaniano, circa 90 milioni di anni fa) e i suoi resti sono stati ritrovati in Israele, probabilmente vicino a Gerusalemme.\nFossili.\nQuesto rettile \u00e8 conosciuto solo per un cranio parziale, rinvenuto nei pressi di Gerusalemme. Il cranio \u00e8 tipico di una lucertola varanoide, ma possedeva numerose caratteristiche uniche che sembrano porre questo animale in una posizione intermedia fra le lucertole terrestri e i varanoidi acquatici, che proprio nel Cenomaniano si diffusero notevolmente nelle acque di gran parte del mondo. In particolare, l'osso sopratemporale possiede una forma unica, che lo distingue da tutti gli altri rettili coevi.\nParentele.\nGrazie alle caratteristiche craniche \u00e8 possibile ipotizzare le parentele del giudeasauro: sembra che i pi\u00f9 stretti parenti di questo animale fossero i varanoidi marini \"Aphanizocnemus\" e \"Dolichosaurus\", simili a lucertole dotate di corpo e coda allungati e arti eccezionalmente corti. Questi animali sono considerati i possibili antenati degli attuali serpenti."}
{"id": "2314863", "revid": "767487", "url": "https://it.wikipedia.org/wiki?curid=2314863", "title": "Francisco Laso de la Vega", "text": "Biografia.\nNacque a Secadura, in Cantabria, da Garci Laso de la Vega e da Maria de Alvarado. Serv\u00ec la marina dell'esercito per cinque anni a partire dal 1606. A 16 anni and\u00f2 nelle Fiandre, dove prese parte a molte azioni militari nel corso della guerra degli ottant'anni, venendo promosso capitano di fanteria. Si distinse durante l'assedio di Breda, Bersel e Bergan op Zoom.\nNel 1623 entr\u00f2 a far parte dell'Ordine di Santiago. Nel 1625 torn\u00f2 in Spagna, come capitano di cavalleria, divenendo giudice di Badajoz e preparandosi ad assumere il governo di Jerez de la Frontera, quando fu invece nominato Governatore del Cile.\nRimase governatore tra il 1629 ed il 1639. Il suo governo raccolse numerosi successi contro i guerrieri Mapuche nella guerra di Arauco, sconfiggendoli nella battaglia di La Albarrada. Rifond\u00f2 la citt\u00e0 di Angol con famiglie provenienti dal forte di Santa Lucia de Yumbel, nel 1637.\nMalato negli ultimi anni di mandato, torn\u00f2 in Per\u00f9, sostando a Santiago del Cile a causa di un attacco di edema. Vi rimase sei mesi, e mor\u00ec poco dopo l'arrivo a Lima, nel 1640."}
{"id": "2314864", "revid": "767487", "url": "https://it.wikipedia.org/wiki?curid=2314864", "title": "Traversodontidae", "text": "I traversodontidi (Traversodontidae) sono una famiglia di rettili \u2013 mammiferi erbivori, vissuti nel Triassico medio e superiore (230 \u2013 210 milioni di anni fa). I loro resti sono stati ritrovati principalmente nei continenti meridionali, ma anche in Nordamerica e in Europa.\nDescrizione.\nQuesti animali erano di corporatura generalmente robusta (soprattutto le ultime forme) e possedevano numerose caratteristiche che li avvicinavano ai mammiferi. Il cranio, in particolare, era dotato di una dentatura che permetteva di triturare il cibo; i denti molariformi erano notevolmente sviluppati nel senso della larghezza. Inoltre, il muso allargato possedeva ossa della mascella che si estendevano all'infuori oltre i denti; ci\u00f2 significherebbe la presenza di vere e proprie guance, che avrebbero permesso una nutrizione pi\u00f9 efficiente rispetto agli erbivori precedenti. Infine, le costole erano molto simili a quelle dei mammiferi.\nClassificazione.\nI traversodonti sono considerati un gruppo particolarmente evoluto di terapsidi cinodonti; furono tra i terapsidi che meglio si adattarono a una dieta erbivora, insieme ai tritilodontidi. Queste due famiglie sono riunite nel gruppo dei gonfodonti (Gomphodontia). Alcuni studiosi, per\u00f2, accostano la famiglia dei tritilodontidi a quella dei probainognatidi (Probainognathidae), comprendente forme carnivore vicine all'origine dei mammiferi.\n\u00c8 probabile che i traversodonti si svilupparono all'inizio del Triassico medio da un antenato affine ai diademodontidi (Diademodontidae) o ai triracodontidi (Trirachodontidae), altri cinodonti erbivori ma meno specializzati. Molti traversodonti primitivi erano della taglia di un gatto (come \"Massetognathus\") ma le forme successive e pi\u00f9 specializzate (come \"Exaeretodon\") erano robuste e di taglia notevolmente maggiore; lo stesso \"Exaeretodon\" sfiorava i due metri di lunghezza.\nIn breve tempo i traversodontidi si diversificarono e si diffusero in gran parte del mondo; all'apice del loro successo, per\u00f2, inizi\u00f2 un veloce declino che si concluse pochi milioni di anni dopo con l'estinzione dell'intero gruppo. Si pensa che, all'origine della scomparsa, vi possa essere l'apparizione dei piccoli tritilodontidi, erbivori ancor pi\u00f9 specializzati.\nDi seguito \u00e8 mostrato un cladogramma tratto dal lavoro di Kammerer e colleghi (2012):"}
{"id": "2314867", "revid": "125001030", "url": "https://it.wikipedia.org/wiki?curid=2314867", "title": "Exaeretodon", "text": "L'eseretodonte (gen. Exaeretodon) \u00e8 un rettile \u2013 mammifero estinto, vissuto all'inizio del Triassico superiore (circa 235-225 milioni di anni fa). I suoi resti sono stati ritrovati in Argentina, Brasile e India.\nDescrizione.\nA differenza della gran parte dei suoi parenti (i cinodonti), questo animale possedeva un corpo massiccio e le sue dimensioni erano notevoli: il cranio poteva raggiungere i 40 centimetri di lunghezza, e l'intero corpo poteva sfiorare i due metri. Il cranio, grosso e dal muso allargato, era dotato di una dentatura molto specializzata, costituita da denti molariformi dalla superficie larga, separati dai canini tramite un diastema. Il corpo, a forma di botte, era sorretto da potenti zampe; la coda era corta. In generale, la forma del corpo dell'eseretodonte poteva richiamare vagamente quella di un maiale.\nClassificazione.\nL'eseretodonte \u00e8 uno dei pi\u00f9 noti rappresentanti della famiglia dei traversodontidi (Traversodontidae), un gruppo di rettili simili a mammiferi che si svilupparono nel corso del Triassico. Questi animali erbivori si diffusero in molte zone del mondo e occuparono la nicchia ecologica che, fino a quel momento, era stata appannaggio dei soli dicinodonti. L'eseretodonte, in particolare, era uno dei pi\u00f9 grandi traversodonti. Di questo animale si conoscono varie specie, tra le quali le pi\u00f9 note sono Exaeretodon riograndensis, E. argentinus ed E. frenguellii. Un genere assai simile, e ancor pi\u00f9 grande, era \"Ischignathus\".\nStile di vita.\nL'eseretodonte, con tutta probabilit\u00e0, era un erbivoro che viveva in branchi, nutrendosi di fogliame che triturava con i larghi denti molariformi. Dai numerosi fossili finora rinvenuti, sembra chiaro che gli esemplari pi\u00f9 giovani possedevano un numero di denti minore rispetto a quello degli esemplari pi\u00f9 maturi; questa caratteristica non si riscontra in alcun cinodonte noto, ma soltanto fra i mammiferi."}
{"id": "2314869", "revid": "1543377", "url": "https://it.wikipedia.org/wiki?curid=2314869", "title": "Rugoconites", "text": "La rugoconite (gen. Rugoconites) \u00e8 un enigmatico organismo estinto, vissuto nel Proterozoico superiore (Ediacarano, circa 550 milioni di anni fa). I suoi resti sono stati ritrovati in vari giacimenti risalenti all'Ediacarano, in particolare in Australia e in Russia.\nDescrizione.\nI fossili di questo organismo consistono in una struttura tondeggiante od ovale, conservatasi come iporilievo, del diametro di sei o pi\u00f9 centimetri. Questa struttura, in alcuni casi, \u00e8 circondata da una sorta di \u201ccorolla\u201d, interpretata come una serie di tentacoli. All'interno della struttura tondeggiante erano presenti numerosi solchi, che si dipartivano da una cupola centrale e andavano via via biforcandosi in maniera irregolare, interpretati come i resti di un sistema gastrovascolare (Fedonkin &amp; Wade, 1972).\nClassificazione.\nVi sono varie interpretazioni riguardanti la natura di questi fossili. Alcuni studiosi (Gehling, 1996) ritengono che questi organismi potessero essere antiche spugne, ma questa teoria non \u00e8 accettata dalla maggior parte degli scienziati. Un'altra ipotesi (Sepkoski et al., 2002) vede la rugoconite come un rappresentante degli cnidari, simile a una medusa; Ivantsov e Fedonkin, nel 2002, hanno ipotizzato che questo essere fosse un rappresentante dei trilobozoi (Trilobozoa), un misterioso gruppo di organismi a simmetria triradiata, dalle affinit\u00e0 incerte. Sono note due specie di \"Rugoconites\": R. enigmaticus e R. tenuirugosus, distinte principalmente dalla struttura dei solchi. Un genere assai simile, anch'esso distinto dai solchi, \u00e8 \"Paleophragmodictya\".\nStile di vita.\nAlcuni studiosi ritengono che questo organismo dalla forma circolare fosse un nuotatore libero, come anche \"Ovatoscutum\" (Waggoner, 1995). Molti fossili di rugoconite sono stati rinvenuti in notevoli quantit\u00e0, spesso addossati l'uno all'altro. Questo tipo di conservazione potrebbe rappresentare uno stile di vita coloniale o sociale, o pi\u00f9 semplicemente un'accumulazione dovuta all'azione di correnti (Droser, 2007)."}
{"id": "2314870", "revid": "93556", "url": "https://it.wikipedia.org/wiki?curid=2314870", "title": "James Hamilton, IV duca di Hamilton", "text": "Biografia.\nInfanzia e giovinezza.\nJames Hamilton era figlio di William Douglas, I conte di Selkirk (che fu creato Duca di Hamilton a vita e cambi\u00f2 il suo cognome in Douglas-Hamilton nel 1660) e di sua moglie Anne, III duchessa di Hamilton; nacque nella residenza di famiglia, Hamilton Palace, nella regione scozzese del Lanarkshire. Dal 1698 gli venne attribuito il titolo di conte di Arran. L'educazione del giovane James fu affidata ad un gruppo di maestri, finch\u00e9 non raggiunse l'et\u00e0 per frequentare l'universit\u00e0 di Glasgow. Conclusi gli studi part\u00ec per il Grand Tour, il viaggio in Italia tradizionalmente riservato ai figli delle pi\u00f9 ricche e illustri famiglie del regno.\nNel 1679 re Carlo II Stuart lo nomin\u00f2 suo Lord of the Bedchamber, incarico che mantenne sino al 1682. Nel 1683 Carlo II d'Inghilterra lo invi\u00f2 come ambasciatore alla corte francese di Luigi XIV; il conte rimase in Francia per oltre un anno e partecip\u00f2 a due campagne militari. Tornato in Inghilterra, il nuovo re, Giacomo II, lo conferm\u00f2 nei suoi incarichi e titoli, anche grazie a lettere di raccomandazione ricevute dal re di Francia. Nel 1687 divenne cavaliere dell'Ordine del Cardo.\nIn seguito alla gloriosa rivoluzione, che port\u00f2 alla fuga di Giacomo II, egli rifiut\u00f2 di appoggiare i nuovi sovrani Maria e Guglielmo: in seguito a questo venne rinchiuso nella Torre di Londra ma ne usc\u00ec poco dopo dietro pagamento.\nMatrimonio.\nNel 1686 spos\u00f2 Lady Anne Spencer, figlia di Robert Spencer, II conte di Sunderland. Ebbero due figlie (l'una nata nel 1689 e l'altra nel 1690), ma entrambe non sopravvissero all'infanzia. Anne mor\u00ec poco dopo la nascita della seconda figlia nel 1690.\nSi rispos\u00f2 con Elizabeth Gerard, figlia di Digby Gerard, barone Gerard, nel 1698, dalla quale ebbe sette figli.\nDuca di Hamilton.\nNel 1694 mor\u00ec il padre di James, William e nel 1698 la madre rinunci\u00f2 ai suoi titoli lasciandoli a re Guglielmo III d'Inghilterra. Nonostante fosse sospettato di sostenere la politica dei giacobiti, che complottavano per un ritorno sul trono di Giacomo II, James Hamilton ricevette i titoli di Duca di Hamilton, Marchese di Clydesdale, Conte di Arran, Conte di Lanark, Conte di Cambridge, Lord Aven, Polmont, Machansyre, e Innerdale.\nSchema di Dari\u00e9n.\nJames Hamilton fu un sostenitore del tentativo coloniale scozzese che prese il nome di Schema di Dari\u00e9n e non appoggi\u00f2 invece l'Atto di Unione, che portava la Scozia a divenire territorio ereditario della Casa Hannover. Hamilton assunse pertanto il ruolo di capo del partito cavalier anti-unione, anche per reclamare i propri eventuali diritti al trono di Scozia come discendente di re Giacomo II per parte di sua madre. Egli pertanto non poteva accettare Sofia del Palatinato come erede del trono scozzese.\nMalgrado i suoi diritti, la voce di Hamilton rimase sempre inascoltata e le sue pretese vennero accantonate dietro a quelle degli Hannover. Il giorno del voto finale relativo all'unione anglo-scozzese, Hamilton rimase nella sua camera da letto al Palazzo di Holyrood dandosi indisposto per un tremendo mal di denti. Quando l'Act of Union pass\u00f2, scoppiarono numerose rivolte nelle strade di Edimburgo, ma ormai Hamilton aveva perduto la possibilit\u00e0 di vedersi assicurato il trono scozzese per s\u00e9 e per la sua famiglia.\nPrescelto come uno dei sedici pari rappresentanti scozzesi al parlamento inglese nel 1708, nel 1711 fu nominato \"Duca di Brandon\" e pari d'Inghilterra mentre un anno dopo divenne cavaliere dell'Ordine della Giarrettiera dopo che gi\u00e0 aveva ricevuto l'Ordine del Cardo, divenendo cos\u00ec il primo cavaliere non membro della famiglia reale ad aver ricevuto entrambe le onorificenze.\nEredit\u00e0 Macclesfield e morte.\nLa mattina del 15 novembre 1712 Hamilton prese parte ad un duello, descritto dallo storico William Makepeace Thackeray nel suo \"The History of Henry Esmond\", contro Charles Mohun, IV barone Mohun per questioni ereditarie ad Hyde Park, a Londra.\nL'oggetto del contendere era stata la morte senza eredi di Fitton Gerard, terzo conte di Macclesfield, nel 1702, fatto che aveva portato alla divisione dei suoi vasti possedimenti, con base a Gawsworth Hall, nel Cheshire. Hamilton pretendeva che tale residenza spettasse alla sua famiglia per via di sua moglie Elizabeth Gerard, nipote di Charles Gerard, I conte di Macclesfield. Charles Mohun dal canto suo riteneva di essere stato nominato erede da Charles Gerard, II conte di Macclesfield, di cui era stato compagno d'arme. Gli anni di contesa tra le due parti portarono alla fine Mohun a chiamare in duello Hamilton.\nLo scontro si concluse con la morte dei due contendenti, entrambi feriti mortalmente dal loro rispettivo avversario. Il resoconto ed il risultato del duello furono altrettanto a lungo discussi e molti amici del duca chiesero per lui giustizia, tra cui Jonathan Swift.\nDiscendenza.\nDal matrimonio tra William e Elizabeth Gerard nacquero:"}
{"id": "2314871", "revid": "767487", "url": "https://it.wikipedia.org/wiki?curid=2314871", "title": "The Membranes", "text": "I The Membranes sono stati un gruppo post-punk formatosi a Blackpool nel 1977. Tutti i membri del gruppo si sono conosciuti in una discoteca di New York.\nLa band \u00e8 stata fondata da due membri, John Robb e Mark Tilton, che andavano molto d'accordo, entrambi avevano in comune la passione per i DIY."}
{"id": "2314874", "revid": "267975", "url": "https://it.wikipedia.org/wiki?curid=2314874", "title": "Chiesa cattolica in Stati Federati di Micronesia", "text": ""}
{"id": "2314883", "revid": "287204", "url": "https://it.wikipedia.org/wiki?curid=2314883", "title": "Monofilamento", "text": "Il monofilamento \u00e8 un tipo di corda da tennis sintetica in tecnofibra, tra i pi\u00f9 utilizzati dai giocatori professionisti.\nCome dice il nome, queste corde sono composte da un solo filamento, solitamente di poliestere o poliammide, anche se molte aziende produttrici le addizionano con particolari composti chimici.\nQuesto tipo di corda solitamente non mantiene a lungo la tensione d'incordatura, tuttavia molti giocatori ATP la utilizzano poich\u00e9 la rompono dopo poche ore di gioco e quindi ci\u00f2 permette loro di non preoccuparsi se essa perde le caratteristiche dopo poche ore, tanto solitamente i giocatori cambiano la racchetta completa prima che ci\u00f2 accada.\nLe corde monofilamento attuali hanno raggiunto un livello qualitativo elevato anche sotto il punto di vista del comfort."}
{"id": "2314886", "revid": "36426", "url": "https://it.wikipedia.org/wiki?curid=2314886", "title": "Kimbell Art Museum di Fort Worth", "text": ""}
{"id": "2314887", "revid": "767487", "url": "https://it.wikipedia.org/wiki?curid=2314887", "title": "Tam\u00e1s S\u00e1ndor", "text": "Carriera.\nNegli anni '90 gioc\u00f2 nel Torino per una stagione."}
{"id": "2314890", "revid": "1573940", "url": "https://it.wikipedia.org/wiki?curid=2314890", "title": "Chiesa di San Michele Arcangelo a Pietralata", "text": "La chiesa di San Michele Arcangelo a Pietralata \u00e8 una chiesa di Roma, situata come dice il nome, nel quartiere Pietralata in largo Geltrude Comensoli.\nStoria.\nEssa fu costruita nel 1938 su progetto dell'architetto Tullio Rossi, e fu consacrata il 25 settembre 1948 da monsignor Luigi Traglia.\nLa chiesa \u00e8 sede di parrocchia, eretta il 23 settembre 1938 con il decreto del cardinale vicario Francesco Marchetti Selvaggiani \"Ad viam Tiburtinam\". Il territorio \u00e8 stato desunto da quello delle parrocchie dei Santi Angeli Custodi a Monte Sacro e di San Lorenzo fuori le Mura, con decreto del 15 giugno 1982.\nArte.\nLa chiesa ha forme semplici, a forma di capanna con rivestimento in laterizio. Sulla cima del tetto \u00e8 posta la statua della \"Madonna della medaglia miracolosa\"; nella facciata \u00e8 posto lo stemma di papa Pio XI. L'edificio \u00e8 affiancato da due campanili a vela, accostati a squadra.\nAll'interno, essa si presenta a pianta rettangolare, con nicchie ai lati, nei pressi dell'ingresso; qui si trovano due acquasantiere sostenute da basse colonnine. Nelle nicchie sono poste, a destra il gruppo marmoreo raffigurante l\"'Incontro di Ges\u00f9 con Maria\"; a sinistra la statua di \"Sant'Antonio\". Il soffitto \u00e8 a capriate. Nel catino absidale era posto un \"Crocifisso\"; da gennaio 2010 al posto del crocifisso \u00e8 stato posizionato un dipinto di San Michele Arcangelo (copia del pi\u00f9 famoso di Guido Reni), il crocifisso si trova nella cappellina dietro l'abside utilizzata dai sacerdoti e dai gruppi parrocchiali pi\u00f9 piccoli per l'adorazione eucaristica e la preghiera personale, mentre nelle absidiole laterali sono state sistemate due statue raffiguranti la \"Madonna\" e \"San Michele\"."}
{"id": "2314891", "revid": "226458", "url": "https://it.wikipedia.org/wiki?curid=2314891", "title": "Avvolgimento (tennis)", "text": "L'avvolgimento \u00e8 la modalit\u00e0 con cui \u00e8 stata realizzata una corda per racchette da tennis. \nI tipi di avvolgimento possono essere semplice, doppio o strutturato. L'avvolgimento semplice \u00e8 fatto di una struttura con un'anima centrale monofilo o multifilamento, ricoperta a sua volta di tanti filamenti. L'avvolgimento doppio ha alla base quello semplice, aggiungendo un'ulteriore copertura di filamenti in senso contrapposti. L'avvolgimento strutturato prevede in genere l'impiego di un'anima centrale monofilo o multifilo ricoperta da strutture differenti (e anche di materiali diversi).\nLe corde di tipo avvolgimento sono di gran lunga superiori alle monofilamento."}
{"id": "2314892", "revid": "599013", "url": "https://it.wikipedia.org/wiki?curid=2314892", "title": "Sinagoghe di Ancona", "text": "Le due sinagoghe di Ancona, quella \"levantina\" e quella \"italiana\", sono alloggiate in un unico edificio in via Astagno, nel cuore dell'antico ghetto.\nStoria.\nLa storia ebraica in Ancona ha inizio prima dell'anno 1000; di questo sono testimonianza non solo l'antico ghetto del colle Astagno e lo storico Campo degli Ebrei, ma anche la storia delle sei sinagoghe che si sono susseguite nel corso dei secoli, tre di rito levantino e tre di rito italiano. Delle prime non si hanno molte notizie, sappiamo soltanto che quella italiana venne fatta demolire perch\u00e9 troppo vicina ad una chiesa cristiana, mentre quella levantina era situata al porto, accanto ad una moschea, a simboleggiare il carattere cosmopolita della repubblica marinara.\nDelle altre sinagoghe, quella levantina, che si diceva fosse splendida e affacciata sul porto, fu demolita dalle truppe pontificie, mentre quella italiana fu distrutta durante il periodo fascista, nel corso dei lavori per l'apertura di Corso Stamira. La nuova unica struttura di via Astagno conserva gli interni pressappoco originari.\nSinagoga levantina.\nQuella costruita nel 1876 \u00e8 l'ultima sinagoga levantina costruita ad Ancona; la precedente fu fatta demolire dalle truppe pontificie nel 1860, proprio alla vigilia dell'unit\u00e0 d'Italia. La facciata, stretta fra gli altri palazzi, presenta cinque alte finestre vetrate ad arco. L'interno conserva la tev\u00e0 e l'imponente aron. Questo, recuperato prima della distruzione della precedente sinagoga, \u00e8 in legno e stucco ed appare monumentale, dando l'idea della grandiosit\u00e0 dell'edificio da cui proviene. Una grande corona dorata sormonta l'aron e le dieci colonne in finto marmo e legno dipinto che lo fiancheggiano; queste sono a loro volta sormontate da capitelli corinzi anch'essi dorati. Le ante che chiudono l'arca sono d'argento sbalzato, di gusto spagnolo e non comune nelle sinagoghe italiane. Alla fine del XX inizio XXI secolo la Sinagoga \u00e8 stato oggetto di un profondo ed attento restauro: tra le ditte esecutrici la De Feo Antonio Restauri di Roma una delle pi\u00f9 apprezzate realt\u00e0 italiane nel restauro di beni culturali.\nSinagoga italiana.\nNello stesso edificio, dal 1932, c'\u00e8 anche la sinagoga di rito italiano. Gli arredi cinquecenteschi furono trasferiti nella sala sottostante la sinagoga levantina subito dopo la demolizione della sinagoga, operata in epoca fascista nell'ambito degli sventramenti necessari all'apertura del nuovo corso Stamira.\nNello stesso edificio \u00e8 situato anche un miqw\u00e8, mentre un terrazzo, accessibile dalla scala che conduce al matroneo, offre lo spazio scoperto per allestire la sukk\u00e0. All'interno, di tipo bipolare, si trova il baldacchino della tev\u00e0 che \u00e8 posto tra le due porte di ingresso. L'aron, sovrastato da un timpano di ispirazione classica, \u00e8 impreziosito da ante in argento scolpito a motivi floreali e con le Tavole della Legge. Lo fiancheggiano due colonne tortili decorate con larghe foglie dorate; altre colonne sui lati, creano un effetto di profondit\u00e0. Sono fatte in legno e stucco, completamente dorate con i capitelli compositi. Su tutto domina un grande candelabro a sette bracci, la menorah.\nCuriosit\u00e0.\nAnche se ormai la Comunit\u00e0 ebraica di Ancona, nel XVI secolo seconda solo a quella di Roma, \u00e8 considerata di piccole dimensioni, la citt\u00e0 \u00e8 stata capofila della \"VI giornata della cultura ebraica\".\nLa citt\u00e0 di Ancona ha in progetto di migliorare e terminare il recupero dell'area del campo degli ebrei, considerata di enorme valore storico monumentale e gi\u00e0 trasformata in un vero e proprio museo a cielo aperto."}
{"id": "2314894", "revid": "267975", "url": "https://it.wikipedia.org/wiki?curid=2314894", "title": "Chiesa cattolica nelle Isole Marianne Settentrionali", "text": ""}
{"id": "2314897", "revid": "22356", "url": "https://it.wikipedia.org/wiki?curid=2314897", "title": "Judeasaurus", "text": ""}
{"id": "2314898", "revid": "1543377", "url": "https://it.wikipedia.org/wiki?curid=2314898", "title": "Congressi vetero-cattolici internazionali", "text": "I Congressi vetero-cattolici internazionali sono libere riunioni di vetero-cattolici, che mira a rafforzare la cooperazione tra i vari membri dell'Unione di Utrecht. Il Congresso non pu\u00f2 prendere decisioni vincolanti; il suo compito \u00e8 quello di rafforzare i legami all'interno della comunione vetero-cattolica e di garantire che i contatti ecumenici. Il primo di questi congressi si tenne a Monaco di Baviera nel 1871. I Congressi si tengono ogni 4-5 anni.\nSecondo lo statuto dei Congressi, a capo dell'Ufficio di presidenza dell'associazione \u00e8 previsto un laico, i cui compiti includono la convocazione del Congresso, ogni quattro anni e la preparazione del loro programma. Sono membri ordinari con diritto di voto tutti i vetero-cattolici, e membri straordinari gli appartenenti ad altre Chiese cristiane.\nFinora hanno avuto luogo 29 Congressi vetero-cattolici internazionali (preceduti da 9 congressi tedeschi), secondo questa successione:\nL'ultimo Congresso si \u00e8 concluso l'11 agosto 2006 a Friburgo e vi hanno partecipato 400 persone provenienti da 24 paesi. La riunione si \u00e8 svolta sotto lo slogan \"La speranza che vive dentro di noi. Vetero-cattolici e anglicani in Europa\". Oltre al Congresso, dal 1950 si tengono ogni uno-due anni Incontri Internazionali teologici vetero-cattolici, il cui obiettivo \u00e8 quello di contribuire ad un approfondimento della fede in un terreno comune di confronto con la moderna teologia."}
{"id": "2314900", "revid": "287204", "url": "https://it.wikipedia.org/wiki?curid=2314900", "title": "Circolo del Remo e della Vela Italia", "text": "Il Circolo del Remo e della Vela Italia (meglio noto come CRV Italia) \u00e8 il pi\u00f9 antico circolo nautico napoletano ed uno dei pi\u00f9 antichi e prestigiosi fra quelli italiani. La sede del circolo si trova nel centro della citt\u00e0, presso la Banchina Santa Lucia.\nStoria.\nLe sue origini si devono far risalire al 20 novembre 1889, cio\u00e8 alla fondazione del \"Canottieri Italia\" nel Palazzo della Panatica, la cui attivit\u00e0 principale era quella del remo. La vittoria nel primo campionato italiano di canottaggio, nel 1896, rappresent\u00f2 l'inizio di una lunga serie di successi per i suoi colori, gi\u00e0 a quell'epoca rosso-blu. Da allora moltissimi atleti cresciuti presso l'Italia sono stati convocati ed inseriti negli equipaggi federali che hanno gareggiato (e molto spesso vinto medaglie) a regate internazionali, europei, mondiali ed olimpiadi. Il circolo \u00e8 famoso anche perch\u00e9 mette in palio uno dei pi\u00f9 antichi trofei di canottaggio d'Europa: la Coppa Lysistrata, donata al sodalizio dal magnate americano James Gordon Bennett jr. nel 1909 per ringraziare i soci dell'ospitalit\u00e0 offerta al suo piroscafo \"Lysistrata\".\nNel 1913 nacque anche la sezione vela che a partire dalla seconda met\u00e0 degli anni trenta avrebbe iniziato ad imporsi a tutti i livelli. Nel 1946 l'Italia si fuse col \"Circolo Partenopeo della Vela\", assumendo l'attuale denominazione e rinforzandosi nel settore velistico, come dimostra l'albo d'oro, che vede incrementare di molto i successi in quel ramo sportivo negli anni successivi alla fusione, fino alla conquista della medaglia di bronzo nella classe \"Stelle\" alle XIX olimpiadi di Citt\u00e0 del Messico, grazie all'equipaggio formato da Franco Cavallo e Camillo Gargano.\n\u00c8 stato anche tra i pionieri del calcio italiano, una sua squadra nel 1896 sfid\u00f2 una rappresentativa degli altri circoli nautici partenopei.\nSoci insigni e benemerenze.\nFra i soci del circolo che si sono particolarmente distinti a livello agonistico tocca segnalare: il socio Aldo Migliaccio, skipper di \"Victory I-83\", 12 metri campione del mondo nel 1984 con i colori dello Yacht Club Italiano, circolo gemellato all'Italia; il socio benemerito Francesco de Angelis, timoniere vittorioso nella \"One Ton Cup\" (due volte, a Napoli nell\u201889 e Copenaghen nell\u201892), nella \"Sardinia Cup\" (a Porto Cervo nel \u201890 e \u201896), nel campionato del mondo classe ILC 40 (a Klintholm Havn nel \u201895 e ad Atene nel \u201896), nella prestigiosa \"Admiral's Cup\" (a Cowes nel \u201895), e nella regata del \"Fastnet\" (ancora a Cowes nel \u201897). Sempre de Angelis ed il consocio Lars Borgstr\u00f6m hanno fatto parte, come timoniere e scottista rispettivamente, dell'equipaggio di Luna Rossa, che nel 2000 ha vinto la \"Louis Vuitton Cup\" ed ha gareggiato per la \"America's Cup\".\nAnche l'attuale presidente del circolo, Roberto Mottola di Amato, si \u00e8 distinto a livello agonistico in giovent\u00f9: campione del mondo nella classe \"Tempest\" ad Association Island nel 1976, \u00e8 stato componente degli equipaggi olimpici nella classe \"Soling\" (a Monaco nel '72) e nella classe \"Tempest\" (a Montr\u00e9al nel '76).\nFra i riconoscimenti ottenuti dal circolo vi sono anche le onorificenze attribuitegli dal CONI: la Stella d'oro al merito sportivo, nel 1969, ed il Collare d'oro, nel dicembre 2008."}
{"id": "2314901", "revid": "267975", "url": "https://it.wikipedia.org/wiki?curid=2314901", "title": "Chiesa cattolica a Guam", "text": ""}
{"id": "2314911", "revid": "339392", "url": "https://it.wikipedia.org/wiki?curid=2314911", "title": "Settimana Autentica", "text": ""}
{"id": "2314912", "revid": "267975", "url": "https://it.wikipedia.org/wiki?curid=2314912", "title": "Chiesa cattolica nelle Figi", "text": "La Chiesa cattolica nelle Figi \u00e8 parte della Chiesa cattolica in comunione con il vescovo di Roma, il papa.\nStoria e organizzazione ecclesiastica.\nL'arcipelago delle isole Figi fu evangelizzato dai padri Maristi nel corso dell'Ottocento. La prefettura apostolica, istituita nel 1863, fu elevata a vicariato apostolico nel 1887, a sua volta elevato al rango di arcidiocesi metropolitana nel 1966 col nome di arcidiocesi di Suva.\nQuesta \u00e8 anche l'unica circoscrizione ecclesiastica presente nello stato insulare.\nL'episcopato figiano fa parte della conferenza episcopale del Pacifico.\nNunziatura apostolica.\nLa nunziatura apostolica delle isole Figi \u00e8 stata istituita il 12 settembre 1978 con la lettera apostolica \"Cum probe noverimus\" di papa Giovanni Paolo I, separandola dalla delegazione apostolica nell'Oceano Pacifico. Il nunzio risiede a Wellington, in Nuova Zelanda."}
{"id": "2314913", "revid": "1115371", "url": "https://it.wikipedia.org/wiki?curid=2314913", "title": "L'Aquila Rugby 2008-2009", "text": "Nella stagione 2008-2009 disput\u00f2 il campionato di Serie A1 classificandosi al terzo posto e ottenendo l'accesso ai play off.\nDopo aver vinto le semifinali contro la fu sconfitta in finale da mancando quindi la promozione in Super 10.\nTuttavia il 10 giugno 2009, a causa della mancata iscrizione della , giunse il ripescaggio in massima serie.\nLa stagione fu segnata dal terremoto che colp\u00ec L'Aquila il 6 aprile 2009; la societ\u00e0 perse un giocatore nel sisma, Lorenzo Sebastiani, ma port\u00f2 a termine il campionato.\nLe ultime partite interne, compresa la semifinale play off, furono ospitate a Roma e a Roseto degli Abruzzi vista l'inagibilit\u00e0 delle strutture aquilane."}
{"id": "2314916", "revid": "287204", "url": "https://it.wikipedia.org/wiki?curid=2314916", "title": "Antenne (fiume)", "text": "L\u2019Antenne \u00e8 un fiume della Francia centro-occidentale, nella regione della Nuova Aquitania."}
{"id": "2314920", "revid": "267975", "url": "https://it.wikipedia.org/wiki?curid=2314920", "title": "Chiesa cattolica nelle Isole Cook", "text": ""}
{"id": "2314923", "revid": "22356", "url": "https://it.wikipedia.org/wiki?curid=2314923", "title": "Traversodontidi", "text": ""}
{"id": "2314924", "revid": "729019", "url": "https://it.wikipedia.org/wiki?curid=2314924", "title": "Cheyenne Records", "text": "La Cheyenne Records s.r.l. \u00e8 una casa discografica italiana attiva dagli anni ottanta.\nStoria della Cheyenne Records.\nL'etichetta \u00e8 stata fondata dai tre fratelli Bennato, noti musicisti napoletani, nel 1985, e nasce come emanazione delle Edizioni musicali Cinquantacinque, di propriet\u00e0 di Edoardo Bennato; la denominazione deriva da quella dell'album realizzato nello stesso anno da Edoardo Bennato, Kaiwanna (il nome dell'omonima trib\u00f9 di Pellerossa in lingua locale).\nPer i primi due anni di attivit\u00e0, l'etichetta \u00e8 stata distribuita dalla Dischi Ricordi; in seguito dalla Virgin Dischi.\nOltre che alcuni album dei tre fratelli Bennato, la Cheyenne Records ha pubblicato i dischi di altri artisti come Tony Cercola, Pietra Montecorvino, Gennaro Porcelli and the Highway 61, i demenziali Shampoo, specializzati in cover in lingua napoletana dei Beatles, la blues band Blue Stuff e i Demonilla.\nI dischi pubblicati.\nPer la datazione ci si basa sull'etichetta del disco, o sul vinile o, infine, sulla copertina; qualora nessuno di questi elementi avesse una datazione, ci si basa sulla numerazione del catalogo, se esistenti, vengono riportati oltre all'anno il mese e il giorno (quest'ultimo dato si trova, a volte, stampato sul vinile)."}
{"id": "2314928", "revid": "1482985", "url": "https://it.wikipedia.org/wiki?curid=2314928", "title": "Hermosa Beach", "text": "Hermosa Beach \u00e8 una citt\u00e0 della contea di Los Angeles, California. La popolazione \u00e8 stata calcolata in 18.566 abitanti al censimento del 2000, mentre \u00e8 stata stimata a 19.435 al 2006.\nLa citt\u00e0 \u00e8 situata nella baia meridionale della Greater Los Angeles Area ed \u00e8 una delle tre Beach Cities, circondata a nord da Manhattan Beach California) e a sud ed est da Redondo Beach.\nIl nome deriva dal termine spagnolo \"hermosa\", letteralmente \"bella\"."}
{"id": "2314929", "revid": "964734", "url": "https://it.wikipedia.org/wiki?curid=2314929", "title": "Chiesa cattolica in Nuova Caledonia", "text": ""}
